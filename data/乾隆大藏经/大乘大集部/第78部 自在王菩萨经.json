[{
    "title": "第78部 自在王菩萨经",
    "author": "鸠摩罗什 译",
    "html": "<div class=\"B1_text\"><p>第一卷第二卷</p><p><a href=\"/remen/zizai.html\" class=\"keylink\" target=\"_blank\">自在</a>王菩萨经 卷上</p><p>如是我闻:一时,佛在舍卫城祇陀树林给孤独园,与大<a href=\"/remen/biqiu.html\" class=\"keylink\" target=\"_blank\">比丘</a>众二万人俱,菩萨摩诃萨皆是一生补处。其名曰:<a href=\"/remen/mile.html\" class=\"keylink\" target=\"_blank\">弥勒</a>菩萨、得大势菩萨、师子意菩萨、师子相菩萨、大相菩萨,如是上首一万人俱。尔时,<a href=\"/remen/shizun.html\" class=\"keylink\" target=\"_blank\">世尊</a>大众围绕恭敬,为发大乘意<a href=\"/remen/zhongsheng.html\" class=\"keylink\" target=\"_blank\">众生</a>演说经典。</p><p>尔时,众中有菩萨,名自在王,从座而起,偏袒右肩,右膝著地,合掌白佛言:“世尊,欲有所问,若蒙听许,乃敢发言。”</p><p>佛告自在王:“诸有所问佛无不听,随意所问,当为汝说令汝得解。”</p><p>自在王菩萨,得蒙听许喜悦无量,白佛言:“世尊,云何菩萨摩诃萨于大乘法中得自在行,而能为人演说此法,以自在力摧伏诸魔增上慢者,及诸外道有所见得诸贪著者,令住大乘,具足大愿,成就戒行,得阿耨多罗三藐三<a href=\"/remen/puti.html\" class=\"keylink\" target=\"_blank\">菩提</a>?”</p><p>佛告自在王菩萨:“善哉!善哉!汝能问佛是义,当为汝说,一心谛听善思念之!诸菩萨云何能令众生得住大乘,具足大愿,成就戒行,得阿耨多罗三藐三菩提?”自在王菩萨受教而听。</p><p>佛告自在王:“菩萨摩诃萨有四自在法,以是法故,能自在行令诸众生得住大乘。何等四?一者、戒自在,二者、<a href=\"/remen/shentong.html\" class=\"keylink\" target=\"_blank\">神通</a>自在,三者、智自在,四者、慧自在。戒自在者,菩萨摩诃萨行<a href=\"/remen/juzujie.html\" class=\"keylink\" target=\"_blank\">具足戒</a>,不毁不缺,不穿不浊,不有所得,不悔不诃,不有热恼,智所称赞随顺道戒,教众生戒,<a href=\"/remen/hufa.html\" class=\"keylink\" target=\"_blank\">护法</a>戒,欢悦戒,不依生处戒,住定戒,随慧戒,信解深法戒,不退神通戒,空、<a href=\"/remen/wuxiang.html\" class=\"keylink\" target=\"_blank\">无相</a>、无作戒,寂灭戒,摄<a href=\"/remen/fofa.html\" class=\"keylink\" target=\"_blank\">佛法</a>戒,说佛法戒,不舍一切众生戒,慈护戒,大悲根本戒,信净戒,不转仪式戒,头陀细行戒,随顺<a href=\"/remen/futian.html\" class=\"keylink\" target=\"_blank\">福田</a>戒,毕竟净戒,不断佛种戒,护法种戒,示圣众戒,安住<a href=\"/remen/putixin.html\" class=\"keylink\" target=\"_blank\">菩提心</a>戒,助<a href=\"/remen/liuboluomi.html\" class=\"keylink\" target=\"_blank\">六波罗蜜</a>戒,修<a href=\"/remen/sinianchu.html\" class=\"keylink\" target=\"_blank\">四念处</a>戒,修四正勤、四如意足、五根、五力、七菩提分、八圣道分戒,能生一切助菩提法戒。自在王,若菩萨摩诃萨能持如是戒,戒则具足所愿皆得。若菩萨持如是净戒者,三千<a href=\"/remen/daqianshijie.html\" class=\"keylink\" target=\"_blank\">大千世界</a>劫尽烧时愿欲灭火,言火当灭火即为灭;欲令三千大千世界皆变为水,欲令三千大千世界普雨众华,欲令三千大千世界皆为珍宝,欲令如恒河沙世界诸须弥山合为一山,欲令如恒河沙世界大海合为一海,即皆如意无不成者。持戒力故所愿皆得,所为神力无不称意。菩萨安立如是戒中得如是自在力,持净戒故深愿毕成,得阿耨多罗三藐三菩提。</p><p>“自在王,乃往古世过无量阿僧祇劫,有佛名净明光王如来、应、正遍知、明行足、善逝、<a href=\"/remen/shijian.html\" class=\"keylink\" target=\"_blank\">世间</a>解、无上士、调御丈夫、<a href=\"/remen/tianren.html\" class=\"keylink\" target=\"_blank\">天人</a>师、佛世尊。尔时,有菩萨比丘,名金刚齐,得持戒力,行净戒故常在闲处林中经行,欲具佛法故修习正行,修正行已作如是念:‘不得一切法是则名戒,不贪一切法是则名戒,灭一切结是则名戒,观身如镜中像是则名戒,于诸言辞如呼声响是则名戒,观心相如幻是则名戒,善不善法无二无别是则名戒,为贪欲故观身不净是则名戒,为嗔恚故生于慈心是则名戒,以<a href=\"/remen/zhihui.html\" class=\"keylink\" target=\"_blank\">智慧</a>破痴网是则名戒,不得贪恚本是则名戒,于法无观无想分别是则名戒,<a href=\"/remen/wuwo.html\" class=\"keylink\" target=\"_blank\">无我</a>见、无众生见、无寿者见、无人见、<a href=\"/remen/wuchang.html\" class=\"keylink\" target=\"_blank\">无常</a>见、无灭见是则名戒,于一切法不作不起是则名戒,心无所畏是则名戒,不依<a href=\"/remen/sanjie.html\" class=\"keylink\" target=\"_blank\">三界</a>是则名戒,信无生法是则名戒,信解无生法忍是则名戒,不贪利养是则名戒,于诸法空心不惊畏、坏离诸相、蠲除诸愿是则名戒,心无所念是则名戒,不自高不轻彼是则名戒,不著诸入是则名戒,不起五欲是则名戒,了知诸阴同于法阴是则名戒,了知诸性同于法性是则名戒,乐无诤讼是则名戒,于善法中不舍勤行是则名戒,知一切法必寂灭相而以身证是则名戒。’</p><p>“自在王,金刚齐比丘如是安住于戒,修习圣法<a href=\"/remen/zhengnian.html\" class=\"keylink\" target=\"_blank\">正念</a>无倒。时有魔子名曰障碍,见金刚齐比丘如是持戒,修习圣法正念无倒,与八万四千诸魔及其眷属,贯钾持兵来到其所,自隐其身观是比丘心在何行,千岁随逐乃至不见一念心散可得恼坏。于是魔子及与眷属现其魔身,执持刀鉾在比丘前,欲以相怖。比丘见魔大众兵仗欲以相怖,作是誓言:‘若我戒净习于圣法正行不倒,以是缘故,魔众兵仗皆当变成青黄赤白杂色莲华、须曼那华、婆梨师华、奇妙名华以为璎珞。’是时,魔子与其眷属形色仪法皆如我身。自在王,金刚齐比丘说是语时,魔众兵仗即皆变成妙色之华,殊妙香洁以为璎珞。一切诸魔皆自见身,如此比丘剃除须发著染<a href=\"/remen/jiasha.html\" class=\"keylink\" target=\"_blank\">袈裟</a>。魔子见比丘现大神力,怪未曾有发希有心,与其眷属俱礼其足,作如是言:‘汝得何法乃有是力?’比丘言:‘此力不从有所得生,亦不依于身口意及一切法生。是力不以住相故生,以无住处故。’魔言:‘比丘,我于千岁求汝心行不能知处。’比丘言:‘汝若以恒河沙劫求之,亦不能得。何以故?是心不在内、不在外、不在中,汝宁能得幻化人心所行处不?’答言:‘幻化之人尚无有心,况心行处?’比丘言:‘如来说一切法空皆如幻化,此中亦<a href=\"/remen/wuxin.html\" class=\"keylink\" target=\"_blank\">无心</a>无思。’魔言:‘若不得心不得思,云何有来去有言说?’比丘言:‘幻人去来言说,我去来言说亦如是。’魔言:‘汝以是进行住于持戒修习圣法,为何所趣?’比丘言:‘趣无所趣。’魔言:‘云何趣无所趣?’比丘言:‘是中无先去、无今去、无当去,无所趣者,即是无作脱门。汝问以是进行安于戒修习圣法何所趣者,我不趣色生、不趣色灭、不趣色住,不趣受想行识灭、不趣受想行识住,于一切法亦不趣生、亦不趣灭、亦不趣住,是名正趣。魔子,正趣者,名不取色,不取受想行识,无所见法是我所趣。我所趣者,不取色,不取受想行识。我所趣者,是诸圣所趣。’魔言:‘比丘,于是法中云何有趣?’比丘言:‘诸凡夫法及诸佛法,同是一法无二无别。学法阿罗汉法、辟支佛法、佛法,同是一切法无二无别。若过去法、若未来法、若现在法,同是一法无二无别,无出无生以等相故。不舍如是诸法等相者,欲以是法示众生故而为<a href=\"/remen/shuofa.html\" class=\"keylink\" target=\"_blank\">说法</a>,如是趣者名为正趣。魔子,夫正趣者,不趣欲界,不趣<a href=\"/remen/sejie.html\" class=\"keylink\" target=\"_blank\">色界</a>,不趣<a href=\"/remen/wusejie.html\" class=\"keylink\" target=\"_blank\">无色界</a>。住等法者,于法实相不动不退,是名正趣。如如趣,一切法趣亦如是。<a href=\"/remen/rufa.html\" class=\"keylink\" target=\"_blank\">如法</a>性趣,一切法趣亦如是。如实际趣,一切法趣亦如是求。如是趣者,亦不念不著诸趣,是名正趣。’魔子语金刚齐比丘:‘汝以是正行为得何法?’答言:‘我以是正行得离诸法分别,以是无念无分别故具足等相。汝问得何法者,是正行中无有得相,无增上慢。以是正行于法无所得,正<a href=\"/remen/xingzhe.html\" class=\"keylink\" target=\"_blank\">行者</a>即是无行义。’魔子问金刚齐比丘:‘汝以此戒当得何法?’答言:‘我以此戒当得阿耨多罗三藐三菩提,乃至小法不可得故。’魔子言:‘云何得菩提?’比丘言:‘色等则是得菩提,受想行识等则是得菩提,一切法等则是得菩提。’魔子言:‘如是菩提于何处求?’比丘言:‘当于我见性中求。’魔子言:‘云何而求?’比丘言:‘求时不起菩提见。’魔言:‘比丘,汝师是谁?谁所教诲辩乃如是?’比丘言:‘不坏我见性而得菩提,是则我师。不在垢、不在净,是则我师。若识不在有为、不在无为,是则我师。若不从他闻于诸法,不住不舍能度诸流,是则我师。若遍知一切法而不至一切法,是则我师。若一切所说音声言辞,于不可说诸<a href=\"/remen/faxiang.html\" class=\"keylink\" target=\"_blank\">法相</a>中而不动转,是则我师。若一切法不生不起不出而能转圣法轮,是则我师。不住此岸、不在<a href=\"/remen/bian.html\" class=\"keylink\" target=\"_blank\">彼岸</a>、不在中流,是则我师。若一切法不生故生,是则我师。若一切法不灭故灭,是则我师。我随如是师教故辩如是。’魔子言:‘如来以何而转法轮?’答言:‘如来于色不转不还,色如、色法、色空、色无相、色无作、色灭、色离、色无生、色相、色性亦不转不还;受想行识不转不还,识如、识法、识空、识无相、识无作、识灭、识离、识无生、识相、识性亦不转不还。如来以是一切法不转故转于法轮,如是法轮若转若不转,于无量法性终不出过。若能解此转法轮者,是人则能转于法轮。’尔时,魔子及其眷属,皆为金刚齐比丘作<a href=\"/remen/dizi.html\" class=\"keylink\" target=\"_blank\">弟子</a>,发是言:‘我从今日归依于师。’比丘言:‘汝莫归依我,当归依净明光王佛!我所说者是佛所教。’魔子言:‘可共诣佛。’时金刚齐比丘,与魔子及八万四千魔众,俱诣净明光王佛所,头面<a href=\"/remen/lifo.html\" class=\"keylink\" target=\"_blank\">礼佛</a>足,合掌恭敬在一面立。净明光王佛因其净戒及圣法行,为说如是法,皆得不退于阿耨多罗三藐三菩提。</p><p>“自在王,彼时金刚齐比丘岂异人乎?汝身是也。障碍魔子者,持地菩萨是。自在王,是名菩萨摩诃萨戒自在。菩萨得是戒自在者,能示众生不思议愿力,<a href=\"/remen/jiaohua.html\" class=\"keylink\" target=\"_blank\">教化</a>无量众生于阿耨多罗三藐三菩提,亦能自降魔怨,疾成阿耨多罗三藐三菩提。”</p><p>佛告自在王:“何谓菩萨摩诃萨神通自在?谓天眼、天耳、他心智、<a href=\"/remen/suming.html\" class=\"keylink\" target=\"_blank\">宿命</a>智、如意足。自在王,何谓菩萨天眼自在也?若菩萨眼根,不为墙壁山林、须弥铁围、世界中间之所障碍,是名天眼自在。菩萨以是无碍眼根,见十方无量阿僧祇佛土为一佛土。何以故?空相无别异故,而诸佛土彼此虽别而不合不异。又见诸佛大众围绕皆为一佛,以法性不坏相故。以见一佛净故见一切佛净,以一切佛净故见自身净,自身净故见一切法净,于自身净诸净之中不生二相。又见诸<a href=\"/remen/fodizi.html\" class=\"keylink\" target=\"_blank\">佛弟子</a>不异见佛净,菩萨以见弟子<a href=\"/remen/zhengjian.html\" class=\"keylink\" target=\"_blank\">正见</a>见佛,以见佛正见见弟子。又菩萨于十方无量阿僧祇世界所有众生,若<a href=\"/remen/diyu.html\" class=\"keylink\" target=\"_blank\">地狱</a>、若畜生、若饿鬼、若人、若天,除无色界,即以天眼悉皆能见<a href=\"/remen/shengsi.html\" class=\"keylink\" target=\"_blank\">生死</a>所趣<a href=\"/remen/shane.html\" class=\"keylink\" target=\"_blank\">善恶</a>之处,又知众生行业及报。菩萨虽见众生不取众生相。何以故?信无我际故,虽见行业及报而知一切法无业无报。菩萨以是天眼,见一切色皆无色相,信一切法无所有故,知诸形色皆是虚妄,本来不生故。是名菩萨天眼。菩萨得是天眼智力故,随所能见,或见有数色,或见无数色,或无所不见。菩萨虽在百千万种众生之中,而能入于<a href=\"/remen/chanding.html\" class=\"keylink\" target=\"_blank\">禅定</a>背舍<a href=\"/remen/sanmei.html\" class=\"keylink\" target=\"_blank\">三昧</a>,乃至不见有一众生。何以故?菩萨达诸法无我如故。是菩萨于色界诸天净妙形前,为现其身令诸天子见,而是菩萨亦见诸天身。菩萨又能令诸天见其身,而诸天不自见身,或令诸天自见其身,而不见菩萨身。自在王,是名菩萨天眼自在。</p><p>“自在王,何谓菩萨摩诃萨天耳自在?若菩萨得是天耳,于十方无量阿僧祇世界所有诸声,天声、夜叉、乾闼婆、阿修罗、迦楼罗、紧那罗、摩睺罗伽、人非人声,悉皆得闻。闻是声时,于诸声中无所分别,信一切声是不可说相。又闻是声,不生我相、众生相及音声相,达一切声本来不可说相,信知是声无有住时。菩萨耳性耳识性无有碍故,闻是声时解其实义者,一切声不可说是灭相故。以是实义,而依于义不依于声,一切法无生相故。又闻十方无量阿僧祇现在诸佛之所说法而无有碍,如所闻能持。持已不忘。何以故?菩萨乃至无有一句不知而灭。菩萨有所问法,若有漏若无漏、若有为若无为、若世法若出世法、若善若不善、若有罪若无罪、若声闻乘若辟支佛乘若佛乘,能令是法入一性味,谓离<a href=\"/remen/zixing.html\" class=\"keylink\" target=\"_blank\">自性</a>。虽有所问不著六尘,虽复闻法不住诸相。菩萨贵法,依法不依非法。何等为法?法名离染,法名无相,法名无为,法名无归处,法名无生无起无得,法名无比。于是法中以相分别,取舍戏论是名非法。自在王,菩萨依于义不依语,不离语入义心听法。云何名入义心?不堕空义见,无相义见,无作义见,是名入义心。菩萨以是入义心听法依于义,是义不可得,不可得亦不可得。又自在王,菩萨若能如是听诸佛法,依了义经不依不了义经。了义经者,一切诸经皆是了义,以依义故,一切法不可说故。菩萨如是名为依了义经。若人于一切经不能如是依义,是名不了义。何故名不了?是人不了义故,行尘垢道常为所牵。为谁所牵?为声所牵。了义者不随于声。何以故?其义不可说故。菩萨知一切法离诸边非了相。自在王,依如是义趣法者,一切诸经皆是了义。不如是依者,一切诸经皆是不了义。又自在王,菩萨于诸佛所听受法时,依于智不依识。何以故?菩萨知识虚妄如幻离相,无性无色无形无对不可识,如是知识相即名为智,不名为识。菩萨依智故不随识,知他识亦不是识,是故不著识如,故说智如。自在王,依智菩萨不住于识,能知他说而为说法。又自在王,菩萨说法时,虽说众生名,而依于法不依众生。何以故?若于我法中实有众生者,终无净无解。是故,自在王,一切法毕竟无我无众生,如来以世法故说有众生,诸法实无众生,是故菩萨依于法不依众生。法者即是法性义,法性者是不生性义,不生者是毕竟不起不作义,义者是不可说义。何以故?以语说法法不在语中,是故以语示义。有所示说皆非语非说,有所分别、有所说者即非佛法,无分别无所说即是佛法,是故言无说是佛法。若人欲入佛法应如是入而以语说众生,若说法不应生见。若有二者不名佛语,无二无分别即是佛语。若有言声即非佛法,若有论说亦非佛法,若无言声亦无论说是名佛法。是故,自在王,若菩萨入佛法中,则得如是天耳,以一切声随诸法实相行,能得阿耨多罗三藐三菩提。自在王,是名菩萨天耳自在。</p><p>“自在王,何谓菩萨摩诃萨他心智自在?若菩萨得他心智自在者,以己心知他心,所至之处为众说法先观众心,知是众生有何深心、何行、何因、何相,随而为说。菩萨自心净故,入一切众生心净。自在王,譬如明镜照诸形色,相貌长短、大小粗细,随其本形皆有像现,不增不减镜无分别,以明净故能示诸像。菩萨亦如是,以自心净法性照明故,众生所起心心数法,皆能得知而无所碍。若是众中有多欲者,能知其心,亦见离欲相。何以故?心相非染故。若众中有多恚多痴,能知其心,亦见离恚离痴相。何以故?心相非恚非痴故。若众中有乐声闻乘者,知其行道法性不作小。若众中有乐辟支佛道者,知其行道法性不作中。若众中有乐大乘者,知其行道法性不作大。菩萨随知众生心性而为说法,不取心相;虽知诸乘而为说法,不坏法性;不坏法性故不坏一切性,而知众生所行。菩萨自以心观他心,自心他心无违无顺,亦知众生心相续生,又知心性即是法性。自在王,是名菩萨他心智自在。以是自在故,于天上人中无不知识。</p><p>“自在王,何谓菩萨摩诃萨宿命智自在?若菩萨得宿命智自在,以念力强故,定根利故,忆本所生自身他身恒沙劫事而为他说:我于彼处如是种类姓名<a href=\"/remen/shouming.html\" class=\"keylink\" target=\"_blank\">寿命</a>,受如是苦乐。又知众生宿世所种善根,有因力者,有缘力者,是人有声闻因,是人有辟支佛因,是人有大乘因,知其先世所因,如是随其所应而为说法。菩萨得是宿命智故,自知本生于诸佛所种诸善根。若先世有善根,而不<a href=\"/remen/huixiang.html\" class=\"keylink\" target=\"_blank\">回向</a>阿耨多罗三藐三菩提者,今当以是善根回向。菩萨虽知宿命亦知先世法无有来者,不见法从先世至后世,亦不见今世至先世,知一切法无所从来亦无所去,又念先际不生先见,亦不生后际中见边见,知一切法无边无中。菩萨虽念众生宿命,亦知先际色离相,知先际受想行识离相,先际<a href=\"/remen/wuyin.html\" class=\"keylink\" target=\"_blank\">五阴</a>离相即是后际五阴离相,后际离相即是现在离相。菩萨知先际一切法性空,知现在一切法性空,知后际一切法性空。自在王,菩萨如是知宿命时善根增长,先世罪业<a href=\"/remen/yinyuan1.html\" class=\"keylink\" target=\"_blank\">因缘</a>灭尽。何以故?菩萨达一切法相无新无故,成如是智已,信解一切有为法皆空如梦。自在王,譬如梦中见生死苦乐,菩萨信解一切有为法亦如是。如是信解者,往来生死心不疲倦,于众生中而生悲心,于一切法生假作相。菩萨作是念:‘如我若干千万亿劫生死往来,皆虚妄无所有。一切众生亦如是,生死往来虚妄不实。实名不起四大,四大是虚妄法。’自在王,菩萨见宿命时,诸有为法皆是虚妄。何以故?菩萨念先世转轮王乐,皆悉无常变异之相;念帝释乐,亦皆无常变异之相;亦见诸佛严净世界,声闻众严净,菩萨众严净,所用诸物严净,亦念诸佛色身具足而转法轮,皆悉无常变异之相。如是念时,于有为法无所贪惜。何以故?菩萨作是念:‘如是<a href=\"/remen/jingtu.html\" class=\"keylink\" target=\"_blank\">净土</a>诸佛色身无常灭尽,况我所著?’即入无我无我所法中。依于无常变异之相,作如是念:‘诸有为法皆悉无常,众生于此而生常想。’即于众生生大悲心,于一切法生放舍想。自在王,是为菩萨宿命智自在。菩萨得是自在,信一切法无常,而为成众生故受身,为不受故受,为不取故取,但为教化一切众生故。</p><p>“自在王,何谓菩萨摩诃萨如意足自在?若菩萨心自在故,从圣相生如意足欲力、进力、断行信解力。菩萨得是信解如意足非作非起,若欲普至恒沙世界,一念之顷皆能得至。彼诸众生皆见其来,而自于先本处不动。彼见说法,而于此处说法不绝。自在王,是名菩萨如意足自在。菩萨以是如意足自在力,若有众生应以如意足度者,以如意足度之。若诸天人著常相者,示其劫烧。是诸众生见三千大千世界普皆烧尽,而是世界无所损减。若有众生慢心自大,则作执金刚神,执火焰金刚杵而以示之,令生恐畏除其慢心自归礼敬。若有众生乐转轮王形者,以转轮王身而为说法。若有众生乐释提桓因形者,以释提桓因身而为说法。若有众生乐梵天王形者,以梵天王身而为说法。若有众生乐魔王形者,以魔王身而为说法。若有众生乐见<a href=\"/remen/foshen.html\" class=\"keylink\" target=\"_blank\">佛身</a>者,则现佛身而为说法。菩萨或为众生住于空中结跏趺坐,身放光明而为说法。或有众生乐严净世界者,则为<a href=\"/remen/zhuangyan.html\" class=\"keylink\" target=\"_blank\">庄严</a>三千大千世界,悬缯幡盖,竖诸幢幡,以宝罗网遍覆其上,烧诸名香,作众伎乐,然后说法。或为众生现三千大千世界为一海水,青红赤白种种莲华遍覆其上,于其水中现师子坐,身处其上而为说法。或为众生自现其身,坐须弥山顶而为说法,声至梵天。或为众生不现其身,但以音声而为说法。或为众生现乾闼婆身,以众乐音而为说法。或为众生现龙王身,起云雷震放大电光,又霔大雨而为说法。或有众生饥渴逼切,则与天食身得充满,具足悦乐而为说法。若有地狱众生苦恼逼迫,而以神力灭地狱火,以天精气令其毛孔皆得安乐而为说法。若有盲者,如意神力以天眼与,令得开明而为说法。若有聋者,如意神力与其耳根,令得闻声而为说法。若有种种病,自以神力令其除愈而为说法。若有犯罪送至死处,如意神力化人代之,令得免罪心得安乐而为说法。若有众生刖足斩手、劷囟?恰⑿尾谐舐??W岳⒊芏?耐嗣唬?缫馍窳?粤钔昃叨??捣āH粲兄谏?谟谔ブ胁匮?耗虿痪恢?Γ?缫馍窳??鞅μ?ジ罅畲ζ渲校?喑梢馐抖??捣āH羝涫忌?罡?闯桑?缫馍窳α钇渚咦悖?叭翁?芏??捣āW栽谕酰?敲?腥?扇缫庾悖?匀缡堑戎种植凰家樯窳Χ??捣āF腥?缫馍窳?剩??确钍氯赵轮谏??匀?Т笄?澜缰闷溆艺圃吨浪?轿蘖渴澜纾?钪钊酥诮约?淙ィ??耸澜绫敬Σ欢?S忠院愫由呈澜缛胍幻?拙僦凌筇欤?乐盟?轿蘖渴澜纾?钪钪谏?奕ダ聪搿H艉愫由澄蘖渴澜缃倬』鹕眨?芤淮盗蠲穑?蛞粤绞终媳稳赵拢?沓龉饷髡罩钍澜缍??捣āW栽谕酰?瞧腥?蜃?罘鹎埃?粲?┭?穑?砸晦浠?缧朊稚缴⒎鹕砩希??涟肷怼S秩?Т笄?澜缫磺胁菽窘猿晌?妫?槁?澜缁鹇淙缬辍W栽谕酰?瞧腥?嬷钪谏??笮紊?韵の?郑?羰汀⑷翳蟆⑷羯?判巍⑷舯僦Х鹦危?敲?腥?裢ㄗ栽凇N教煅奂?薨?剩?锰於?盼拚瞎剩?盟?闹谴镆磺行男男姆ü剩?に廾?且涔?ノ蘖堪⑸?o劫故,得如意足于一切形色随意示现故。自在王,神通自在者,能以一切佛事示诸众生,亦能了达分别众生诸根利钝,能以声闻乘度众生,辟支佛乘度众生,大乘度众生故,于生死中众所知识,成众生故众所知识,于善法中<a href=\"/remen/chujia.html\" class=\"keylink\" target=\"_blank\">出家</a>行道故众所知识,以方便力故众所知识,檀波罗蜜回向故众所知识,尸罗波罗蜜、羼提波罗蜜、毗梨耶波罗蜜、禅波罗蜜、<a href=\"/remen/banruo.html\" class=\"keylink\" target=\"_blank\">般若</a>波罗蜜回向故众所知识,降伏诸魔令种善根故,名为神通自在。又自在王,菩萨得是神通自在故,色身之力、名闻称赞、家姓财物、眷属人民,普皆殊胜众所知识,是故名为神通自在。又自在王,菩萨得是神通自在故众所知识,谓诸天、龙、夜叉、乾闼婆、阿修罗、紧那罗、迦楼罗、摩睺罗伽、人非人、帝释、梵王、诸护世者,诸佛正遍知者,皆所知识,是故说名多识。自在王,菩萨以是神通不退本誓,而能示现一切众事。</p><p>“自在王,何谓菩萨摩诃萨智自在?谓阴智、性智、入智、因缘智、谛智。自在王,何谓阴智?色前际空、后际空、中亦空,受想行识前际空、后际空、中亦空,五阴毕竟空,是名阴智。自在王,何谓性智?地性是法性,水性是法性,火性是法性,风性是法性。何以故?四性入于法性,皆为一性谓之空性;空性、法性同一无性,此中无地性、无水性、无火性、无风性。何以故?不坏性是法性,无二性是法性,无生性是法性,无垢性是法性,无净性是法性。如法性,寿性、众生性、生死性、<a href=\"/remen/niepan.html\" class=\"keylink\" target=\"_blank\">涅槃</a>性亦如是。如涅槃性,欲性、色性、无色性、有为性、无为性亦如是。如是性智不随他得,是名性智。自在王,何谓入智?眼从本来,不生不起无有作者;耳鼻舌身意从本已来,不生不起无有作者。自在王,眼无有主,是中无有见者;耳无有主,是中无有听者;鼻无有主,是中无有嗅者;舌无有主,是中无有尝者;身无有主,是中无有觉者;意无有主,是中无有识者。自在王,眼性不能见色,耳性不能听声,鼻性不能嗅香,舌性不能知味,身性不能觉触,意性不能识法。何以故?眼无所作,与草木土石无异;耳鼻舌身意亦无所作,与草木土石无异。自在王,眼不染不离,耳鼻舌身意不染不离。何以故?眼从本来是离相,耳鼻舌身意从本已来是离相。自在王,若能如是知一切入则能离欲,是名入智。自在王,菩萨如是知诸阴性入,不生不起以毕竟灭,灭已而受生退没。虽受阴性入,而不舍阴性入智,是名智自在。谓知阴性入,知阴性入相,而能不舍,现于三界而不住诸结,示有生灭而不生不灭,是名智自在。自在王,何谓缘智?无明缘行,无明不作是念‘我起行’;行缘识,行不作是念‘我起识’;识缘名色,识不作是念‘我起名色’;名色缘六入,名色不作是念‘我起六入’;六入缘触,六入不作是念‘我起触’;触缘受,触不作是念‘我起受’;受缘爱,受不作是念‘我起爱’;爱缘取,爱不作是念‘我起取’;取缘有,取不作是念‘我起有’;有缘生,有不作是念‘我起生’;生缘老死,生不作是念‘我起老死’;老死缘忧悲苦恼,老死不作是念‘我起忧悲苦恼’。自在王,若菩萨能如是观十二缘者,不堕诸见——若断见、若常见。菩萨作是念:‘法属众缘,推求众缘则不可得。’即于十二缘而得真智。何谓真智?知十二缘生法同于无生,无生同空无相无作,空无相无作同众缘生法。如来所用等得一切法,是法同十二缘生法,十二缘生法无有法生,是故说应见十二缘生无生,十二缘无生智即是十二缘生智。自在王,明无明无二,知如是者则知缘;生法行非行无二,知如是者则知缘生法;识非识无二,知如是者则知缘生法;名色非名色无二,知如是者则知缘生法;六入非六入无二,知如是者则知缘生法;触非触无二,知如是者则知缘生法;受非受无二,知如是者则知缘生法;爱非爱无二,知如是者则知缘生法;取非取无二,知如是者则知缘生法;有非有无二,知如是者则知缘生法;生非生无二,知如是者则知缘生法;老死非老死无二,知如是者则知缘生法。从缘生者无有是处,从缘生则是无我、则是空也,从缘生者则是无来无去,从缘生者则非真实,从缘生者则无一相,从缘生者则无所行,如是知者是名缘生智。见缘法者不见无明、不见行、不见识、不见名色、不见六入、不见触、不见受、不见爱、不见取、不见有、不见生、不见老死,若不见如是法者,是名见缘生法。若见缘生法,是名见法。云何见法?见离染法。云何离染?行者于一切法离染见故名为离染,是故说见离染法。云何为见?不为增不为减,如是见如不动不著,如是见如不坏法性亦不见合,如与法性不坏不合,如是见者不毁实际,如是见者亦不见,非以肉眼见,非以天眼见,非以慧眼见。何以故?肉眼无无作故不见,天眼作起相故不见<a href=\"/remen/wuweifa.html\" class=\"keylink\" target=\"_blank\">无为法</a>,慧眼无分别相,无分别故不见。自在王,若菩萨能如是见一切法则能见佛,不以色故见,不以受想行识故见,不以诸相故见,不以法故见,不以戒故见,不以定、慧、<a href=\"/remen/jietuo.html\" class=\"keylink\" target=\"_blank\">解脱</a>知见故见,不以过去故见,不以未来、现在故见,如是见者是名见佛。”</p><p>自在王菩萨白佛言:“世尊,颇有所缘,菩萨见如是诸法,而能见佛耶?”</p><p>佛言:“有。何以故?色是尽相,性无生故,能见色如是,是名见如来;受想行色是尽相,性无生故,能见识如是,是名见如来。戒是无为无作无起相,能见戒如是,是名见如来;定、慧、解脱知见等亦如是,是名见如来。自在王,我于过去燃灯佛时得见佛净,我于尔时见缘生法故见法,以见法故见如来。”</p><p>自在王言:“于燃灯佛已前,云何见诸佛?”</p><p>佛言:“以色身相见故见,不以不二法身见故见。今为汝说,我从初<a href=\"/remen/faxin.html\" class=\"keylink\" target=\"_blank\">发心</a>未曾见佛。何以故?不以色相见故名为见佛。是故,自在王,若菩萨欲得见佛,应如我见燃灯佛,以诸法一相故。云何一相?如我身,燃灯佛身亦如是。如燃灯佛身,我身亦尔。一身故以 身二不分别入一法相,是名见缘生法;以见缘生法名为见法;以见法故名为见佛。若菩萨能于一切念中,证灭而不实灭,生死不可得而以方便智故示,是名菩萨智自在。</p><p>自在王菩萨经 卷下</p><p>“自在王,何谓菩萨摩诃萨谛智?求声闻者,以谛法证声闻解脱,菩萨得此谛而不证解脱,是名自在。求辟支佛者,以谛法证辟支佛解脱,菩萨得此谛而不证解脱,是名自在。谛智者,苦谛虚妄知见。云何知见苦?虚妄不实得时故为苦,以倒故有。若菩萨知苦无生无起,是名知见苦谛。云何断集?诸法随集断。云何为集?集平等故,断亦如是。无所从来故,集无所去故断。是名诸法性,是中无有实法,生已当断。随所爱使故有集,若断爱使是名断集。云何苦灭谛?毕竟灭苦集而无法可坏故,是名苦灭。一切诸缘相灭故,一切法如是灭相于此中不生不灭名为灭谛。云何道谛?随以何道求一切法不得,若善若不善、若有漏若无漏、若有为若无为,是名道谛。是道平等,不分别一切法故;是道寂灭,离诸结热故;是道安乐,离一切忧恼故;是道无漏,一切漏尽故;是道一切有所得者所不能行,正行禅定者易<a href=\"/remen/xiuxing.html\" class=\"keylink\" target=\"_blank\">修行</a>故;是道诸佛所不舍;是道无相,断一切相故。以如是道不堕于二,是名道谛。若菩萨以如是门知<a href=\"/remen/sidi.html\" class=\"keylink\" target=\"_blank\">四谛</a>者,是名谛智。若菩萨先以四谛,为求声闻、辟支佛者说,于此乘中亦无所贪,是名谛智自在。又自在王,菩萨知声闻乘不于中住,知辟支佛乘不于中住,知佛乘不于中住,是名谛智自在。又自在王,若以一心知一切众生心,以一心性知一切心性,而于心智不作二行,是名智自在。又有智自在,知见过去世无碍,心不至过去世;知见未来世无碍,心不至未来世;知见现在世无碍,心不至现在世,不于过去、未来、现在世而生戏论。又有智自在,知一切有为法尽灭而不尽诸善根,知法无生而以摄法摄集众生,是名智自在。又不从他知一切法毕竟灭相,以是智力而自不灭教化众生,是名智自在。自在王,菩萨于此,若欲得智自在力而自在者,应随智行,不随意行。云何意行?所有意业皆是意行,所有识业皆是意行,所有心业皆是意行,所有著心起诸善根皆是意行,堕见行施、堕相持戒、依我行忍皆是意行,‘我是菩萨’则是意行,‘我发菩提’亦是意行,‘我不断佛种,不断法种,不断僧种’亦是意行,‘我为利众生故发心’亦是意行,‘我当度未度者,解未解者,安未安者,灭未灭者’皆是意行,‘我是施主’、‘我是持戒’、‘我是行忍’、‘我是行进’、‘我是行定’、‘我是行智’皆是意行,‘我是行慈者、行悲者、行喜者、行舍者’皆是意行,‘我是少欲知足离行者、不杂行者、头陀行者、阿兰若者、细行者’如是分别皆是意行,‘我是空行者’、‘我是无相行者’、‘我是无作行者’如是分别皆是意行,‘我是谛语者、实语者、如说行者’皆是意行,‘我是过诸魔业离四魔者’、‘我断一切见得忍’如是分别皆是意行,‘我当得阿耨多罗三藐三菩提转法轮度众生,当于无余涅槃而般涅槃’如是分别皆是意行。自在王,云何菩萨智业?随无心<a href=\"/remen/yishi.html\" class=\"keylink\" target=\"_blank\">意识</a>行处,是名智业。菩萨常作智业,不起意业。云何菩萨智业?菩萨智业有二种。何等二?一者、成众生。二者、<a href=\"/remen/shouchi.html\" class=\"keylink\" target=\"_blank\">受持</a><a href=\"/remen/zhengfa.html\" class=\"keylink\" target=\"_blank\">正法</a>。云何成众生?菩萨随以所知能成众生。云何受持正法?若不受一切法,是名受持正法。若受持色,非受持正法;受持受想行识,非受持正法;若受诸入诸性,非受持正法;若受善不善法,非受持正法;若受罪不罪、有漏无漏、有为无为、世法出世法,非受持正法;若受施相,非受持正法;若<a href=\"/remen/shoujie.html\" class=\"keylink\" target=\"_blank\">受戒</a>、忍、进、定、智,非受持正法。何以故?所可取缘皆是非法非善,非受持正法。何以故?如来所得法,是法无相无碍。若取缘相,非受持正法。如是菩萨业中智,是名智业。以如是智而作智业不尽于智,是名智自在。</p><p>“自在王,何谓菩萨摩诃萨慧自在?菩萨得慧自在,能知诸法解释章句,得四无碍智力故,谓义无碍智、法无碍智、辞无碍智、乐说无碍智。云何义无碍智?若菩萨于诸语中,依义不依语。义者,于一切法正智。云何正智?谓不可说义是。此义在语中更无异声,从本已来离诸相故,是名为义。不应离语依于义,语中等相即是义,能如是知,名义无碍智。又达一切法义,亦名义无碍智。云何法无碍智?菩萨依于法不依非法,依于法者不见非法。何以故?知一切法离相但有名故。又法无碍者,虽说三乘不坏法性。何以故?法性是一性,谓无相是。菩萨以语说法,即知语同响相,有所说法信解皆同法性,于智于语而无所碍,是名法无碍智。云何辞无碍智?知诸天言辞,知龙、夜叉、乾闼婆、阿修罗、迦楼罗、紧那罗、摩睺罗伽、人非人言辞,知帝释、梵天王、护世者言辞,知一言、二言、多言、略言、广言、男言女言、非男言非女言、过去言未来言现在言,随以方便言辞令其得解,自以净妙言辞,亦不轻毁他语。何以故?知一切法无有言辞。菩萨作是念:‘以言辞说法令其得解。是法于言辞中不可得,言辞于法中亦不可得,从本已来无有言辞。若有言辞,不应以善言辞说不善法。’是故当知,言辞能示善恶。又辞无碍者,即以众生言辞而使行法。何以故?法不行法,能如是行一切法,以言辞说此行使彼得解,是名辞无碍智。云何乐说无碍智?若菩萨于一切文字皆能乐说,于一切音声亦能乐说,一切名字亦能乐说,是名乐说。云何为乐?菩萨若说法时,乐法乐实乐谛。若信乐修多罗者,为说修多罗;信乐岐夜、伽陀、弊迦兰奈、讴陀那、祢陀那、阿波陀那、伊提郁多伽、阇陀伽、裴佛略、阿浮陀达摩者,皆为说之;信乐过去者为说本事。一切众生所乐诸根皆随所乐而为说法,乐信根者因信根为说法,乐进根者因进根为说法,乐念根者因念根为说法,乐定根者因定根为说法,乐慧根者因慧根为说法,如是诸根皆因而为说法。淫欲多者分别有二万一千,佛知有八万四千根,如来因此诸根皆能乐说,菩萨次能乐说。嗔恚多者分别有二万一千,佛知有八万四千根,如来因此诸根皆能乐说,菩萨次能乐说。愚痴多者分别有二万一千,佛知有八万四千根,如来因此诸根,皆能乐说菩萨次能乐说。杂分者分别有二万一千,佛知有八万四千根,如来因此诸根皆能乐说,菩萨次能乐说。自在王,是名乐说无碍智。于此义无碍、法无碍、辞无碍、乐说无碍,皆以慧为本,慧所住处,慧之所摄。菩萨以慧力故用四自在及余自在皆得自在。”</p><p>“世尊,慧以何为本?为住何处?何处所摄?”</p><p>“自在王,慧以多闻为本,住多闻处,多闻所摄。”</p><p>“世尊,多闻以何为本?为住何处?何处所摄?”</p><p>“自在王,多闻以善知识为本,住善知识处,善知识所摄。”</p><p>“世尊,善知识以何为本?为住何处?何处所摄?”</p><p>“自在王,善知识以敬心为本,住于敬心,敬心所摄。”</p><p>“世尊,敬心以何为本?为住何处?何处所摄?”</p><p>“自在王,敬心以深心为本,住于深心,深心所摄。”</p><p>“世尊,深心以何为本?为住何处?何处所摄?”</p><p>“自在王,深心以质直为本,住于质直,质直所摄。”</p><p>“世尊,质直以何为本?为住何处?何处所摄?”</p><p>“自在王,质直以大悲为本,住于大悲,大悲所摄。”</p><p>“世尊,大悲以何为本?为住何处?何处所摄?”</p><p>“自在王,大悲以众生为本,住于众生,众生所摄。何以故?自在王,菩萨为度一切众生,生大悲心,生一切智心,是名菩萨慧自在。又慧自在菩萨,以慧自在故因一法门,若一劫若减一劫,种种异辞广说诸法,于实相中无所违失。菩萨或欲不现其身为众生说法,或从身毛孔演出法音,随众生所行而为说法。菩萨或欲现其身为众生说法,一切外道论师不能穷尽。又外道仙人所作,若曼哆逻咒术经、韦陀、若语论、若钵追、若诸神通、若诸智门、若日月五星经、若梦经、若地动经、若陀魔陀咒术、若鸟语经、若鸟兽经、若龙乾闼婆夜叉入身经、若王相经、若丰乐饥馑相经、若诸遑游戏经,如是世界经书智慧、伎艺文章、算数色相、音乐歌舞、箜篌筝笛,如音曲折菩萨转身,自然在心皆能通了,以慧力故皆能得知、皆能示现、皆能达知。菩萨虽知如是方术,不恼众生,亦不以是为净妙道。自在王,慧自在菩萨,与百千万诸梵王共住共坐,自现其身与共语论,亦不著梵王光明德相,而诸梵王迎送菩萨生尊敬心;如是皆于一切天宫现自在力而亦不著,但生无常、苦、空、无我想,依无生法依度一切众生之心。自在王,是名菩萨慧自在。又自在王,慧自在菩萨,如魔所有天宫,复令殊胜自现其身,胜魔所有百千万倍,令诸魔等生渴爱心生贪著心,以此自严破魔慢心,令住阿耨多罗三藐三菩提,然后说法。自在王,慧是菩萨遍行法,若施、若受、若以施回向,而于此处必应用慧;若自持戒、教他持戒、以持戒回向,而于此处亦应用慧;若修行忍、若教他忍、以忍回向,而于此处亦应用慧;若自行进、教他行进、以进回向,而于此处亦应用慧;若自行禅、若教他禅、以禅回向,而于此处亦应用慧;若读诸经、若为他说法、若如所闻以慧正念,一切行立坐卧、一切仪法、一切舍心,皆应用慧。慧力菩萨,则是一切善法力者。慧增上菩萨,于一切法得增上自在。慧自在菩萨,于一切法能自在行。执慧力菩萨,知佛能拒魔军。有慧菩萨,自在随行诸法而不用力。如人仰射其箭,还时不须弓力。菩萨亦如是,以慧力故遣自在智入诸善法,坐道场时得是智力,以是力故以右手动十方世界,破大魔军得佛十力,以是十力一切天人无能伏者。</p><p>“自在王,是戒自在、神通自在、智自在、慧自在,若人不种善根,不能得闻如斯经典。自在王,若人得闻是经心欢悦者,当知是人得四自在,以是自在现自在力。何以故?自在王,是诸自在,一切声闻、辟支佛之所无有。”</p><p>尔时,自在王菩萨闻佛所说,心大喜悦,合掌礼敬,瞻仰尊愿,目不暂舍,作如是言:“世尊,佛今以是四自在力,一切众生亦当得是四自在力。”佛以神力,使自在王菩萨以种种好色香华满其衣眩?陨⒎鹕霞爸钇腥?C苫?⒄呓猿山鹕?????嘁匝掀渖怼</p></div>"
}]