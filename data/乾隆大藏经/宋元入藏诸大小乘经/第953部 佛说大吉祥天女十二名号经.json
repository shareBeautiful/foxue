[{
    "title": "第953部 佛说大吉祥天女十二名号经",
    "author": "大广智不空 译",
    "html": "<div class=\"B1_text\"><p>佛说大吉祥天女十二名号经</p><p>如是我闻。一时薄伽梵。住<a href=\"/remen/jileshijie.html\" class=\"keylink\" target=\"_blank\">极乐世界</a>。与无量大菩萨众。前后围绕而为<a href=\"/remen/shuofa.html\" class=\"keylink\" target=\"_blank\">说法</a>。尔时观<a href=\"/remen/zizai.html\" class=\"keylink\" target=\"_blank\">自在</a>菩萨摩诃萨。大吉祥天女菩萨摩诃萨等。皆从座起诣<a href=\"/remen/shizun.html\" class=\"keylink\" target=\"_blank\">世尊</a>所。头面礼足各坐一面。尔时世尊为欲利益薄福贫穷诸有情故。告观自在菩萨言。善男子若有苾刍苾刍尼近事男近事女诸有情类。知此大吉祥天女十二名号。能<a href=\"/remen/shouchi.html\" class=\"keylink\" target=\"_blank\">受持</a>读诵修习<a href=\"/remen/gongyang.html\" class=\"keylink\" target=\"_blank\">供养</a>为他宣说。能除一切贫穷<a href=\"/remen/yezhang.html\" class=\"keylink\" target=\"_blank\">业障</a>。获大富贵丰饶财宝。尔时会中天龙八部。异口同音咸作是言。如世尊说真实不虚。我等愿闻十二名号。惟愿世尊大悲演说。佛言汝当善听今为汝说所谓吉庆吉祥莲华严饰具财白色大名称莲华眼大光曜施食者施饮者宝光大吉祥是为十二名号。汝当受持。我今复说大吉祥陀罗尼曰。</p><p>怛儞也(二合)他(去声引一)室哩(二合)抳室哩(二合)抳(二)萨嚩迦(引)哩野(二合)娑(去声引)驮[寧*頁](三)悉[寧*頁]悉[寧*頁](四)[寧*頁][寧*頁][寧*頁][寧*頁](五)阿(上声)洛乞史茗(三合)曩(引)舍野娑嚩(二合引)贺(引六)</p><p>尔时世尊说是陀罗尼已。告观自在菩萨言。此大吉祥陀罗尼及十二名号。能除贫穷一切不祥。所有愿求皆得<a href=\"/remen/yuanman.html\" class=\"keylink\" target=\"_blank\">圆满</a>。若能昼夜三时读诵此经每时三遍。或常受持不间。作<a href=\"/remen/154932.html\" class=\"keylink\" target=\"_blank\">饶益</a>心随力虔诚供养大吉祥天女菩萨。速获一切财宝丰饶吉祥安乐。时观自在菩萨摩诃萨。及诸大众天龙八部。从佛闻说十二名号及陀罗尼。叹末曾有。皆大<a href=\"/remen/huanxi.html\" class=\"keylink\" target=\"_blank\">欢喜</a>信受奉行。</p></div>"
}]