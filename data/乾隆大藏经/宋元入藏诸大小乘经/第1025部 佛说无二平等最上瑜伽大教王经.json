[{
    "title": "第一卷 佛说无二平等最上瑜伽大教王经",
    "author": "沙门施护等 译",
    "html": "<div class=\"B1_text\"><p>第一卷 佛说无二平等最上瑜伽大教王经</p><p>影像分第一</p><p>如是我闻。一时<a href=\"/remen/shizun.html\" class=\"keylink\" target=\"_blank\">世尊</a>。在他化<a href=\"/remen/zizai.html\" class=\"keylink\" target=\"_blank\">自在</a>天宫。与九十九须弥山量微尘数菩萨摩诃萨众俱。此诸菩萨一一皆是金刚萨埵金刚眷属。其名曰金刚手菩萨摩诃萨。普贤菩萨摩诃萨。观自在菩萨摩诃萨。<a href=\"/remen/xukong.html\" class=\"keylink\" target=\"_blank\">虚空</a>藏菩萨摩诃萨。金刚拳菩萨摩诃萨。起平等心转法轮菩萨摩诃萨。虚空出生菩萨摩诃萨。破诸魔菩萨摩诃萨。如是等大菩萨摩诃萨而为上首。时彼天宫由诸如来威神加持。具足种种最胜严饰。幢幡伞盖殊妙珍宝。悬铃珠璎交络垂布。大摩尼宝出现光明。有种种色广大照耀。犹如月轮清净<a href=\"/remen/yuanman.html\" class=\"keylink\" target=\"_blank\">圆满</a>。而佛世尊常所安住。一切如来金刚加持<a href=\"/remen/sanmei.html\" class=\"keylink\" target=\"_blank\">三昧</a>正智。受一切如来金刚灌顶。顶戴宝冠处<a href=\"/remen/sanjie.html\" class=\"keylink\" target=\"_blank\">三界</a>法王位。证一切如来一切智智相应自在。圆满一切如来平等印契。成就一切如来最胜事业。安住大悲大毗卢遮那如来。<a href=\"/remen/changzhu.html\" class=\"keylink\" target=\"_blank\">常住</a>三世平等金刚身语心业。尽诸有情界。能满一切愿。为一切如来共所称赞。受一切如来劝请<a href=\"/remen/shuofa.html\" class=\"keylink\" target=\"_blank\">说法</a>。</p><p>复有殑伽沙数等诸佛如来。从十方界来集此会。犹如胡麻满阎浮提。是诸如来各于彼彼佛刹。亦常说此无二平等秘密法门。</p><p>尔时金刚手大执金刚者。安住一切如来心。修习一切如来行。随一切如来身所行。顺一切如来心所作。如是总摄本部相应依本法住。于此会中隐身不现。是时十方所集一切如来。既于会中不见金刚手菩萨。即时异口同音说伽陀曰。</p><p>大哉金刚手如我等父母</p><p>不现此会中大士今何往</p><p>彼诸如来作是说已。各各于其大金刚宝加持法中。默然而住。</p><p>尔时金刚手大执金刚者。即从一切如来五处而出。以自身相现大毗卢遮那佛相。复从一切如来心。现大月曼拏罗。有百千种圆光照耀。如是现已。复从一切如来心。现大日曼拏罗。量广无数百千世界。还复本身。于其中间安详而坐。</p><p>尔时所集一切如来。即时各各向金刚手菩萨。合掌<a href=\"/remen/dl.html\" class=\"keylink\" target=\"_blank\">顶礼</a>劝请说法。说伽陀曰。</p><p>善哉金刚最上法善哉金刚清净眼</p><p>善哉金刚最胜智普摄诸佛一切智</p><p>我等劝请金刚手普为诸佛作利乐</p><p>宣说自他智所生最上大乘秘密法</p><p>尔时金刚手大执金刚者。白诸如来言。诸佛如来不应劝请。令我宣说秘密法门。诸如来言何<a href=\"/remen/yinyuan1.html\" class=\"keylink\" target=\"_blank\">因缘</a>故而汝不说。金刚手言诸佛当知。今此大会诸菩萨摩诃萨众中。或有闻说如是大乘第一义谛秘密法已。乃有多种破坏等相。诸如来言。我等各以神力加持会众。复令悉成大金刚众。汝今但当施作佛事。</p><p>尔时金刚手大执金刚者。熙怡微笑瞻仰诸佛。赞诸佛言善哉善哉。即入一切如来大轮光明普照一切如来心三摩地。从是三摩地出已。于其四方现四大日曼拏罗。东方名持无尽色大日曼拏罗。南方名如意宝金刚大日曼拏罗。西方名无量金刚大日曼拏罗。北方名不空三昧金刚大日曼拏罗。如是现已。乃为一切如来一切菩萨众会。宣说无二平等最胜大<a href=\"/remen/yigui.html\" class=\"keylink\" target=\"_blank\">仪轨</a>王秘密法门。其所宣说与一切菩萨如理相应。令一切菩萨成就一切如来最胜<a href=\"/remen/gongde.html\" class=\"keylink\" target=\"_blank\">功德</a><a href=\"/remen/shentong.html\" class=\"keylink\" target=\"_blank\">神通</a>事业。普遍众会。乃至尽十方界一切佛菩萨如理而住。譬如虚空光明遍照三千<a href=\"/remen/daqianshijie.html\" class=\"keylink\" target=\"_blank\">大千世界</a>。所有一切日轮光明。随量而照亦悉周遍。所有一切如来光明金刚手菩萨光明亦复如是。光光混融平等照耀。如实观者如理而住。</p><p>尔时一切如来。即以一切如来普贤出生<a href=\"/remen/gongyang.html\" class=\"keylink\" target=\"_blank\">供养</a>云海。供养金刚手菩萨。作供养已。彼诸如来默然而住。</p><p>尔时金刚手大执金刚者。即入观照一切菩萨心智部出生一切如来最上秘密破诸暗因自三摩地。从是三摩地出己。宣说智部三摩地法门。</p><p>当住<a href=\"/remen/chanding.html\" class=\"keylink\" target=\"_blank\">禅定</a>心观清净乳海</p><p>中有大莲华如水精月光</p><p>观自心种子与自<a href=\"/remen/faxiang.html\" class=\"keylink\" target=\"_blank\">法相</a>应</p><p>由是观想成自心曼拏罗</p><p>而此曼拏罗纵广一肘量</p><p>四方及四隅四宝胜<a href=\"/remen/zhuangyan.html\" class=\"keylink\" target=\"_blank\">庄严</a></p><p>依法而想成住心不散乱</p><p>周匝有光明炽盛普照耀</p><p>彼中依法仪观自身清净</p><p>离我等分别即想成<a href=\"/remen/foshen.html\" class=\"keylink\" target=\"_blank\">佛身</a></p><p>如是观想已成就曼拏罗</p><p>次依智部仪大明如是称</p><p>唵(引一句)萨哩嚩(二合)怛他(引)誐多(二)倪也(二合引)那莎婆(引)嚩(引)怛摩(二合)酤(引)[亢*欠](呼郎切三)</p><p>大明所用印并依智部仪</p><p>而此大明力能灭一切罪</p><p>观想有百千无垢最上光</p><p>复依智部仪观想明王等</p><p>微妙白净光依法想安布</p><p>所作依此说异此非观想</p><p>此名一切如来金刚灌顶法门。</p><p>住自心坚固出相应光明</p><p>观想佛影像及金刚手相</p><p>诸求悉地者依金刚手法</p><p>彼依法相应悉地不难得</p><p>若依此法者如理而观想</p><p>自影像不动即成金刚手</p><p>诸有知法者依法而观想</p><p>乃至彼虚空亦无过越罪</p><p>佛相与自相同一相应相</p><p>彼定心相应诸所作成就</p><p>自影像佛相智者五处观</p><p>依相应法门想金刚萨埵</p><p>此名一切如来主法门。</p><p>想自心大明出焰鬘部光</p><p>中现金刚杵摧破一切恶</p><p>自心心所作想成<a href=\"/remen/putixin.html\" class=\"keylink\" target=\"_blank\">菩提心</a></p><p>出现五光明供养一切佛</p><p>此复名一切如来主法门。</p><p>观五曼拏罗周匝焰光明</p><p>普遍佛影像想大明成就</p><p>定心观自身离取相分别</p><p>谛想自影像等诸佛无异</p><p>自心<a href=\"/remen/puti.html\" class=\"keylink\" target=\"_blank\">菩提</a>心想相应出生</p><p>金刚手庄严出生诸仪法</p><p>若住相应观观金刚手者</p><p>但当依法仪想诸佛影像</p><p>欲观佛影像当谛观文字</p><p>观文字真实即见佛影像</p><p>然于文字<a href=\"/remen/zhongguan.html\" class=\"keylink\" target=\"_blank\">中观</a>影像离相</p><p>若如是观时成相应观想</p><p>先住心一处想日曼拏罗</p><p>观自身清净在曼拏罗中</p><p>次想遍虚空普现曼拏罗</p><p>依法如是观即观想成就</p><p>彼日曼拏罗若观想相应</p><p>即彼金刚手观想而成就</p><p>若彼金刚手依法相应者</p><p>即诸佛影像观想得相应</p><p>又日曼拏罗若观想相应</p><p>四印曼拏罗亦观想成就</p><p>若住心一处或复遍世界</p><p>乃至尽虚空依法无过越</p><p>四印曼拏罗即观想相应</p><p>彼日曼拏罗观想亦成就</p><p>若日曼拏罗观想相应者</p><p>即诸佛影像观想亦相应</p><p>由如是依法观诸佛影像</p><p>亦如是观想四印曼拏罗</p><p>若如是相应四印曼拏罗</p><p>即如是观想彼诸佛影像</p><p>此名金刚手菩萨法王法门。</p><p>观一切仪轨想莲华相应</p><p>摄观想等法异此非相应</p><p>当观想自身善住坚固心</p><p>从菩提心生想现佛影像</p><p>此最上秘密金刚寂静教</p><p>大利<a href=\"/remen/zhihui.html\" class=\"keylink\" target=\"_blank\">智慧</a>光平等而照耀</p><p>若依法观想能满一切愿</p><p>想金刚萨埵是名金刚法</p><p>此名普贤持金刚法门。</p><p>尔时普贤菩萨摩诃萨。观察众会。即雨一切菩萨供养云海。满虚空界。供养金刚手大执金刚者。作供养已。又复至诚顶礼归命依法而住。</p><p>尔时所集一切如来。复于会中雨一切如来供养云海。供养普贤菩萨摩诃萨。作供养已。从金刚菩提心。出现照一切如来相圆满光明。普遍照耀。是时普贤菩萨摩诃萨即现自影像光明。其光名为一切如来坚固用智部破暗因。于是光中隐自身相。现毗卢遮那佛相。即说一切如来三昧真实智部三摩地法门。</p><p>知法者了知彼一切所作</p><p>禅定相应相真实清净法</p><p>想日曼拏罗最上千肘量</p><p>内有月轮坛中观想嚩字</p><p>字周匝复观四方曼拏罗</p><p>纵广一尺量有种种色光</p><p>彼焰光普遍想诸佛影像</p><p>四方及四隅各观想唵字</p><p>彼字一一现种种微妙色</p><p>次当依法仪于曼拏罗中</p><p>如理而谛想毗卢遮那佛</p><p>及曼拏罗中所有诸贤圣</p><p>日曼拏罗中想月曼拏罗</p><p>中复想自身大喜乐法生</p><p>从微妙心现净月曼拏罗</p><p>大明文字相复想于心现</p><p>次当想唵字普遍焰光明</p><p>从是光明中出生诸仪轨</p><p>然想佛影像及诸贤圣相</p><p>彼即成观想四印曼拏罗</p><p>自身诸所作皆诸<a href=\"/remen/fofa.html\" class=\"keylink\" target=\"_blank\">佛法</a>生</p><p>五钴金刚杵依法想于心</p><p>四印曼拏罗大明想于额</p><p>即想<a href=\"/remen/chengfo.html\" class=\"keylink\" target=\"_blank\">成佛</a>相周匝焰光明</p><p>想过此世界复入别刹中</p><p>观想一肘量妙月曼拏罗</p><p>中观想自身金刚萨埵生</p><p>此名普贤智部最胜三摩地法门。</p><p>当依法观想日轮曼拏罗</p><p>想自身清净现曼拏罗中</p><p>次于其四隅想毗卢遮那</p><p>后复想自身成金刚萨埵</p><p>此名金刚萨埵法门。</p><p>复次当依法分别十六尊</p><p>作四分观想各依位而住</p><p>自余诸贤圣各想心大明</p><p>此名持金刚法门。</p><p>复次当依法观想于自身</p><p>有微妙吽字左旋而住心</p><p>出现光明相能破诸魔恶</p><p>此复名一切如来主法门。</p><p>复想<a href=\"/remen/shana.html\" class=\"keylink\" target=\"_blank\">刹那</a>中出生诸贤圣</p><p>现影像光明普遍而照耀</p><p>诸有文字相其量广无边</p><p>想依法相应成金刚影像</p><p>是中诸文字出生大明句</p><p>此无数大明成就一切法</p><p>从额至脐轮观想大明字</p><p>此观想相应一切观无异</p><p>智部三摩地分第二</p><p>复次伽陀曰。</p><p>次想白色大莲华量如车轮妙清净</p><p>中有日轮曼拏罗依法相应而观想</p><p>复想自身于中现羯磨金刚所出生</p><p>即成羯磨金刚身金刚萨埵等无异</p><p>此名金刚萨埵法门。</p><p>当观清净大乳海自身想现乳海中</p><p>智观自身即佛身故现佛身满空界</p><p>又观清净大乳海有种种色妙光明</p><p>月曼拏罗现其中于中复想日轮相</p><p>次观自身即佛身相应出生诸仪法</p><p>由想自身遍一切周广一切世界量</p><p>又想大海于心现日曼拏罗在海中</p><p>依法观想诸佛相周匝光明轮围绕</p><p>彼光明中现文字周广一切世界量</p><p>吠泥邪等所作用依法相应而观想</p><p>复次依法而观想月曼拏罗一肘量</p><p>于中出现金刚剑能作<a href=\"/remen/shijian.html\" class=\"keylink\" target=\"_blank\">世间</a>成就法</p><p>次想焰光白莲华表示菩提心庄严</p><p>中想本部贤圣相左右安布踰始多</p><p>如是依法而摄受自金刚法皆成就</p><p>普遍一切世界中如是供养一切佛</p><p>此名普贤秘密法门。</p><p>又想日轮曼拏罗其量等一多罗树</p><p>中想渐略大明字乃至一切相应生</p><p>坚固安住自影像然当观想贤圣等</p><p>心大明字各安已普用供养一切佛</p><p>次想四印曼拏罗量各等七多罗树</p><p>曼拏罗中诸贤圣各想心明字安布</p><p>此名金刚三昧法门。</p><p>次当观想曼拏罗其量等一俱卢舍</p><p>中想自身成佛身及彼佛眼菩萨等</p><p>一切皆从自心想大智所观而成就</p><p>彼心如是得相应即成大士相应观</p><p>又想自心曼拏罗量复等一俱卢舍</p><p>观自影像无所生乃至虚空无过越</p><p>自相应门坚固住观想于佛即相应</p><p>佛相应门坚固住佛佛观想即相应</p><p>观想相应菩提心其量广大遍一切</p><p>一切贤圣从是生依法观想大明字</p><p>观想相应妙莲华其量广一多罗树</p><p>自心安住而不动想成自心曼拏罗</p><p>又想自心曼拏罗其量广一多罗树</p><p>想自影像现其中一切所作善坚固</p><p>又想焰鬘白净光五六依次而观想</p><p>想自影像处其中左右踰始多安布</p><p>广大光明依法现自心白等余七色</p><p>如是光明遍虚空于中想现诸佛相</p><p>想自影像遍虚空一切皆从自心现</p><p>自身佛身本相应一切相等依法用</p><p>次当观想诸菩萨周匝遍满虚空界</p><p>自相如理而相应诸佛菩萨同观想</p><p>依法想召诸贤圣安住虚空曼拏罗</p><p>自相真实理相应即成菩提心观想</p><p>大明文字等相应如实观彼文字相</p><p>从菩提心所出生炽盛光明而严饰</p><p>从光出现诸仪法自影像与诸佛等</p><p>自他影像悉相应焰鬘光明等照耀</p><p>次想依法而出现佛眼菩萨等贤圣</p><p>以彼彼心大明字月曼拏罗中安布</p><p>金刚萨埵真实相遍入微妙光明中</p><p>此名持金刚法门。</p><p>又想金刚萨埵生自心影像曼拏罗</p><p>是相如理观相应异此而观非成就</p><p>又想金刚萨埵生日轮曼拏罗中现</p><p>金刚钩索等诸相摄受<a href=\"/remen/dizi.html\" class=\"keylink\" target=\"_blank\">弟子</a>入坛场</p><p>又想金刚萨埵生一切法从自心现</p><p>以文字等假施设是故堕于文字数</p><p>持诵乃至所作事一一住于禅定心</p><p>若如是修即成就彼持明者名最胜</p><p>此名一切如来三昧法门。</p><p>从自影像而出生本部法中谛观想</p><p>由想自心依法住一切魔怨皆破散</p><p>此中如是求悉地诸观想等依仪轨</p><p>日轮曼拏罗相应观想现诸明王相</p><p>焰鬘部中所现光皆当观想忿怒相</p><p>彼所说相依法仪是名决定真实语</p><p>应当如是如理观异此而观非成就</p><p>此名一切如来普贤法门。</p><p>想自影像曼拏罗中有炽盛大光明</p><p>其光广照诸世界皆从真实智心现</p><p>自身复现莲华中清净光明所照耀</p><p>是身虽现有相身<a href=\"/remen/zixing.html\" class=\"keylink\" target=\"_blank\">自性</a>平等而无著</p><p>依法观想心文字是即金刚萨埵相</p><p>金刚萨埵相平等是即观想诸佛相</p><p>了知大明教出生当获一切悉地法</p><p>是故大明最尊胜离大明教无有上</p><p>此名一切如来坚固勇猛法门。</p><p>当想日轮曼拏罗中现毗卢遮那佛</p><p>思念彼<a href=\"/remen/foxin.html\" class=\"keylink\" target=\"_blank\">佛心</a>大明彼明成就一切法</p><p>从此大明复出生希有最上秘密仪</p><p>一切从心如理现犹月清净而照耀</p><p>复想从自影像生金刚剑等成就相</p><p>而彼出生依法仪想现广大光明聚</p><p>具种种色甚微妙普照世界无边量</p><p>此名一切如来三昧眼法门。</p></div>"
},{
    "title": "第二卷 佛说无二平等最上瑜伽大教王经",
    "author": "沙门施护等 译",
    "html": "<div class=\"B1_text\"><p>第二卷 佛说无二平等最上瑜伽大教王经</p><p>真实摄部三摩地分第三</p><p>尔时金刚手菩萨大秘密主。复入一切如来妙月曼拏罗。而复以自身相。现大毗卢遮那佛相。安住法界大曼拏罗中。如是安住已。还复自相。说真实摄部三摩地法门。</p><p>当想清净大乳海最上四宝所<a href=\"/remen/zhuangyan.html\" class=\"keylink\" target=\"_blank\">庄严</a></p><p>优钵罗华现海中谛心想彼大明字</p><p>智部曼拏罗相应此观想法复最上</p><p>从忿怒相而出生相应光明善观照</p><p>即彼光明遍一切想现金刚萨埵相</p><p>依法复观自影像亦于光明中安住</p><p>此名摄部<a href=\"/remen/sanmei.html\" class=\"keylink\" target=\"_blank\">三昧</a>金刚法门。本部大明曰。</p><p>唵(引一句)萨哩嚩(二合)怛他(引)誐多(二)僧屹啰(二合)贺倪也(二合引)那莎婆(引)嚩(引)怛摩(二合)酤[亢*欠](三)</p><p>此大明王。从本部<a href=\"/remen/yigui.html\" class=\"keylink\" target=\"_blank\">仪轨</a>王出生。依本部仪轨观想。此中自影像者谓吽字相。一切观想法当依此而想。彼如是法仪皆吽字出生。此字微妙不可思议。于一<a href=\"/remen/shana.html\" class=\"keylink\" target=\"_blank\">刹那</a>中出生诸贤圣。从自影像等现平等光明。自心种子成曼拏罗。彼心正思惟即诸<a href=\"/remen/faxiang.html\" class=\"keylink\" target=\"_blank\">法相</a>应。彼文字相即法智相。是故如理相应观想。此名一切如来三昧金刚法门。</p><p>依法五处若相应观想五钴金刚杵</p><p>从彼大明文字生观想金刚萨埵相</p><p>依法出现大光明普遍佛刹而照耀</p><p>此名金刚手最上子法门。</p><p>自相金刚手相应即想金刚手幖帜</p><p>当知诸佛影像生广大光明照<a href=\"/remen/shijian.html\" class=\"keylink\" target=\"_blank\">世间</a></p><p>此名自影像智法门。</p><p>自心金刚手相应焰鬘炽盛所庄严</p><p>从<a href=\"/remen/putixin.html\" class=\"keylink\" target=\"_blank\">菩提心</a>而出生广大光明照世间</p><p>此名自相利法门。</p><p>想此佛刹现光明焰鬘普遍而照耀</p><p>从自相想金刚钩依自影像而安布</p><p>依法钩召诸如来一切来入光明中</p><p>此名一切如来主法门。</p><p>于自影像众相应想彼大明诸文字</p><p>依法出现大光明观想金刚萨埵相</p><p><a href=\"/remen/puti.html\" class=\"keylink\" target=\"_blank\">菩提</a>心生自影像定心观想真实理</p><p>由观真实理相应一切魔怨皆破散</p><p>若有一切魔怨起作诸忿怒怖畏事</p><p>当想菩提心出生广于世界现变化</p><p>想日轮中现自相广大利光所庄严</p><p>由是出生诸仪法羯磨金刚妙清净</p><p>诸法本从相应生而善安住坚固心</p><p>如理宣说诸法仪本来相应自平等</p><p>优钵罗华中现相种种色光而普遍</p><p>一切贤圣相相应如是应当最上观</p><p>遍<a href=\"/remen/sanjie.html\" class=\"keylink\" target=\"_blank\">三界</a>中大明句乃至<a href=\"/remen/xukong.html\" class=\"keylink\" target=\"_blank\">虚空</a>曼拏罗</p><p>皆从诸佛影像生白色光明妙清净</p><p>清净妙月曼拏罗于中依法而观想</p><p>没捺誐啰相相应依法应常如是观</p><p>想于[巾*(穴/登)]像亦如是金刚萨埵光明照</p><p>自影像光极炽然摩摩枳等庄严相</p><p>又想金刚萨埵生广诸世界变化事</p><p>一一坚固智所现忿怒相应而谛观</p><p>依法出现大光明与自影像光明合</p><p>是故日曼拏罗中智观自相而无碍</p><p>想五钴大金刚杵广于世界现变化</p><p>忿怒影像所出生本部大明字庄严</p><p>依法观想大轮相于其轮中想<a href=\"/remen/foshen.html\" class=\"keylink\" target=\"_blank\">佛身</a></p><p>相应光明而普遍如是名为相应观</p><p>此名金刚<a href=\"/remen/zixing.html\" class=\"keylink\" target=\"_blank\">自性</a>法门。</p><p>复于轮中想自身宝剑庄严光相现</p><p>菩提心即光明鬘普遍出现<a href=\"/remen/shentong.html\" class=\"keylink\" target=\"_blank\">神通</a>相</p><p>次于心想妙莲华梵光炽盛而严饰</p><p>从菩提心所出生大明文字广安布</p><p>优钵罗华想心现有种种色妙光明</p><p>依法安住菩提心定<a href=\"/remen/zhongguan.html\" class=\"keylink\" target=\"_blank\">中观</a>想大明字</p><p>又想于自心出现微妙帝青大光明</p><p>大智相应所出生于中观想佛影像</p><p>又复想自影像中现诸微妙炽盛光</p><p>于心想现文字相彼文字中观影像</p><p>此名坚固智法门。</p><p>又当观想一肘量最上微妙曼拏罗</p><p>中想自影像文字金刚焰光而普遍</p><p>又当观想一肘量最上大智曼拏罗</p><p>中想自影像出生定中持念大明句</p><p>又当观想一肘量清净日轮曼拏罗</p><p>中想金刚手出生定中持念大明句</p><p>又当观想一肘量成就羯磨曼拏罗</p><p>中想降伏诸魔怨定中持念大明句</p><p>又想一多罗树量最上大智曼拏罗</p><p>于中观想自影像即成毗卢遮那佛</p><p>又想莲华曼拏罗其量等一多罗树</p><p>想自影像于中现左右复观诸佛相</p><p>又想微妙曼拏罗其量等一俱卢舍</p><p>想自影像于中现普遍世界现变化</p><p>此名金刚大士法门。</p><p>又想净月曼拏罗其量等一俱卢舍</p><p>想佛影像于中现左右踰始多安布</p><p>应当想彼踰始多常现五种妙光明</p><p>光中复现悦意华种种微妙香云等</p><p>如是最上<a href=\"/remen/gongyang.html\" class=\"keylink\" target=\"_blank\">供养</a>具观想供养诸如来</p><p>此名金刚眼法门。</p><p>依法观想踰始多其相黄色妙庄严</p><p>佛座周匝各安布想从相应而出生</p><p>如彼出生如所作观想金刚萨埵相</p><p>金刚萨埵出生故依彼部法而观想</p><p>又想一俱卢舍量大智微妙曼拏罗</p><p>自他影像悉相应谛心观想于中现</p><p>自依最上金刚法应观五色分五相</p><p>白色当知大智部黑色表真实摄部</p><p>红色名为莲华部黄色是名迦摩部</p><p>左噜妙色为最上众庄严中表庄严</p><p>妙色开敷大莲华即自金刚所作事</p><p>此名金刚大秘密主法门。</p><p>如是相应秘密法不相应者勿表示</p><p>自相若住坚固门乃至他法亦成就</p><p>作此相应观想者想现踰始多身相</p><p>妙色最上众庄严见应爱乐勿生怖</p><p>又想金刚萨埵相满此佛刹而遍现</p><p>诸佛影像坚固事大金刚法而普摄</p><p>此名三金刚破法门。</p><p>法部三摩地分第四</p><p>尔时金刚手大执金刚者复<a href=\"/remen/shuofa.html\" class=\"keylink\" target=\"_blank\">说法</a>部三摩地法门。</p><p>一切所作依此说大曼拏罗即相应</p><p>此中如是依法仪法部成就当观想</p><p>取相分别应舍离乃住诸法相应相</p><p>一切相应观想门法部大明如是称</p><p>唵(引一句)萨哩嚩(二合)怛他(引)誐多(二)达哩摩(二合)倪也(二合引)那莎婆(引)嚩(引)怛摩(二合)酤[亢*欠](三)</p><p>此明依法想念诵大三昧邪即相应</p><p>从一切性所出生此中非性非无性</p><p>此名观<a href=\"/remen/zizai.html\" class=\"keylink\" target=\"_blank\">自在</a>法门。</p><p>当想清净妙莲华是华以表贪清净</p><p>清净即成曼拏罗自清净相想中现</p><p>又想大明王出生广大炽盛光明聚</p><p>彼焰光明悉周遍光中想现观自在</p><p>此复名观自在法门。</p><p>自相想现月轮中种种色光而周遍</p><p>其光一切悉照明乃至遍满虚空界</p><p>次当于其自心中观想最胜大明相</p><p>自相观想彼相应即诸佛智所庄严</p><p>又想法曼拏罗中出现明王最胜相</p><p>从观自在所出生广于世界现变化</p><p>又于法曼拏罗中谛心观想观自在</p><p>彼从金刚萨埵生广于世界现变化</p><p>此名普贤法门。</p><p>又于法曼拏罗中想现最胜观自在</p><p>金刚萨埵真实生五处相应依法观</p><p>此复名观自在法门。</p><p>复次于心想微妙最上大法曼拏罗</p><p>从净莲华所出生诸变化事如应现</p><p>又复于心想微妙无垢大法曼拏罗</p><p>中现妙色净莲华华中谛想诸佛相</p><p>又于自心当谛想最上大法曼拏罗</p><p>于中想现观自在是即观想五佛相</p><p>又于脐轮当谛想最上大法曼拏罗</p><p>于中想现观自在是即观想五佛相</p><p>于法曼拏罗中想自相等一多罗树</p><p>想从自相所出生曼拏罗中诸仪法</p><p>其所出生诸仪法广作一切供养事</p><p>此名持莲华法门。</p><p>又想大法曼拏罗其量等一俱卢舍</p><p>于中谛心想自身是即观自在身相</p><p>又想莲华曼拏罗其量等一俱卢舍</p><p>左右想现踰始多以诸印作供养事</p><p>自心曼拏罗相应即法曼拏罗观想</p><p>普遍一切世界中广现供养诸仪轨</p><p>自心曼拏罗相应即想大轮曼拏罗</p><p>依日曼拏罗仪轨想自影像入其中</p><p>顶上观想大明字乃至虚空无过越</p><p>观想五种妙莲华莲华无垢光明现</p><p>应当依法而了知中方观想自影像</p><p>东方想于佛影像从是出生而观想</p><p>南方即彼摄部等所作平等而相应</p><p>西方最上法所作北方迦摩部出生</p><p>金刚轮于智部用金刚剑用法部中</p><p>金刚杵作摄部法三叉通彼三部仪</p><p>当知遍满虚空界随彼诸部所作法</p><p>皆从圣剑金刚杵最上法等所出生</p><p>迦摩焰光极炽盛乃至广大遍法界</p><p>从金刚杵三叉生于自影像不破坏</p><p>自心曼拏罗相应当知即于智部转</p><p>大智曼拏罗相应当知即于摄部转</p><p>妙法曼拏罗相应当知即于法部转</p><p>妙月曼拏罗相应即于迦摩部中转</p><p>日轮曼拏罗相应当于一切部中转</p><p>此复名持莲华法门。</p><p>迦摩部三摩地分第五</p><p>尔时金刚手大执金刚者。以一切如来大金刚杵。安于智部等诸秘密部中。入彼大智相应曼拏罗。建立所作事。于其大曼拏罗中。安自影像相及诸佛菩萨贤圣等相。依法相应已。即说迦摩部三摩地法门。</p><p>一切所作依此说大曼拏罗即相应</p><p>依法想者得成就异此而观非观想</p><p>所有迦摩部法仪本部大明如是称</p><p>唵(引一句)萨哩嚩(二合)怛他(引)誐多(二)迦(引)野倪也(二合引)那莎婆(引)嚩(引)怛摩(二合)酤[亢*欠](三)</p><p>如是微妙大明句于法平等而相应</p><p>从大莲华所出生清净光明悉周遍</p><p>依此法想曼拏罗于中复想自影像</p><p>迦摩焰光影像生广于世界现变化</p><p>自相迦摩法相应乃至虚空无过越</p><p>梵王影像所出生种种焰光普严饰</p><p>从迦摩焰生影像广于世界现变化</p><p>如是一一依法仪三种影像当观想</p><p>此名迦摩焰光法门。</p><p>又当观想妙莲华纵广可其一肘量</p><p>于莲华中想光明梵王影像光中现</p><p>又当观想大莲华最上一百八肘量</p><p>从迦摩焰影像生观想三佛影像相</p><p>又当观想大莲华最上一百八肘量</p><p>那罗延天影像生华中观想诸佛等</p><p>当知从佛影像生梵王影像变化事</p><p>从法影像所出生那罗延天影像相</p><p>金刚手相坚固用迦摩焰相从是生</p><p>如应所作相应法普遍世界而出现</p><p>又想大梵王影像其像广彼千肘量</p><p>从是梵王心出生诸佛影像想中现</p><p>诸佛影像依法现那罗延天相亦然</p><p>此复名迦摩焰光法门。</p><p>又想迦摩焰光生那罗延相千肘量</p><p>从是心中所出生诸佛影像想中现</p><p>所有一切佛影像迦摩焰法悉相应</p><p>随所出生依法仪梨罗庄严而最胜</p><p>乃至影像法相应彼踰始多即成就</p><p>此名最胜迦摩焰光法门。</p><p>三昧最上智一切成就分第六</p><p>尔时金刚手大执金刚者复说此法门。</p><p>诸求悉地者于本部法中</p><p>曼拏罗相应自影像出生</p><p>依法想日天如本部仪轨</p><p>住三摩呬多即相应成就</p><p>大智观影像遍满虚空界</p><p>想诸色相等住三摩呬多</p><p>彼诸天等相当依法了知</p><p>是即希有法非诸恶能破</p><p>大印如是法此如理而说</p><p>四种大明句依法而所作</p><p>彼一切所作与三昧相应</p><p>诸观想不离三摩呬多门</p><p>而诸所起心为<a href=\"/remen/zhongsheng.html\" class=\"keylink\" target=\"_blank\">众生</a>普利</p><p>自相所观想内心而广大</p><p>若于三昧法起疑惑心者</p><p>佛说彼等人具下劣种性</p><p>若了此法者应具大福德</p><p>如是依法知异此非观想</p><p>如泥中出生优钵罗华等</p><p>彼一切应知即心相无垢</p><p>菩提心坚固诸佛所摄受</p><p>从金刚手生异此而非生</p><p>地等诸大种随所依出生</p><p>此清净亦然智部最上法</p><p>此名普贤法门。</p><p>一切佛甚深秘密供养分第七</p><p>尔时金刚手大执金刚者。于一切如来坚固妙月曼拏罗相中。加持而住。是时普贤菩萨摩诃萨。即入一切金刚三昧出生大智加持三摩地。即于此三摩地中。转入一切相应三昧智加持三摩地。从是三摩地出已。说一切三昧相应秘密成就智出生无生法门。</p><p>佛影像出生种种色光明</p><p>曼拏罗相应轮等成就法</p><p>住三摩呬多想左拏迦量</p><p>普遍曼拏罗住定心观想</p><p>大明字安额依法一月中</p><p>观想求成就或于两月内</p><p>见华满空现是华甚殊妙</p><p>想成曼拏罗此华为幖帜</p><p>即表成就相想金刚萨埵</p><p>如小麦分量焰鬘光庄严</p><p>此出生相应五钴金刚杵</p><p>想现于鼻端帝青等相应</p><p>想如是色相优钵罗华等</p><p>想成曼拏罗此一切所说</p><p>皆智部法仪从法界法中</p><p>出生而观想现广大光明</p><p>遍满虚空界想相应莲华</p><p>其华有八叶如枣之分量</p><p>清净光普遍依法住定心</p><p>勿起异思惟离初中后分</p><p>平等而观想妙色莲华等</p><p>想遍十方现依迦摩部法</p><p>想现净光明又想彼三叉</p><p>如小麦分量焰光明庄严</p><p>表迦摩部相日曼拏罗现</p><p>随应诸供养施戒忍辱等</p><p>坚固义亦然是诸大明法</p><p>悉平等加持自心大明光</p><p>如月而普照入自心大明</p><p>金刚杵平等余一切方隅</p><p>非所作观想彼所说平等</p><p>是即智部法彼三部和合</p><p>金刚手德生依彼所出生</p><p>所作住<a href=\"/remen/chanding.html\" class=\"keylink\" target=\"_blank\">禅定</a>不破羯磨法</p><p>说诸相庄严彼优钵罗华</p><p>智部摄部用迦摩部法部</p><p>用钵讷摩华当依秘密法</p><p>十十二十六于智部摄部</p><p>法部如次用二十依法仪</p><p>迦摩部中用</p><p>此名一切如来秘密三昧法门。</p><p>又依秘密法作庄严等事</p><p>从佛所出生作平等供养</p><p>栴檀香庄严即成羯磨法</p><p>若疑惑心生破曼拏罗法</p><p>一切平等事疑惑即不生</p><p>若起疑惑时佛说不成就</p><p>此名一切如来心法门。</p><p><a href=\"/remen/xiuxing.html\" class=\"keylink\" target=\"_blank\">修行</a>者依法沐浴而庄严</p><p>于诸相分中无破无阙减</p><p>若依此三昧即成就相应</p><p>若越三昧门而不得成就</p><p>此秘密法门是最上真实</p><p>若通达无碍无疑怖成就</p><p>当依法而画四肘曼拏罗</p><p>依本部大明诵五洛叉数</p><p>依法求成就异此而不成</p><p>此名一切如来光明法门。</p><p>从金刚萨埵真实所出生</p><p>画胜曼拏罗纵广一肘量</p><p>大忿怒明王<a href=\"/remen/ganlu.html\" class=\"keylink\" target=\"_blank\">甘露</a>军拏利</p><p>彼依法平等施最上成就</p><p>坛中依法仪安金刚钩等</p><p>以香华供养彼即得成就</p><p>又于大海边或山间静处</p><p>依法随力画本部曼拏罗</p><p>以诸宝供养供养金刚手</p><p>及观自在尊谛心而作法</p><p>当于夜二时谓初夜中夜</p><p>作法者入坛求真实悉地</p><p>如是经半月所作得相应</p><p>设极重罪者求此法亦成</p><p>此法平等门离取相分别</p><p>金刚手加持咸得胜成就</p><p>秘密主出生诸世界平等</p><p>得彼阿僧祇踰始多成就</p><p>变现诸佛身等须弥山量</p><p>从金刚手生作众生利益</p></div>"
},{
    "title": "第三卷 佛说无二平等最上瑜伽大教王经",
    "author": "沙门施护等 译",
    "html": "<div class=\"B1_text\"><p>第三卷 佛说无二平等最上瑜伽大教王经</p><p>一切如来智证最上秘密分第八</p><p>尔时十方来者一切如来。又复劝请金刚手菩萨大秘密主言。金刚手愿当宣说一切如来智证<a href=\"/remen/sanmei.html\" class=\"keylink\" target=\"_blank\">三昧</a>。大明三昧。一切如来成就师子变化三昧。速证阿耨多罗三藐三<a href=\"/remen/puti.html\" class=\"keylink\" target=\"_blank\">菩提</a>。大智平等法门。</p><p>尔时金刚手菩萨大秘密主。闻诸如来如是言已。先以金刚杵安于自心。作加持已发如是言。诸佛不应重复劝请。令我宣说诸三昧法门。何以故。此法甚深最上秘密。是一切如来真实智印成就法门。有诸下劣根性者若闻是法。当有千种破坏等相。诸如来言。我等诸佛所共加持。汝今但当随应宣说。</p><p>尔时金刚手菩萨大秘密主。安住一切如来心顶最上妙月曼拏罗中。宣说一切如来智证三昧大明三昧等法门。</p><p>所有阿僧祇诸佛不破真实相应门</p><p><a href=\"/remen/xingzhe.html\" class=\"keylink\" target=\"_blank\">行者</a>现生得<a href=\"/remen/foshen.html\" class=\"keylink\" target=\"_blank\">佛身</a>一切所作皆决定</p><p>所有俱胝数诸佛不破诸佛智相应</p><p>行者现生获悉地得成金刚萨埵身</p><p>总摄一切<a href=\"/remen/zhongsheng.html\" class=\"keylink\" target=\"_blank\">众生</a>聚如一广大莲华量</p><p>三摩地等诸法门一切皆能获悉地</p><p>总摄一切悉地法如一广大莲华量</p><p>智者应当真实观悉从迦摩焰光生</p><p>此名<a href=\"/remen/zixing.html\" class=\"keylink\" target=\"_blank\">自性</a>清净法门。</p><p>观想遍满<a href=\"/remen/xukong.html\" class=\"keylink\" target=\"_blank\">虚空</a>界诸佛普现种种身</p><p>不破如是真实相行者现生获悉地</p><p>谛想自心真实法一切所作皆清净</p><p>不破三昧本无生异此即非相应行</p><p>自及一切众生类心本清净复光明</p><p>虽种种性悉无染谛想心等真实门</p><p>所有诸佛胜事业一一依法真实修</p><p>一切大明清净生异此而修非成就</p><p>是故大明最尊胜能成最上秘密法</p><p>金刚萨埵清净生异此而修非大喜</p><p>彼胜事业<a href=\"/remen/zizai.html\" class=\"keylink\" target=\"_blank\">自在</a>义所作所行悉平等</p><p>智者如是如实知异此即名愚痴者</p><p>行者应当如实知行住乃至饮食等</p><p>不破诸佛三昧门即当速获悉地法</p><p>所有<a href=\"/remen/gongyang.html\" class=\"keylink\" target=\"_blank\">供养</a>香华云一切如义而所作</p><p>九没啰拏门出生供养一切贤圣等</p><p>常持本部秘密明即得金刚萨埵法</p><p>此即一切佛<a href=\"/remen/shizun.html\" class=\"keylink\" target=\"_blank\">世尊</a>真实智证三昧门</p><p>此名一切如来智法门。</p><p>行者善住坚固心依彼曼拏罗法仪</p><p>如常所用所作事一切随应离疑惑</p><p>所作应当依此法如别所作非相应</p><p>自成就法甚广大依彼智金刚所说</p><p>若自若他诸法用乃至虚空所出生</p><p>若于真理不相应彼于<a href=\"/remen/fofa.html\" class=\"keylink\" target=\"_blank\">佛法</a>不成就</p><p><a href=\"/remen/shijian.html\" class=\"keylink\" target=\"_blank\">世间</a>苦乐贪嗔痴离我相故悉平等</p><p>了知贪嗔痴性空不离贪等自清净</p><p>金刚萨埵一切秘密三昧分第九</p><p>尔时金刚手菩萨大秘密主。复说一切如来大智因金刚萨埵一切秘密三昧法门。</p><p>修习瑜伽胜行者不应礼敬诸声闻</p><p>但当礼彼诸如来即得相应成就法</p><p>行者当于自影像依法定观真实理</p><p>于自心轮等所作一切相应供养事</p><p>若彼一切众生中有违越此秘密者</p><p>即当头破作七分而复退失<a href=\"/remen/putixin.html\" class=\"keylink\" target=\"_blank\">菩提心</a></p><p>若于秘密门安住持诵所用秘密明</p><p>金刚萨埵所出生于自影像谛观想</p><p>佛为最上阿阇梨一切最胜常善护</p><p>了知秘密真实者此阿阇梨佛无异</p><p>观想诸佛阿阇梨从菩提心所出生</p><p>我自影像观相应真实事业悉成办</p><p>诸持明者当了知真实三昧而出生</p><p>如是三昧等相应越三昧者不成就</p><p>又当观想自影像从金刚手秘密生</p><p>大印成就等相应所欲应修先行法</p><p>若时若用等依法而此三昧为最上</p><p>此常所作悉相应乃至善获诸悉地</p><p>所欲应修先行法若时若用等相应</p><p>而此三昧为最上于一切处常善护</p><p>此名大菩提心法门。</p><p>从自影像所出生于自影像住一相</p><p>而自心量广无边具修大明先行法</p><p>当知此三昧大智一切所作离诸过</p><p>专注作彼拥<a href=\"/remen/hufa.html\" class=\"keylink\" target=\"_blank\">护法</a>所求悉地善坚固</p><p>依法谛想诸如来定心思惟悉地相</p><p>金刚萨埵出生门自心相应法成就</p><p>行者常依此法仪日三时中作观想</p><p>若异此法持诵者而彼所作非悉地</p><p>影像影像无差别忿怒<a href=\"/remen/zhuangyan.html\" class=\"keylink\" target=\"_blank\">庄严</a>炽盛光</p><p>想从宝手而出生最上广大金刚宝</p><p>依法平等作观想乃至得见悉地相</p><p>若异此者即愚痴彼于秘密不成就</p><p>最上大智妙宝冠众妙庄严善清净</p><p>除此最上悉地门无复余法为胜上</p><p>安住金刚手大轮于三有中无染着</p><p>我已成就智金刚常宣清净法智句</p><p><a href=\"/remen/ganlu.html\" class=\"keylink\" target=\"_blank\">甘露</a>军拏利等法依彼加持而安住</p><p>虚空无量无边际我从贤善法中出</p><p>此名持金刚法门。</p><p>尔时金刚手菩萨大秘密主。复说一切如来身语心大智大明清净真实金刚加持一切如来三昧法门。</p><p>复次此说心金刚观想金刚萨埵生</p><p>彼心如是观想已即能入彼智金刚</p><p>金刚自性清净义应善观察语金刚</p><p>观想清净大智门大智随彼语业转</p><p>金刚坚固不坏身金刚加持妙光照</p><p>而彼诸佛自性身如是依法加持住</p><p>依如是法得菩提金刚界中加持住</p><p>于六月中依法修即获诸佛成就法</p><p>贪法无生亦无染一切从彼金刚生</p><p>如是真实<a href=\"/remen/yigui.html\" class=\"keylink\" target=\"_blank\">仪轨</a>修一切悉地皆<a href=\"/remen/yuanman.html\" class=\"keylink\" target=\"_blank\">圆满</a></p><p>尔时金刚手菩萨大秘密主。复说一切如来大智阿阇梨三昧。</p><p>应知三种智等生诸不正语非如义</p><p>依<a href=\"/remen/zhengfa.html\" class=\"keylink\" target=\"_blank\">正法</a>仪如理行得佛阿阇梨成就</p><p>应当想彼诸佛等周匝遍满虚空界</p><p>想从大明所出生三摩呬多心爱乐</p><p>所有爱乐<a href=\"/remen/faxiang.html\" class=\"keylink\" target=\"_blank\">法相</a>应佛阿阇梨常观想</p><p>微妙最上曼拏罗本部大明谛心念</p><p>影像遍满虚空界于心观想现佛身</p><p>此如是说如理行安住诸佛真实智</p><p>又想妙月曼拏罗从影像相而出现</p><p>依法持念本部明五处相应而观想</p><p>住菩提心依法想诸分圆满悉爱乐</p><p>入彼法曼拏罗中自心大明当持念</p><p>所有最上妙宝冠想作广大供养事</p><p>佛阿阇梨大乐门真实相应而供养</p><p>依法持诵本尊明远离一切怖畏事</p><p>此法<a href=\"/remen/shana.html\" class=\"keylink\" target=\"_blank\">刹那</a>若相应于现生中得<a href=\"/remen/chengfo.html\" class=\"keylink\" target=\"_blank\">成佛</a></p><p>此名一切处平等利法门。</p><p>一切三昧成就<a href=\"/remen/chanding.html\" class=\"keylink\" target=\"_blank\">禅定</a>曼拏罗分第十</p><p>尔时十方来者一切如来。复从一切如来身语心智庄严。出诸供养云。供养金刚手菩萨大秘密主。如是供养已咸作是言。大士愿说一切三昧智成就禅定真实最上曼拏罗。</p><p>尔时金刚手菩萨。受一切如来劝请已。即入一切如来平等金刚加持三摩地。从是三摩地出已。宣说一切三昧智成就禅定真实最上大曼拏罗。</p><p>今说三昧智成就最上广大曼拏罗</p><p>金刚大智所出生诸佛菩提如理说</p><p>定心观想乳海中清净微妙莲华现</p><p>种种璎珞遍庄严专注系念而观想</p><p>曼拏罗量十六肘如佛阿阇梨法住</p><p>其相四方及四隅四门依法想安布</p><p>中想月轮曼拏罗复有阎浮树出现</p><p>依法于其外四隅想布五钴金刚杵</p><p>而彼五钴金刚杵想于五处作加持</p><p>复当于彼月轮中依法想布诸佛位</p><p>东方如彼本部仪安布阿閦如来等</p><p>南方亦如本部仪安布宝生如来等</p><p>西方无量寿佛等北方不空成就等</p><p>随方色相依法仪住心真实而观想</p><p>中方毗卢遮那佛观想出生诸法仪</p><p>曼拏罗中诸法用依法次第当观想</p><p>复次于其内四隅想布佛眼菩萨等</p><p>甘露军拏利明王及诸明王四门想</p><p>如是贤圣色相等观想各各依法仪</p><p>方位次第想周圆并依金刚萨埵法</p><p>当知从五光明出五法如意而具足</p><p>佛阿阇梨三昧门所作并依三昧法</p><p>又当想彼虚空界遍满一切佛世尊</p><p>以秘密法普供养观想秘密依法说</p><p>大禅定分第十一</p><p>尔时金刚手菩萨大秘密主。复说不空三昧大禅定曼拏罗。</p><p>一切所作依此说佛阿阇梨大智门</p><p>日轮曼拏罗相应一切依法而观想</p><p>东方一切法最上安想金刚萨埵法</p><p>南方究竟胜大明安想金刚萨埵法</p><p>西方最上正觉智安想佛阿阇梨法</p><p>北方诸散怛啰娑安想金刚萨埵法</p><p>中方<a href=\"/remen/sanjie.html\" class=\"keylink\" target=\"_blank\">三界</a>广平等安想大金刚影像</p><p>诸方普想白色已中方复想于黑色</p><p>观想踰始多妙相如金刚法所作事</p><p>大自在金刚萨埵观想所有诸色相</p><p>金色如应依法仪谛心观想佛影像</p><p>一切如是依法仪观想忿怒明王相</p><p>本部大明及五法普以大明作供养</p><p>乃至遍满于虚空想现金刚萨埵相</p><p>以诸大明供养已复用秘密法供养</p><p>尔时金刚手菩萨大秘密主。复入一切如来三昧生金刚加持三摩地。从是三摩地出已。复说妙乐法如来曼拏罗。</p><p>妙法曼拏罗相应一切依法而观想</p><p>安住禅定相应心谛想诸法皆<a href=\"/remen/wuwo.html\" class=\"keylink\" target=\"_blank\">无我</a></p><p>东方持妙法光明南方大智法广大</p><p>西方妙法大自在北方胜上法声生</p><p>中方妙法自在主如应观想依法仪</p><p>诸方普想白色已复于中方想赤色</p><p>本部法中法自在谛心四隅而观想</p><p>马头忿怒明王等依法安想于四门</p><p>五法一切想具足秘密供养法相应</p><p>中心想现妙莲华周匝复想妙乐法</p><p>满虚空界现珍宝想遍自法秘密门</p><p>秘密供养三相应法阿阇梨如仪轨</p><p>尔时金刚手菩萨大秘密主。复入一切如来三昧金刚生坚固加持三摩地。从是三摩地出已。复说一切染法清净大禅定曼拏罗。</p><p>迦摩曼拏罗相应一切依法而观想</p><p>东方帝释大光明观想种种净妙色</p><p>南方开华大自在谛想自性即无性</p><p>西方大法智清净谛心想于寂静相</p><p>北方最胜复最上观想清净依仪轨</p><p>中方迦摩焰相应依法观想自影像</p><p>迦摩自在本部仪谛实观想心无我</p><p>所有最上莲华手依法想安于四隅</p><p>想彼五法皆具足如其所应作供养</p><p>金刚萨埵所出生周匝依仪而观想</p><p>迦摩秘密法相应出生最上诸供养</p><p>迦摩阿阇梨作事摄受秘密供养等</p><p>佛阿阇梨常所作彼曼拏罗贤圣尊</p><p>金刚阿阇梨想已彼曼拏罗一切胜</p><p>迦摩阿阇梨如义不复别说曼拏罗</p><p>尔时金刚手菩萨大秘密主。复入照一切如来心顶加持三昧金刚三摩地。从是三摩地出已。宣说照金刚萨埵心顶大禅定曼拏罗。</p><p>定心观想大乳海中有清净大莲华</p><p>华中有水精宝山种种庄严甚殊妙</p><p>山顶现法曼拏罗依法谛心而观想</p><p>四方四隅及四门如次依法想具足</p><p>中心大明妃出生依法观想转轮相</p><p>东方谛心当观想依毗卢遮那佛仪</p><p>南方坚固心观想依彼无量寿佛仪</p><p>西方依法亦如应观想光聚王佛顶</p><p>北方如理而谛想最上出生如是法</p><p>想从法影像所生殊妙踰始多色相</p><p>想彼善施成就法一切同一金刚相</p><p>所有佛眼菩萨等四隅安想依法仪</p><p>无能胜忿怒明王四门各各想安布</p><p>观想金刚萨埵尊一切相应彼成就</p><p>五法一切悉具足是即智相应供养</p><p>从自秘密法出生所生供养等无异</p><p>如是遍满虚空界想现一切顶轮相</p><p>尔时金刚手菩萨大秘密主。复入一切欲界平等归命金刚加持出生三摩地。从是三摩地出已。说一切部平等师子变化大禅定曼拏罗。</p><p>先想清净大乳海次复变现种种色</p><p>于众色中有大山四宝庄严甚微妙</p><p>山顶复想曼拏罗四方四隅及四门</p><p>周匝现优钵罗华清净庄严而观想</p><p>曼拏罗中想月轮轮中复有众宝座</p><p>佛阿阇梨处其上入于相应禅定门</p><p>彼日轮曼拏罗中明妃出生贤圣等</p><p>依法谛心当观想各于四隅而安布</p><p>彼甘露军拏利等忿怒明王炽盛光</p><p>以忿怒相作庄严依法周匝想安布</p><p>月轮曼拏罗明妃五处相应而出生</p><p>金刚竭讷誐庄严焰鬘部光而照耀</p><p>莲华妙乐主清净白色炽盛光明鬘</p><p>最上清净甚微妙宝冠庄严想遍满</p><p>金刚萨埵所出生佛阿阇梨最胜相</p><p>种种妙宝所庄严依法谛心而观想</p><p>金刚萨埵所出生众宝焰鬘大光明</p><p>光中现优钵罗华依法当于东方想</p><p>勿起异心当观想从金刚法所出生</p><p>钵讷摩华平等光依法当于南方想</p><p>迦摩金刚所出生赤色光明妙伞盖</p><p>焰光周遍表庄严依法当于西方想</p><p>广大金色智光明依法当于北方想</p><p>本部明妃自在主四隅如应当观想</p><p>所作应想秘密相种种妙宝表庄严</p><p>爱乐适悦法相应观想如应生喜乐</p><p>彼无能胜阿阇梨依法观想于四门</p><p>如秘密作金刚步想从是门出三界</p><p>所有一切影像相悉想金刚萨埵生</p><p>佛阿阇梨常所行五法具足皆清净</p><p>依法承事常作用此法是即生大喜</p><p>又想自秘密出生常作最上供养事</p><p>影像遍满虚空界观想如应作供养</p><p>所有劫树大珍宝及彼如意宝清净</p><p>依诸部法而分别如应观想彼色相</p><p>彼彼影像如所说依法得受于灌顶</p><p>彼相若当依法仪观想贤瓶而最上</p><p>佛影像等同一相谛心想作诸供养</p><p>行者若如理作法是即住于相应相</p><p>是人现生得成佛所说决定无疑惑</p><p>本部大明忿怒王如应善施成就法</p><p>行人即于刹那间最上悉地得圆满</p><p>诸三昧门秘密行佛阿阇梨法性门</p><p>所说真实复一心随如是部出生相</p></div>"
},{
    "title": "第四卷 佛说无二平等最上瑜伽大教王经",
    "author": "沙门施护等 译",
    "html": "<div class=\"B1_text\"><p>第四卷 佛说无二平等最上瑜伽大教王经</p><p>出生大<a href=\"/remen/chanding.html\" class=\"keylink\" target=\"_blank\">禅定</a>分第十二</p><p>尔时金刚手菩萨大秘密主。复入一切<a href=\"/remen/xukong.html\" class=\"keylink\" target=\"_blank\">虚空</a>界智光照明三摩地。从是三摩地出已。宣说大<a href=\"/remen/sanmei.html\" class=\"keylink\" target=\"_blank\">三昧</a>大士出生诸大明法门智部大明曰。</p><p>唵(引一句)倪也(二合引)努(引)讷婆(二合)嚩(引)野莎(引)贺(引二)</p><p>说此大明已。阿僧祇百千佛刹皆大震动。又此大明若有闻者。即得广大记念辩才<a href=\"/remen/zhihui.html\" class=\"keylink\" target=\"_blank\">智慧</a>。</p><p>尔时金刚手菩萨大秘密主。复入普遍光明三昧金刚加持三摩地。从是三摩地出已。宣说摄部大明曰。</p><p>唵(引一句)僧屹啰(二合)贺倪也(二合引)努(引)讷婆(二合)嚩(引)野莎(引)贺(引二句)</p><p>说此大明已。所有一切虚空界。自然出现广大炽盛。光明照耀普遍一切。互相映彻照见无碍。</p><p>尔时金刚手菩萨大秘密主。复入<a href=\"/remen/zixing.html\" class=\"keylink\" target=\"_blank\">自性</a>清净三摩地。从是三摩地出已。宣<a href=\"/remen/shuofa.html\" class=\"keylink\" target=\"_blank\">说法</a>部大明曰。</p><p>唵(引一句)达哩摩(二合)倪也(二合引)努(引)讷婆(二合)嚩(引)野莎(引)贺(引)(二)</p><p>说此大明已。自然出现广大光明。遍照无边一切佛刹。</p><p>尔时金刚手菩萨大秘密主。复入自性清净集吉祥生金刚加持三摩地。从是三摩地出已。宣说迦摩部大明曰。</p><p>唵(引一句)迦(引)摩倪也(二合引)努(引)讷婆(二合)嚩(引)野莎(引)贺(引)(二)</p><p>说此大明已。自然出现广大光明。遍照无边一切佛刹。诸持明者各于诸部。当如是知起相应心住真实理。以自影像加持而住。一切所作谛心观想。复次当知诸部诸印随应相异。谓二臂合及指相合。是诸部通用印相。金刚相合是智部印相。宝相作缚是摄部印相。莲华相生是法部印相。羯磨部与法部无异。三叉相作缚是迦摩部印相。此名大明<a href=\"/remen/putixin.html\" class=\"keylink\" target=\"_blank\">菩提心</a>法门。</p><p>胜大明教最初事业分第十三</p><p>尔时金刚手菩萨大秘密主。复入<a href=\"/remen/yuanman.html\" class=\"keylink\" target=\"_blank\">圆满</a>一切愿三昧出生金刚加持三摩地。从是三摩地出已。宣说大三昧成就曼拏罗。而此曼拏罗最上广大。犹如虚空广大无量。此大成就等无有异。若欲画此曼拏罗者。当依本部法仪如理而作。应先布画[巾*(穴/登)]依法。加持五色线絣量界道。依次分布界道周正。随应大小依法而画。其曼拏罗作三重。四方四隅四门四楼阁<a href=\"/remen/zhuangyan.html\" class=\"keylink\" target=\"_blank\">庄严</a>具足。四门各以祢踰贺而为严饰。画作空中雨珍宝相。如是安布画曼拏罗三重诸分位已。次当依法画贤圣相。内第一重曼拏罗中心画本部尊。东方画智部尊。南方画摄部尊。西方画法部尊。北方画迦摩部尊。如是四方画已。所有四隅并依常法如次而画。复次外第二重。东方画最胜佛顶大白伞盖菩萨。南方画持金刚菩萨。西方画持莲华菩萨。北方画颦眉菩萨。于其四隅当画佛眼菩萨。摩摩枳菩萨。白衣菩萨等。如是诸菩萨等。各结本部印如本法画。复次外第三重。东方画帝释天主。与欲界天子众及净居天子众。东南隅画诸五通大仙及火天众。南方画必隶多主七母鬼众。西南隅画必隶多主诸部多众。西方画水天主及诸龙众。西北隅画风天主及诸持明天众。北方画俱尾啰天大财主及诸夜叉众。东北隅画部多主及诸部多众。如是诸天等。应当各各依彼法画。复次于其四门。各画金刚锁菩萨。于第三重曼拏罗外四隅。各画五钴金刚杵。如是安布画贤圣已。当依法仪安置贤瓶。及香华灯涂等而作<a href=\"/remen/gongyang.html\" class=\"keylink\" target=\"_blank\">供养</a>及献秘密供养。依法加持请求本尊贤圣<a href=\"/remen/huanxi.html\" class=\"keylink\" target=\"_blank\">欢喜</a>。依法于其四门安置秘密供养具。作是秘密供养已。依大明教于须臾间。即得本尊善施欢喜。其持明者应当先为必哩焬迦啰。作出生供养。次为诃利帝母。后为一切部多众。作出生供养已。复以本部大明作护摩法。此曼拏罗最上胜妙如真实语能作成就。乃至与<a href=\"/remen/dizi.html\" class=\"keylink\" target=\"_blank\">弟子</a>授灌顶法。及种种事业悉得成就。此即金刚萨埵相应之法。诸佛最胜作用法门。佛阿阇梨如理宣说此三昧门。一切佛于三世道转。能作大灌顶。乃至虚空出生。如如意宝出生无碍。所有灌顶法我真实生。依止无碍亦复如是。若人得闻金刚萨埵名字及见身者。于七生中得最上地。若欲安住佛阿阇梨加持智海。其持明者应常供养诸佛大牟尼尊。即得佛阿阇梨摄受为本部弟子。如常所说五种三昧。应当一心如实观想。即得于大三昧曼拏罗中作成就行人。是即名为大如意宝真实出生。</p><p>尔时金刚手菩萨大秘密主。安住一切如来心加持已。欲令一切修瑜伽<a href=\"/remen/xingzhe.html\" class=\"keylink\" target=\"_blank\">行者</a>。安住一切如来身语心业。劝请<a href=\"/remen/shizun.html\" class=\"keylink\" target=\"_blank\">世尊</a>大遍照如来。宣说最上成就法门。</p><p>尔时世尊大遍照如来。即说一切如来三昧最上成就明教最初事业法门。</p><p>今说广大曼拏罗三十由旬为分量</p><p>其相四方焰光明帝青大光复周遍</p><p>虚空无碍遍一切禅定相应而观想</p><p>又此阎浮大洲量想遍清净大乳海</p><p>海中出现大莲华其华量如彼车轮</p><p>华中想焰鬘得迦忿怒明王大笑相</p><p>依法观想彼影像色相幖帜如常法</p><p>或现颦眉忿怒容焰鬘部光极炽盛</p><p>所有出生依法仪观想于彼等无异</p><p>祢罗难拏大明王想忿怒坏<a href=\"/remen/sanjie.html\" class=\"keylink\" target=\"_blank\">三界</a>相</p><p>于一切<a href=\"/remen/fofa.html\" class=\"keylink\" target=\"_blank\">佛法</a>所摄安住诸佛真实智</p><p>三种影像如所说观想遍满虚空界</p><p>色相依法而出生自心观想离诸相</p><p>自心及彼诸影像谛想皆是贤圣相</p><p>复次渐略大明字彼中安想诸贤圣</p><p>劫火大光依法仪住禅定心普观想</p><p>月光清净复炽盛观想自身依常法</p><p>皆从贤圣所出生彼中谛心而观想</p><p>自心即现自影像依法观想无别异</p><p>此中一切大明句善能圆满一切愿</p><p>最初禅定如是说行者一心当观想</p><p>劫火大光想炽然部主本尊常出现</p><p>所有大明文句相当住禅定谛观想</p><p>诸佛影像悉相应妙月曼拏罗中想</p><p>复想从自心出生身诸毛孔现化佛</p><p>一切遍满虚空界三种大明应观想</p><p>五种光明相应现安想本尊依法仪</p><p>大明王相<a href=\"/remen/faxiang.html\" class=\"keylink\" target=\"_blank\">法相</a>应一切如理而安布</p><p>想虚空界一切佛现身遍满无空缺</p><p>先想本尊贤圣已一切观想悉周遍</p><p>办事分第十四</p><p>尔时世尊大遍照如来。复说一切秘密大明分别教相法门。</p><p>又当于其虚空中想现四方曼拏罗</p><p>量广阿僧祇由旬最上广大而周遍</p><p>应住禅定如理心想自影像于中现</p><p>即是毗卢遮那佛五处相应如理住</p><p>次想日轮曼拏罗普想贤圣现其中</p><p>金刚萨埵自心现依法出生而观想</p><p>又想日轮清净光炽盛遍满虚空界</p><p>诸贤圣相悉相应依法次第想安布</p><p>智者当知此部法是即真实清净教</p><p>异此而非成就门远离秘密禅定行</p><p>无二平等最胜大<a href=\"/remen/yigui.html\" class=\"keylink\" target=\"_blank\">仪轨</a>王大遍照如来一切大明金刚出生分第十五之一</p><p>尔时世尊大遍照如来。复说一切如来一切真实教持念法。</p><p>虚空无际无方隅当知自心亦如是</p><p>外曼拏罗观想已自曼拏罗想无异</p><p>自华随处即本尊观想真实相应法</p><p>大印如理观想已不应观想别异法</p><p>于自心中想微妙清净大智曼拏罗</p><p>自影像现白色光表从大悲相安立</p><p>所有大明文字句观想最初秘密法</p><p>五钴金刚杵幖帜彼亦依法如是想</p><p>从自影像出生法智者五处善安住</p><p>而诸文字随相门想从禅定所出生</p><p>文字章句如仪轨想以数鬘为记念</p><p>随诸部法用差别智者应当如实知</p><p>观想大智所出生一心持念即圆满</p><p>彼一切佛所摄持于圆满法善宣说</p><p>一字大明真实法自影像相应观想</p><p>三字大明真实法想本部主所出生</p><p>五字大明等摄持乃至文字出生法</p><p>普现白色炽盛光焰鬘明照悉周遍</p><p>从初依法而分别诸部所作诸事业</p><p>青优钵罗华叶相普现帝青大光明</p><p>随本部现广大光定心观想彼成就</p><p>莲华妙乐主色相赤色焰光明普遍</p><p>所现光明依法仪普遍世界而照耀</p><p>黄色黄光极炽盛一切普现于黄色</p><p>如应观想诸色相彼能成就皆决定</p><p>从自影像而生起真实出生如所说</p><p>观想自心现妙华即复想成曼拏罗</p><p>彼中应当依法仪真实大印而谛想</p><p>如<a href=\"/remen/zhengfa.html\" class=\"keylink\" target=\"_blank\">正法</a>句所出生真实大智当观想</p><p>如应想从根本生一切诸佛供养等</p><p>依法现诸变化事普遍一切世界中</p><p>复次渐略谛观想无初中后皆如实</p><p>妙月光明此相应如应观想大印法</p><p>如理了知三部仪此即真实清净教</p><p>所作事业悉和合观想所应依仪轨</p><p>别法观想若未成当想妙乐法最上</p><p>行者应入寂静舍安住相应禅定相</p><p>一心于此谛观想诸<a href=\"/remen/foshen.html\" class=\"keylink\" target=\"_blank\">佛身</a>语心成就</p><p>成就行人此真实专注求是悉地法</p><p>谛想诸佛影像已宝冠庄严作供养</p><p>佛阿阇梨出生相当于自心而安想</p><p>本部大明最上印谛想于心而安住</p><p>依法饮食等作用悉住相应<a href=\"/remen/zizai.html\" class=\"keylink\" target=\"_blank\">自在</a>相</p><p>乃至色香等诸事皆是广大真实心</p><p>佛阿阇梨自妙乐常与贤圣法相应</p><p>此中一切依法作异此而修非成就</p><p>所说一切大明句而能圆满一切愿</p><p>大明善作诸成就真实秘密诸智门</p><p>若破诸佛三昧门自他俱破法亦然</p><p>一切所行所作事当知皆如不正语</p><p>诸法皆从一切佛佛智出生而成就</p><p>金刚萨埵相出生金刚萨埵法成就</p><p>若于四行得相应普摄诸贤圣根本</p><p>依法如理持本法此说名为持明者</p><p>此法皆是一切佛真实秘密善无动</p><p>此即最胜大明体观想如应而平等</p><p>如实分别诸部法观想诸佛影像已</p><p>如应观想彼轮相皆从自法真实生</p><p>行者应当常观想金刚萨埵等贤圣</p><p>三部平等依法仪乃至尽寿无退坏</p><p>金刚萨埵所加持一切佛诸成就法</p><p>一切大明大喜门三昧成就如实说</p><p>尔时世尊大遍照如来。复入一切如来如意宝平等金刚三摩地。从是三摩地出已。宣说一切如来出生金刚曼拏罗。</p><p>一切所作依此说当画三昧曼拏罗</p><p>东方画彼阿閦尊本印现前当依法</p><p>南方当画宝生尊一切依彼本部仪</p><p>西方画无量寿尊如应亦依本部法</p><p>北方依本部仪轨当画不空成就尊</p><p>中方如实依法仪应画佛阿阇梨相</p><p>次画五钴金刚杵焰鬘光明所庄严</p><p>依法安布求成就如佛阿阇梨所作</p><p>一切所作依本印青优钵罗华光明</p><p>复画十一钴大杵依金刚法而安布</p><p>于内曼拏罗四隅各各画优钵罗华</p><p>当知四种大印者转轮王相此无异</p><p>复于曼拏罗中画四宝四色表庄严</p><p>随应复画诸天众及曼拏罗中贤圣</p><p>四门各画诸明王色相皆依本部法</p><p>所谓白黑及赤黄如次一一应当画</p><p>安布诸贤圣相已行者当住禅定心</p><p>各以贤圣本心明善成诸法破诸恶</p><p>于其四门依法仪常作秘密供养事</p><p>乃至饮食等所作皆住曼拏罗界中</p><p>当知[口*爾]字为佛部[口*爾]惹字为金刚部</p><p>惹阿字为莲华部阿恶字为迦摩部</p><p>如是诸部根本字曼拏罗中常所作</p><p>此名一切如来金刚大曼拏罗。</p><p>尔时世尊大遍照如来。复说成就近成就大成就等诸法门。</p><p>若欲修习成就者随应饮食秘密行</p><p>彼心安住大明心是即相应三昧法</p><p>若欲得近成就者当于一月依法修</p><p>诸佛善施诸成就此即智金刚所说</p><p>欲得大明大成就当于三月中修习</p><p>最初平等行相应此即金刚手所说</p><p>尔时世尊大遍照如来。复说智部等成就三昧宝藏法门。</p><p>行者当观于己身即是毗卢遮那佛</p><p>本部所用金刚轮得金刚轮持明成</p><p>行者当观于己身即是毗卢遮那佛</p><p>本部大明金刚剑得金刚剑持明成</p><p>行者当观于己身即是毗卢遮那佛</p><p>三叉大明本部华得三叉等持明成</p><p>行者当观于己身即是毗卢遮那佛</p><p>本部大明金刚钩得彼金刚钩成就</p><p>行者当观于己身即是毗卢遮那佛</p><p>本部大明金刚索得金刚索持明成</p><p>又想从自影像生秘密大印等诸相</p><p>如是持彼如意宝了诸部法善分别</p><p>此三昧法欲成就应成就于成就事</p><p>彼于现生得成就大明相应主宰法</p><p>于三昧法不成就彼即不能得见佛</p><p>若依四种法仪修观想相应住真实</p><p>当知从自身所生自心影像相应相</p><p>于影像中谛想已速得成就无别异</p><p>优钵罗华甚清净本部大明亦复然</p><p>月影像中依法观大智持明得成就</p><p>复想心金刚出生大智持明得成就</p><p>于其月影像光中谛心观想金刚手</p><p>当知诸欲我清净如彼虚空净亦然</p><p>于其月影像光中金刚莲华想出现</p><p>次想清净莲华眼一切地中得自在</p><p>于其月影像光中五佛如来想出现</p><p>五种光明甚微妙周匝广现于佛身</p><p>光中复出日光明羯磨金刚想心现</p><p>本部大明至心念即得坚固金刚身</p><p>于其月影像光<a href=\"/remen/zhongguan.html\" class=\"keylink\" target=\"_blank\">中观</a>想本部金刚杵</p><p>观想五钴金刚杵即得不坏金刚身</p><p>于其月影像光中现金刚焰庄严相</p><p>金刚手即自影像观想持最上色相</p><p>于其月影像光中现莲华焰庄严相</p><p>观自在即自影像想持妙法大色相</p><p>于其月影像光中现白色焰庄严相</p><p>迦摩焰即自影像想持迦摩焰色相</p><p>一字大明种智门出现大力明王相</p><p>所有本部主印契及自印等当观想</p><p>身语心诸大印门一一如应依法想</p><p>当住真实三昧中谛想金刚手影像</p><p>于其日影像光中自印如应当观想</p><p>又于日曼拏罗中谛心观想自影像</p><p>大明文字安于心依法所生离疑怖</p><p>又想金刚萨埵生能生禅定出生法</p><p>近成就法依本仪即得最上诸成就</p><p>依法随宜于方处六月中作供养事</p><p>如彼金刚萨埵仪即得三界胜成就</p><p>行者随处作成就金刚萨埵所加持</p><p><a href=\"/remen/tianren.html\" class=\"keylink\" target=\"_blank\">天人</a>乃至诸部多所欲钩召皆来集</p><p>行者应择寂静处或于旷野或山间</p><p>所应钩召悉来已秘密供养依法作</p><p>依彼金刚萨埵法若作所应钩召时</p><p>持诵本部所用明当结本部大印契</p><p>依法结本部印已一心持诵求相应</p><p>行者当于中夜时如应所作皆成就</p><p>想金刚钩安于心依本部法作相应</p><p>劫火大光极炽然金刚钩想光中现</p><p>想金刚钩安于心依法谛心而钩召</p><p>焰鬘得迦忿怒王及彼马头明王等</p><p>所有金刚杖明王及彼不动忿怒尊</p><p>威光广现三界中作颦眉相而顾视</p><p>大力忿怒大明王及彼<a href=\"/remen/ganlu.html\" class=\"keylink\" target=\"_blank\">甘露</a>军拏利</p><p>三界中起敬爱心勇猛复具大威力</p><p>彼金刚香大明主与金刚手威力等</p><p>而常称<a href=\"/remen/nianfo.html\" class=\"keylink\" target=\"_blank\">念佛</a>如来安住三金刚不坏</p><p>金刚那契大使者及彼金刚赞拏尊</p><p>悉依金刚萨埵法普令三界阿吠舍</p><p>假使诸毒满虚空一<a href=\"/remen/shana.html\" class=\"keylink\" target=\"_blank\">刹那</a>间悉能坏</p><p>尔时世尊大遍照如来。复入一切三昧金刚三摩地。从是三摩地出已宣说焰鬘得迦大忿怒明王大明曰。</p><p>那谟(引)嚩日啰(二合)倪也(二合引)那(引)野(一句)三摩野萨埵(引)野(二)唵(引)羯啰羯啰(三)俱噜俱噜(四)摩摩迦哩焬(二合)(五)伴惹伴惹(六)萨哩嚩(二合)尾觐那(二合引)捺贺捺贺(七)嚩日啰(二合)尾那(引)野岗(八)母(引)哩驮(二合)吒迦(九)[口*爾](引)尾旦(引)多羯啰(十)摩贺(引)尾讫哩(二合)多噜必尼(引)(十一)钵左钵左萨哩嚩(二合)讷瑟吒(二合引)那(十二)摩贺(引)誐拏钵底尔(引)尾旦(引)多羯啰(十三)满驮满驮(十四)萨哩嚩(二合)屹啰(二合)贺(引)(十五)杀捺目(二合)珂杀捺部(二合)惹杀吒左(二合引)啰拏(十六)噜捺啰(二合)摩(引)那野(十七)尾瑟弩(二合)摩(引)那野(十八)没啰(二合)贺摩(二合引)捺也(二合引)祢嚩(引)摩(引)那野(十九)摩(引)尾蓝末摩(引)尾蓝末(二十)虎卢虎卢(二十一)曼拏罗末提(引)钵啰(二合)吠(引)舍曳(二十二引)三摩野摩耨三摩(二合)啰(二十三)吽(引)吽(引)吽(引)吽(引)吽(引)吽(引)(二十四)发吒(半音)发吒莎(引)贺(引)(二十五)</p><p>说此大明已。世尊大遍照如来。即时安住如微尘数诸佛如来心月曼拏罗。乃现种种色遍满虚空界。复现自影像。亦遍虚空说是伽陀曰。</p><p>大哉一切大明法最上金刚不可坏</p><p>一切如来坚固门得无等比甘露聚</p><p>尔时世尊大遍照如来。复入自性坚固三摩地。从是三摩地出已。宣说最上金刚心大明曰。</p><p>唵(引一句)嚩日啰(二合)窟啰尾讫哩(二合)多(引)那那吽(引)发吒(半音二)</p><p>说此大明已。一切如来亦悉怖畏。时彼持妙法者说是伽陀曰。</p><p>大哉一切大明法我三昧门真实说</p><p>乃至诸佛亦不破是即建立金刚幢</p></div>"
},{
    "title": "第五卷 佛说无二平等最上瑜伽大教王经",
    "author": "沙门施护等 译",
    "html": "<div class=\"B1_text\"><p>第五卷 佛说无二平等最上瑜伽大教王经</p><p>大遍照如来一切大明金刚出生分第十五之二</p><p>尔时<a href=\"/remen/shizun.html\" class=\"keylink\" target=\"_blank\">世尊</a>大遍照如来。复入光照一切<a href=\"/remen/xukong.html\" class=\"keylink\" target=\"_blank\">虚空</a>界金刚三摩地。从是三摩地出已。说此大明曰。</p><p>唵(引一句)嚩日啰(二合)骨噜(二合引)驮摩贺(引)末罗(二)贺那捺贺钵左摩他(三)尾枳啰尾特网(二合)娑野(四)嗢粗涩摩(二合)骨噜(二合引)驮吽发吒(半音五)</p><p>说此大明已。彼一切如来出现大轮光明。遍满虚空广照一切。尔时持金刚者说是伽陀曰。</p><p>大哉一切大明法是我最上金刚教</p><p>诸佛因此证<a href=\"/remen/puti.html\" class=\"keylink\" target=\"_blank\">菩提</a>我亦由斯得<a href=\"/remen/chengfo.html\" class=\"keylink\" target=\"_blank\">成佛</a></p><p>尔时世尊大遍照如来。复入一切虚空界<a href=\"/remen/zixing.html\" class=\"keylink\" target=\"_blank\">自性</a>光明金刚三摩地。从是三摩地出已。宣说不动尊大忿怒明王大明曰。</p><p>那莫三满多嚩日啰(二合)赧(引一句)阿左罗阿左罗(二)贺那贺那(三)底瑟吒(二合)底瑟吒(二合)(四)阿(引)尾舍阿(引)尾舍(五)摩贺(引)满怛啰(二合)迦播(引)罗迦度弩度弩(六)珂(引)捺珂(引)捺(七)尾伽那(二合引)摩(引)啰野耨瑟啖(二合引)(八)荦(力角切)叉荦叉[牟*含](引)(九)俱噜俱噜(十)枳哩枳哩(十一)摩贺(引)尾沙摩嚩日啰(二合)(十二)萨普(二合引)吒野萨普(二合引)吒野(十三)唵(引)帝哩(二合)末里多囕昂多迦(十四)盎(引)[亢*欠](呼郎切反)[亢*欠](引)[亢*欠](引)(十五)阿左罗济(引)吒济(引)吒吽(引)吽(引)(十六)阿三满底迦怛啰(二合引)吒(半音)(十七)阿萨贺那莫莎(引)贺(引)(十八)</p><p>说此大明已。于是持众色者。安住一切<a href=\"/remen/sanmei.html\" class=\"keylink\" target=\"_blank\">三昧</a>无生法一切如来心曼拏罗中。说是伽陀曰。</p><p>大哉一切大明法是我坚固真实生</p><p>金刚自性不可坏诸法因生无生相</p><p>尔时世尊大遍照如来。复入一切如来金刚加持三摩地。从是三摩地出已。宣说大金刚颦眉菩萨大明曰。</p><p>那谟(引)婆誐嚩多曳(二合引)勃哩(二合)俱吒也(二合引)曳(引一句)唵(引)勃哩(二合)俱致多囕誐(二)尾日林(二合)毗多嚩日啰(二合)(三)摩贺(引)末朗吽(引)发吒(半音四)</p><p>说此大明已。于是金刚手菩萨大秘密主。出现一切如来大法光明。安住一切如来清净法中。说是伽陀曰。</p><p>大哉一切大明法最上妙乐法所集</p><p>金刚大智三昧门大明成就此无异</p><p>尔时世尊大遍照如来。复入普遍变化金刚加持三摩地。从是三摩地出已。宣说大力大忿怒明王大明曰。</p><p>唵(引一句)嚩日啰(二合)骨噜(二合引)驮(二)摩贺(引)末罗(三)贺那捺贺钵左尾特网(二合)娑野(四)嗢粗涩摩(二合)骨噜(二合引)唐吽(引)发吒(半音五)</p><p>说此大明已。于是大持秘密者。安住一切如来秘密心。说是伽陀曰。</p><p>大哉一切大明法无上大智不破坏</p><p>大士三昧正成就金刚如意宝无异</p><p>尔时世尊大遍照如来。复入一切如来不坏自性金刚加持三摩地。从是三摩地出已。宣说金刚<a href=\"/remen/ganlu.html\" class=\"keylink\" target=\"_blank\">甘露</a>军拏利大忿怒明王大明曰。</p><p>唵(引一句)朅朅(二)珂(引)呬珂(引)呬(三)底瑟吒(二合)底瑟吒(二合)(四)屹哩(二合)贺拏(二合)屹哩(二合)贺拏(二合)(五)满驮满驮(六)贺那贺那(七)誐哩惹(二合)誐哩惹(二合)(八)尾萨普(二合引)吒野尾萨普(二合引)吒野(九)度那度那(十)入嚩(二合)罗入嚩(二合)啰(十一)钵啰(二合)入嚩(二合)罗钵啰(二合)入嚩(二合)啰(十二)屹啰(二合)娑屹啰(二合)娑(十三)萨哩嚩(二合)尾伽那(二合)尾那(引)野岗(引)(十四)尾[寧*也](切身引)驮啰(十五)枳哩枳罗(十六)入嚩(二合)罗入嚩(二合)哩多(十七)虎多嚩贺室啰(十八)摩贺(引)陪(引)啰嚩(十九)尾祢哩踰(二合)沙桑亲那亲那(二十)桑频那频那(二十一)摩贺(引)嚩日啰(二合)驮罗(二十二)底瑟吒(二合)底瑟吒(二合)(二十三)满驮满驮(二十四)尾那(引)野迦纥哩(二合)捺焬(引)萨普(二合)吒野(二十五)巘驮哩嚩(二合)纥哩(二合)捺焬(引)萨普(二合)吒野(二十六)那(引)誐纥哩(二合)捺焬(引)萨普(二合)吒野(二十七)药叉纥哩(二合)捺焬(引)萨普(二合)吒野(二十八)没啰(二合)贺摩(二合)荦(引)叉娑纥哩(二合)捺焬(引)萨普(二合)吒野(二十九)萨哩嚩(二合)屹啰(二合)贺纥哩(二合)捺焬(引)萨普(二合)吒野(三十)萨哩嚩(二合)佐(引)睹哩他(二合)迦纥哩(二合)捺焬(引)萨普(二合)吒野(三十一)吽(引)吽(引)吽(引)吽(引)(三十二)发吒(半音)发吒(三十三)贺那贺那(三十四)捺贺捺贺(三十五)钵左钵左(三十六)尾俱哩嚩(二合)尾俱哩嚩(二合)(三十七)阿(引)尾舍阿(引)尾舍(三十八)摩贺(引)嚩日啰(二合)驮噜(引)倪也(二合引)钵野底莎(引)贺(引)(三十九)</p><p>说此大明已。于是大持金刚者生大<a href=\"/remen/huanxi.html\" class=\"keylink\" target=\"_blank\">欢喜</a>。说是伽陀曰。</p><p>大哉一切大明法真实坚固无有上</p><p>一切三昧从是生集真实法不破坏</p><p>尔时世尊大遍照如来。复入清净坚固三摩地。从是三摩地出已。宣说大金刚香菩萨大明曰。</p><p>唵(引一句)伊呬曳(二合引)呬婆誐嚩底(二)摩贺(引)嚩日啰(二合)巘(引)驮(引)哩(三)怛啰(二合)野(引)赧(引)啰怛那(二合引)曩(引)萨多曳(二合引)那(引)(四)葛茶葛茶(五)末朗祢网(六)摩呬(引)说囕(七)誐噜赧(八)尾瑟赧(二合)(九)俱摩(引)囕(十)没啰(二合引)贺摩(二合)赧(十一)印捺囕(二合)(十二)赞捺囕(二合)(十三)阿(引)祢多焬(二合十四)曳[牟*含](十五)嚩噜赧(十六)俱尾(引)囕(十七)特哩(二合)多啰(引)瑟吒囕(三合)(十八)尾噜姹岗(十九)商俱迦兰赧(二合二十)尾迦兰赧(二合)(二十一)帝哩(二合)迦兰赧(二合)(二十二)虞迦兰赧(二合)(二十三)萨吐(二合)啰迦兰赧(二合)(二十四)难祢计说囕(二十五)勃凌(二合)儗哩致(二十六)那野岗(二十七)尾那野岗(二十八)播唧岗(二十九)捺摩岗(三十)路贺岗(三十一)沙瑟祯(二合)祢(引)尾(引)珰(引)(三十二)室零(引)讷哩誐曩(三合三十三)迦(引)多也(二合引)以[寧*頁](引)(三十四)赞拏迦(引)多也(二合引)以[寧*頁](引)(三十五)摩贺(引)迦(引)多也(二合引)以[寧*頁](引)(三十六)翳(引)舍(引)[寧*頁](引)(三十七)乃哩鼎(引)(三十八)迦(引)陵(三十九)嚩日啰(二合)迦(引)陵(四十)野舍说[寧*頁](引)(四十一)苏迦(引)陵(四十二)婆捺啰(二合)迦(引)陵(四十三)阿(引)儗祢(二合引)曳焬(二合引)(四十四)嚩(引)野咩焬(二合引)(四十五)贺哩迦(引)嚩哩鼎(二合)(四十六)烁讫鼎(二合)(四十七)设多(引)称(四十八)印捺啰(二合)[寧*頁](引)(四十九)没啰(二合)贺摩(二合)[寧*頁](引五十)俱摩(引)零(引)(五十一)摩呬(引)说零(引)(五十二)吠瑟拏(二合)微(引)(五十三)苏苏婆誐(引)(五十四)佐(引)门拏(引)(五十五)劳捺哩(二合引)(五十六)嚩(引)啰(引)馨(引)(五十七)矫吠零(五十八)曳(引)佐(引)祢(引)三摩曳那底瑟啖(四合)底(五十九)旦(引)那(引)那曳舍(引)弥(六十)尸(引)竭啰(二合)屹哩(二合)贺拏(二合)屹哩(二合)贺拏(二合)(六十一)虎卢虎卢(六十二)祖卢祖卢(六十三)母卢母卢(六十四)达摩达摩(六十五)囕誐囕誐(六十六)布(引)啰野布(引)啰野(六十七)阿(引)尾舍阿(引)尾舍(六十八)婆誐嚩底摩贺(引)嚩日啰(二合)巘(引)驮(引)哩(六十九)悉驮室赞(二合)拏嚩日啰(二合)播(引)尼(七十)啰(引)倪也(二合引)钵野底(七十一)呬(引)(七十二)[亢*欠][亢*欠][亢*欠][亢*欠](七十三)吽(引)发吒(半音)莎(引)贺(引)(七十四)</p><p>说此大明已。彼一切如来即现大金刚相应云。遍满虚空。异口同音说伽陀曰。</p><p>大哉一切大明法广大秘密真实藏</p><p>我等闻此胜金刚诸佛皆住阿吠舍</p><p>尔时世尊大遍照如来。复入一切如来妙善金刚三摩地。从是三摩地出已。宣说马头大忿怒明王大明曰。</p><p>伊呬(引)呬摩贺(引)嚩日啰(二合)那契(一句)嚩日啰(二合)目契贺那贺那(二)捺贺捺贺(三)钵左钵左(四)囕誐囕誐(五)惹腊波(二合)惹腊波(二合)(六)阿(引)尾舍阿(引)尾舍(七)喝野屹哩(二合引)舞(引)倪也(二合引)钵野底莎(引)贺(引)(八)</p><p>说此大明时有大恶毒者。悉皆惊怖将至破坏。即时<a href=\"/remen/dl.html\" class=\"keylink\" target=\"_blank\">顶礼</a>归命一切如来已。说是伽陀曰。</p><p>大哉一切大明法善能破坏一切毒</p><p>我闻使者最上明得住诸佛清净法</p><p>尔时世尊大遍照如来。复入三金刚不坏金刚三摩地。从是三摩地出已。宣说无能胜大忿怒明王大明曰。</p><p>[口*爾]那[口*爾]俱(半音一句)吽(引)吽(引)发吒(半音)莎(引)贺(引)(二)</p><p>说此大明已。于是世尊大遍照如来。雨一切<a href=\"/remen/zhongsheng.html\" class=\"keylink\" target=\"_blank\">众生</a>种种乐具。广大周遍说是伽陀曰。</p><p>大哉一切大明法从大生法而出生</p><p>为求成就佛菩提我故现处三有海</p><p>尔时世尊大遍照如来。复入法界变化金刚加持三摩地。从是三摩地出已。宣说金刚乌咄羯吒明王大明曰。</p><p>唵(引一句)嚩日噜(二合引)咄羯(二合)吒(引)野吽(引)发吒(半音二)</p><p>说此大明已。于是持莲华者。化现一切如来最上宝冠。满虚空中说是伽陀曰。</p><p>大哉一切大明法从大明尊所出生</p><p>我住一切佛静寂现是宝冠作<a href=\"/remen/gongyang.html\" class=\"keylink\" target=\"_blank\">供养</a></p><p>尔时世尊大遍照如来。复入一切轮作怖畏三摩地。从是三摩地出已。宣说金刚颦眉大明曰。</p><p>唵(引一句)婆野那(引)设祢(二)怛啰(二合引)娑祢(三)怛啰(二合引)娑野怛啰(二合引)娑野(四)勃哩(二合)俱致(五)怛致(六)吠(引)怛致(七)税(引)帝(引)(八)税(引)多惹致祢莎(引)贺(引)(九)</p><p>说此大明已。于是持大寂静者。化现一切如来诸供养具。供养一切如来已。说是伽陀曰。</p><p>大哉一切大明法悉从诸佛秘密生</p><p>法母成就最上义当知生法如是说</p><p>尔时世尊大遍照如来。复入智眼金刚三摩地。从是三摩地出已。宣说本部心大明曰。</p><p>唵(引一句)[口*爾]那[口*爾]俱(半音二)</p><p>尔时世尊大遍照如来。复入一切三昧真实金刚三摩地。从是三摩地出已。宣说莲华部心大明曰。</p><p>唵(引一句)阿卢力俱(半音二)</p><p>尔时世尊大遍照如来。复入一切大士金刚三摩地。从是三摩地出已。宣说佛眼菩萨大明曰。</p><p>唵(引一句)噜噜萨普(二合)噜(二)入嚩(二合)罗底瑟吒(二合三)悉驮路(引)左祢(引)(四)萨哩嚩(二合引)哩他(二合)娑(引)达祢莎(引)贺(引)(五)</p><p>尔时世尊大遍照如来。复入自性清净三摩地。从是三摩地出已。说此大明曰。</p><p>唵(引一句)商葛哩(引)(二)扇(引)底迦哩(引)(三)瞿吒瞿吒(四)瞿致祢(五)伽(引)多野伽(引)多野(六)瞿致祢吽(引)发吒(半音)莎(引)贺(引)(七)</p><p>尔时世尊大遍照如来。复入一切如来智生金刚三摩地。从是三摩地出已。宣说白衣菩萨大明曰。</p><p>唵(引一句)税帝(引)(二)半拏啰嚩(引)悉祢(三)惹吒(引)摩俱吒驮(引)啰尼莎(引)贺(引)(四)</p><p>尔时世尊大遍照如来。复入诸佛变化三摩地。从是三摩地出已。说此大明曰。</p><p>唵(引一句)吽(引)(二)逊婆祢逊婆吽(引)(三)屹哩(二合)贺拏(二合)屹哩(二合)贺拏(二合)吽(引)(四)屹哩(二合)贺拏(二合引)波野吽(引)(五)阿(引)那野呼(引)(六)婆誐鑁尾[寧*也](引)啰(引)惹吽(引)发吒(半音)莎(引)贺(引)(七)</p><p>尔时世尊大遍照如来。复入大法变化三摩地。从是三摩地出已。说此甘露生大明曰。</p><p>唵(引一句)阿蜜哩(二合)睹(引)努婆(二合)嚩(引)野莎(引)贺(引二)</p><p>尔时世尊大遍照如来。复入灭诸<a href=\"/remen/fannao.html\" class=\"keylink\" target=\"_blank\">烦恼</a>金刚三摩地。从是三摩地出已。说此灭诸烦恼大明曰。</p><p>唵(引一句)讫哩(二合引)舍(引)萨那(三)尾惹野郝(三)</p><p>尔时世尊大遍照如来。复入大三昧轮三摩地。从是三摩地出已。说此大法顶大明曰。</p><p>唵(引一句)亲那亲那(二)贺那贺那(三)钵左祢钵多(二合)作讫啰(二合)吽(引)(四)</p><p>尔时世尊大遍照如来。复入一切如来最上光三摩地。从是三摩地出已。说此光聚大明曰。</p><p>唵(引一句)入嚩(二合)罗入嚩(二合)罗(二)驮迦驮迦(三)驮啰驮啰(四)尾驮啰尾驮啰(五)亲那亲那(六)吽(引)吽(引)发吒(半音)莎(引)贺(引)(七)</p><p>尔时世尊大遍照如来。复入最胜金刚三摩地。从是三摩地出已。说此最胜顶大明曰。</p><p>唵(引一句)亲那(二)贺那(三)捺贺(四)钵左(五)祢钵多(二合)作讫啰(二合)吽(引)(六)</p><p>尔时世尊大遍照如来。复入最上最胜三摩地。从是三摩地出已。说此最胜佛顶大明曰。</p><p>唵(引一句)入嚩(二合)罗惹踰(引)瑟尼(二合)沙(二)入嚩(二合)罗入嚩(二合)罗(三)满驮满驮(四)捺摩捺摩(五)讷笼(二合引)讷笼(二合引)(六)郝郝(七)贺那贺那(八)吽(引)发吒(半音九)</p><p>尔时世尊大遍照如来。复入白色光明生金刚三摩地。从是三摩地出已。说此白伞盖大佛顶大明曰。</p><p>唵(引一句)摩摩吽(引)祢(二)</p><p>尔时世尊大遍照如来。复入一切如来生金刚三摩地。从是三摩地出已。说此最上金刚多罗菩萨大明曰。</p><p>唵(引一句)多(引)哩多(引)哩(引)(二)睹哩(引)莎(引)贺(引)(三)</p><p>尔时世尊大遍照如来。复入一切如来吼音金刚三摩地。从是三摩地出已。说此作忿怒事钩召<a href=\"/remen/sanjie.html\" class=\"keylink\" target=\"_blank\">三界</a>大明曰。</p><p>唵(引一句)迦尼度祢吽(引)发吒(半音二)</p><p>说此大明已即说伽陀曰。</p><p>此明能作忿怒事乃至余法亦能成</p><p>观想真实<a href=\"/remen/faxiang.html\" class=\"keylink\" target=\"_blank\">法相</a>应三种事业悉能作</p><p>不动大忿怒明王焰鬘得迦三出生</p><p>普遍诸佛刹土中不坏三界而善住</p><p>马头大忿怒明王出现忿怒颦眉相</p><p>若越金刚手法者此忿怒王能破坏</p><p>大力大忿怒明王及彼甘露军拏利</p><p>广大无比如虚空能调一切难调者</p><p>诸忿怒王诸大明若人持诵一洛叉</p><p>悉能钩召诸如来及作一切敬爱事</p><p>颦眉一髻尊大明能作广大怖畏事</p><p>金刚祢帝等勇猛能作相应最胜事</p><p>迦尼忿怒大明句若人持诵一洛叉</p><p>当起忿怒相应心速作忿怒破坏事</p><p>光聚佛顶大明句相应观想彼最胜</p><p>若人持诵三洛叉如勇健军善摧伏</p><p>诸部秘密最上法彼一一法悉相应</p><p><a href=\"/remen/xingzhe.html\" class=\"keylink\" target=\"_blank\">行者</a>安住<a href=\"/remen/chanding.html\" class=\"keylink\" target=\"_blank\">禅定</a>心观想三摩地真实</p><p>一切大明三昧分第十六</p><p>尔时世尊大遍照如来复说一切大明随应三昧。</p><p>若作息灾增益等自影像相应谛想</p><p>诸法皆从心智生最上智冠法<a href=\"/remen/zizai.html\" class=\"keylink\" target=\"_blank\">自在</a></p><p>自心<a href=\"/remen/yuanman.html\" class=\"keylink\" target=\"_blank\">圆满</a>若相应诸佛影像当观想</p><p>诸佛影像观想已出现种种宝光明</p><p>所有忿怒大光明想从金刚萨埵生</p><p>所有诸部大光明彼彼自性当观想</p><p>观想法及观想心如次相应当观想</p><p>依法观想本尊已彼五种色善清净</p><p>部主本尊大明句应当观想最上顶</p><p>今此一切大明句喜爱相应法无异</p><p>一切成就如所作金刚智等供养事</p><p>一切羯磨大明句自影像相当观想</p><p>今此一切大明句大明三昧所出生</p><p>诸佛利益悲愍心金刚<a href=\"/remen/wuwei.html\" class=\"keylink\" target=\"_blank\">无畏</a>善宣说</p><p>一切如来一切大明遣魔分第十七</p><p>尔时世尊大遍照如来。复说一切大明遣魔法。</p><p>所有一切遣魔法诸佛真实智所生</p><p>三种忿怒平等门金刚出生善宣说</p><p>焰鬘得迦智部法马头明王大忿怒</p><p>最上出生摄部法法部同彼智部仪</p><p>随应持诵诸大明百千乃至阿庾多</p><p>自心安住诸佛想依法当作遣魔事</p><p>作者当用多罗叶以棘刺书彼大明</p><p>尸陀林中依法仪如应当作遣魔事</p><p>或于国城聚落中或于大自在天祠</p><p>依法所用依法作一切魔恶皆除遣</p><p>于七昼夜依法作诸魔若不调伏者</p><p>忿怒金刚速破坏彼当头破作七分</p><p>一切如来秘密金刚萨埵承事分第十八</p><p>尔时世尊大遍照如来。复依金刚萨埵法。说<a href=\"/remen/dizi.html\" class=\"keylink\" target=\"_blank\">弟子</a>承事阿阇梨仪。</p><p>谓若见自阿阇梨与佛阿阇梨无异</p><p>金刚加持所出生乃至尽寿常恭敬</p><p>弟子所作应坚固不应处师床坐卧</p><p>随师所住如所应若衣若履常安布</p><p>不应师前作戏笑勿出无义利语言</p><p>若时若法有所违此即不名为弟子</p><p>若见一事极微小彼无利故不应行</p><p>作者名为大愚痴当堕阿鼻大<a href=\"/remen/diyu.html\" class=\"keylink\" target=\"_blank\">地狱</a></p><p>若有毁谤阿阇梨及违秘密甚深法</p><p>定堕阿鼻地狱中若干劫数受诸苦</p><p>弟子随受师指训应如佛敕等无异</p><p>若苦若乐悉当行乃至尽寿不违越</p><p>弟子常生欢喜心闻师所说勿惊怖</p><p>为欲趣学甚深门乃至尽寿当承事</p><p>师前常作恭敬相不应以手置腰侧</p><p>若求成就作法时不应称其师名字</p><p>违者当堕地狱中若干劫数受诸苦</p><p>想师同彼佛如来此即名为真弟子</p><p>想师名字从佛生乃至尽寿无忘失</p><p>如佛观想于师已彼一切罪皆<a href=\"/remen/jietuo.html\" class=\"keylink\" target=\"_blank\">解脱</a></p><p>弟子若具如是德即能生长诸福聚</p><p>闻师言说悉无疑所说皆同宝生佛</p><p>闻异说者即愚痴当堕号叫大地狱</p><p>若生欢喜听师说随所闻已能亲近</p><p>请问如是大明等此甚深义云何学</p><p>问已谛听师所宣不应正目观师面</p><p>应当一心而谛受尊重阿阇梨仪法</p><p>若违越者即愚痴当堕号叫大地狱</p><p>常须承事阿阇梨如其所欲悉随顺</p><p>违背师者破三昧六十劫中堕地狱</p><p>于地狱中受诸苦如是轮转极长时</p><p>于三昧法不能成是即名为愚痴者</p><p>所有广大成就法金刚萨埵所宣说</p><p>若欲修学求成就应具如是弟子相</p><p>应当依彼阿阇梨随应所说诸仪法</p><p>如是即得我清净真实法仪如理住</p><p>彼阿阇梨所宣说速得成就无别异</p><p>如佛所行如是行弟子应当常承事</p><p>金刚萨埵最上法速得成就无别异</p><p>即得成就一切佛最上真实承事法</p><p>此即三界胜成就诸佛大智所出生</p></div>"
},{
    "title": "第六卷 佛说无二平等最上瑜伽大教王经",
    "author": "沙门施护等 译",
    "html": "<div class=\"B1_text\"><p>第六卷 佛说无二平等最上瑜伽大教王经</p><p>一切如来大明如意宝分第十九</p><p>尔时<a href=\"/remen/shizun.html\" class=\"keylink\" target=\"_blank\">世尊</a>大遍照如来。复说一切事成就行。</p><p>一切秘密大明句能施一切<a href=\"/remen/zhongsheng.html\" class=\"keylink\" target=\"_blank\">众生</a>乐</p><p>执金刚王持明者一切最上尊<a href=\"/remen/zizai.html\" class=\"keylink\" target=\"_blank\">自在</a></p><p>无缺减法所出生所说亦离诸过失</p><p>彼一切执金刚王一切最上尊自在</p><p>以<a href=\"/remen/putixin.html\" class=\"keylink\" target=\"_blank\">菩提心</a>为自体最初称赞秘密行</p><p>若越秘密<a href=\"/remen/sanmei.html\" class=\"keylink\" target=\"_blank\">三昧</a>者彼当头破作七分</p><p>所有贪法本无边能施一切大利乐</p><p>彼执金刚大法王一切最上尊自在</p><p>所有嗔法本无边金刚大智所宣说</p><p>彼执金刚大法王一切最上尊自在</p><p>所有痴法本无边从一切智所宣说</p><p>最上寂静大法王遍照如来清净藏</p><p>苦法乐法悉无边是中平等无分别</p><p>如是寂静持明王遍照如来清净藏</p><p>诸法本来无有边乃至尽寿常亲学</p><p>彼执金刚最上王宣说一切最上法</p><p>诸众生界亦无边假使尽寿不可说</p><p>彼执金刚最上王一切最上尊自在</p><p>于一切事若厌离乃至尽寿破所作</p><p>彼持妙法最上王一切最上尊自在</p><p>尔时十方来者一切如来。闻大遍照如来宣说如是等一切如来智轮法性文字真实法门已。咸皆<a href=\"/remen/huanxi.html\" class=\"keylink\" target=\"_blank\">欢喜</a>生希有心。即谓金刚手菩萨言。希有善男子。此诸法门名为一切智智主。若有不知此法者。于余法门岂能知邪。</p><p>尔时金刚手菩萨大秘密主。安住大遍照如来心已。白诸如来言。我今乐欲宣说一切如来大明如意宝三摩地法门。诸如来言。秘密主普为悲愍利乐一切。应善宣说。时金刚手菩萨大秘密主。安住一切如来五处加持已。即说一切如来大明如意宝三摩地法门。</p><p>所有加持大明等当想诸法真实性</p><p>最上依彼本法仪四相如应当观想</p><p><a href=\"/remen/xingzhe.html\" class=\"keylink\" target=\"_blank\">行者</a>先当于己身自影像相如应想</p><p>广大遍满依法仪从自心义所生起</p><p>清净妙月曼拏罗水精月光想周遍</p><p>依法所作获成就于现生中得<a href=\"/remen/chengfo.html\" class=\"keylink\" target=\"_blank\">成佛</a></p><p>又于日轮曼拏罗如应观想四种色</p><p>本尊大明想其中现唵字相作黄色</p><p>本部五种光明现想从我法所出生</p><p>吽字相应现光<a href=\"/remen/zhongguan.html\" class=\"keylink\" target=\"_blank\">中观</a>想自影像清净</p><p>从自影像相应出周遍阎浮檀金光</p><p>诸相妙好悉周圆观想悦意中最上</p><p>复想从彼佛影像出现五种净光明</p><p>遍照如来影像光广大遍满<a href=\"/remen/xukong.html\" class=\"keylink\" target=\"_blank\">虚空</a>界</p><p>依法定心观想已复于自心而安想</p><p>出生妙色无等比如月清净诸相具</p><p>遍照如来影像相想现种种净妙光</p><p>无上寂静自宝髻戴五佛冠<a href=\"/remen/zhuangyan.html\" class=\"keylink\" target=\"_blank\">庄严</a>相</p><p>观想入于曼拏罗本部大明谛心想</p><p>复想本尊佛影像及彼金刚萨埵相</p><p>佛顶大明秘密法及诸明王等大明</p><p>一切本部<a href=\"/remen/faxiang.html\" class=\"keylink\" target=\"_blank\">法相</a>应出生持念依仪法</p><p>此名三金刚相应大遍照如来三摩地。复次世尊大遍照如来。宣说三金刚智金刚萨埵三摩地法门。</p><p>先想心月曼拏罗出现大明文字相</p><p>唵字想即遍照尊种种光明悉周遍</p><p>吽字金刚萨埵相焰鬘种种相庄严</p><p>顶戴遍照如来冠手执本部金刚杵</p><p>复想帝青大光明周匝广大而照耀</p><p>一切所作依法仪如应观相求成就</p><p>复次金刚手菩萨。宣说无量寿如来<a href=\"/remen/yuanman.html\" class=\"keylink\" target=\"_blank\">圆满</a>一切愿三摩地法门。</p><p>先当想心曼拏罗出现大明文字相</p><p>中心应观想珰字即是本尊无量寿</p><p>手持八叶妙莲华出现莲华妙乐光</p><p>左右本部自影像应当观想金刚爱</p><p>一切所作依法仪如应观想求成就</p><p>复次金刚手菩萨。宣说迦摩焰三摩地法门。</p><p>如先所说曼拏罗一切所作依仪法</p><p>于中观想娑字相是即迦摩焰影像</p><p>观想手执于三叉出现阎浮檀金光</p><p>周匝想贺字相应心曼拏罗各安布</p><p>法主影像观想已然后如应而作事</p><p>复次金刚手菩萨。宣说秘密护摩法门。</p><p>当知佛影像平等如应观想依法仪</p><p>所有佛顶大明句忿怒明王诸大明</p><p>一切羯磨大明等至心持诵作先行</p><p>次当自心起相应想成妙月曼拏罗</p><p>于中观想本部尊左右安布诸贤圣</p><p>大明文字观想已诸相如应作观想</p><p>金刚轮及金刚杵金刚莲华与三叉</p><p>如意妙宝等诸相如应观想速成就</p><p>又于妙月曼拏罗中想自心大明等</p><p>左右妙月相相应中想黄色如应现</p><p>自心圆满相应已次当安想于本尊</p><p>此最上法作降伏一切如来共宣说</p><p>日曼拏罗等安想依阿閦佛诸法仪</p><p>于一切时观想成决定住寿经一劫</p><p>妙月曼拏罗想已当想本部主大明</p><p>最初住此<a href=\"/remen/chanding.html\" class=\"keylink\" target=\"_blank\">禅定</a>心乃想四种成就事</p><p>而彼成就<a href=\"/remen/sanjie.html\" class=\"keylink\" target=\"_blank\">三界</a>胜当获最上帝释宝</p><p>本部印相及大明依法出生成就事</p><p>复次当于虚空中观想清净曼拏罗</p><p>中想日轮光明相大莲华复光中现</p><p>于其曼拏罗周匝遍想妙月清净光</p><p>本尊影像依法仪如应想彼不动相</p><p>四宝庄严护摩炉依法当用护摩物</p><p>随应想念于大明起寂静心护摩作</p><p>五种曼拏罗相应中想吽字悉遍满</p><p>出现羯磨部光明广大变化亦周遍</p><p>于中安想诸贤圣从三三昧生影像</p><p>彼最胜顶依法仪顶轮亦当如是想</p><p>本尊大明所出生三摩呬多心观想</p><p>八叶大优钵罗华纵广三十二指量</p><p>又于法曼拏罗中依法观想彼无异</p><p>想五钴大金刚杵青优钵罗华光现</p><p>其量依法十六指想已决定得成就</p><p>三叉二十六指量依法观想作黄色</p><p>大轮莲华羯磨杵及如意宝依法想</p><p>想已依法作加持速得成就无别异</p><p>本尊大明所出生速得成就无别异</p><p>大轮莲华及杵等依金刚法而观想</p><p>观想最上成就法无别成就胜于此</p><p>想独钴大金刚杵焰鬘光明周遍现</p><p>一切羯磨大明句所说皆是真实语</p><p>朅讷誐出焰鬘光羯磨部中所变化</p><p>又想金刚曼拏罗其相纵广一肘量</p><p>弩多唧吒等大明依忿怒仪而作法</p><p>日轮曼拏罗相应依法想最上幖帜</p><p>难拏没讷誐啰等观想相应作成就</p><p>依法如是观想已复想持金刚色相</p><p>此中一切大明句相应身语心观想</p><p>大智所说作成就是即秘密金刚智</p><p>此名金刚萨埵法。</p><p>若欲成此胜悉地当知护摩诸大明</p><p>秘密真实三摩地种种护摩<a href=\"/remen/yigui.html\" class=\"keylink\" target=\"_blank\">仪轨</a>事</p><p>四种曼拏罗相应了知诸部诸事业</p><p>唵字大明等分别依法观想得成就</p><p>息灾护摩炉相圆作增益法应四方</p><p>敬爱炉相如弓形降伏法用应三角</p><p>炉中所燃火善相观想出生妙<a href=\"/remen/ganlu.html\" class=\"keylink\" target=\"_blank\">甘露</a></p><p>谛心观想自色相及彼贤圣影像等</p><p>所有部主本尊相从此金刚教出生</p><p>如其所说作观想羯磨部作变化事</p><p>依法当于其舌端想现吽字大明相</p><p>此名金刚萨埵法。</p><p>若作息灾护摩法应用蜜及乳等物</p><p>若依智金刚部说摩贺带罗为最上</p><p>行者当住善寂心观想金刚阿阇梨</p><p>手执如意宝庄严此即清净最上教</p><p>遍照如来大影像出生一切金刚众</p><p>彼莲华部尊影像及迦摩焰金刚等</p><p>安布大明文字已四种事业应分别</p><p>此名大执金刚尊秘密护摩法。</p><p>集一切大明三摩地分第二十</p><p>尔时金刚手菩萨大秘密主。复入一切如来<a href=\"/remen/wuyuan.html\" class=\"keylink\" target=\"_blank\">无缘</a>三昧智金刚加持三摩地。从是三摩地出已。宣说一切三摩地集诸大明精妙法门。</p><p>诸佛金刚广大法从三昧门所出生</p><p>一切大明无所缘此说名为禅定法</p><p>所有一切佛三昧智部真实无所缘</p><p>智曼拏罗法相应佛影像光普遍现</p><p>唵字出现法光明此金刚法大坚固</p><p>顶戴宝冠相相应白色最上妙清净</p><p>四臂广目依法想羯磨部中变化事</p><p>所有最上相应智曼拏罗生庄严相</p><p>金刚萨埵众宝冠最上妙相诸佛藏</p><p>妙法自在彼相应此即最上禅定法</p><p>迦摩金刚相应等五种智通如所说</p><p>迦摩藏摄彼胜上佛二足尊真实智</p><p>此名一切佛三昧智部三摩地。</p><p>尔时金刚手菩萨大秘密主。复入执金刚三昧真实加持三摩地。从是三摩地出已。宣说一切金刚三昧精妙真实金刚三摩地。</p><p>金刚曼拏罗相应于中分别彼影像</p><p>黑色复想忿怒容出现大恶可怖相</p><p>四臂如应依法想二处平等而相应</p><p>此金刚教大坚固安住金刚心成就</p><p>能成就诸成就事金刚妙乐法所说</p><p>此名一切执金刚相应三摩地。</p><p>尔时金刚手菩萨大秘密主。复入一切法最上三昧加持三摩地。从是三摩地出已。宣说一切法最上普遍吉祥三摩地。</p><p>妙法曼拏罗相应于中影像当安想</p><p>持赤莲华大光明种种妙宝为严饰</p><p>四臂亦依本部法如应观想彼色相</p><p>二处平等悉相应此妙乐法大坚固</p><p>语金刚等得成就自悲愿等亦成就</p><p>一切金刚相应等如应观想皆成就</p><p>尔时金刚手菩萨大秘密主。复入一切三昧部真实加持金刚三摩地。从是三摩地出已。宣说金刚三叉最上三昧三摩地。</p><p>迦摩禅定曼拏罗于中影像当安想</p><p>黄色复现寂静光观想现于三目相</p><p>水精色光甚清净磨羯部中变化事</p><p>所有四种胜仪轨依法观想作成就</p><p>金刚安怛陀那法而能安住成就事</p><p>此中一切大明句说名三摩地庄严</p><p>所有金刚萨埵相而身语心善观想</p><p>金刚萨埵总说颂曰。</p><p>乃至一切境界中一切贤圣普称赞</p><p>如是诸法悉相应出生仪轨得成就</p><p>此名金刚萨埵法。</p><p>分别自心大明字及本部诸贤圣明</p><p>部主本尊大明句并本部中明王等</p><p>一切羯磨大明法佛顶大明当观想</p><p>此中一切大明句皆是秘密真实心</p><p>若作息灾成就法应明本部中大明</p><p>增益亦用本部明观想决定得成就</p><p>若作敬爱当依法应当观想大佛顶</p><p>此中一切大明句皆是秘密真实心</p><p>若作息灾成就法应用本部中大明</p><p>增益亦用本部明观想决定得成就</p><p>若作敬爱当依法观想忿怒诸明王</p><p>若作降伏诸事业想用降伏法大明</p><p>若欲遣魔当依法观想本部大佛顶</p><p>金刚橛等大明句观想金刚使者等</p><p>若作息灾成就法应用本部中大明</p><p>增益亦用本部明观想决定得成就</p><p>若作敬爱当依法观想诸忿怒明王</p><p>若作降伏观想法当用羯磨诸大明</p><p>若欲遣魔当依法亦观想彼大佛顶</p><p>金刚橛等大明句观想金刚使者等</p><p>五种清净大光明于中依法当观想</p><p>如所观想如实生异此即非成就法</p><p>诸部事业若相应诸曼拏罗当观想</p><p>分别大明文字相如应观想得成就</p><p>依法当于自心中想诸微妙曼拏罗</p><p>次第观想至顶轮此禅定法名最上</p><p>白赤黑等色相应于一切处善分别</p><p>一切大明所出生异此即非成就法</p><p>彼吽字等诸大明莎贺发吒字圆满</p><p>此中出生诸仪轨所作决定得成就</p><p>三部法用吽字明唵字智部为最上</p><p>大明文字等安布于额及心而观想</p><p>普贤菩萨持金刚者。即说颂曰。</p><p>依法四时而相应想金刚甘露影像</p><p>近成就法此能成此成就法为最上</p><p>本尊影像相应已大成就事悉能成</p><p>佛顶影像若相应能成相应成就事</p><p>本部贤圣相相应羯磨部中现变化</p><p>分别微小金刚杵于三世佛善安想</p><p>依法所作得成佛一切成就皆如意</p><p>此诸成就无有上广大成就<a href=\"/remen/gongde.html\" class=\"keylink\" target=\"_blank\">功德</a>生</p><p>一切如来身语心清净<a href=\"/remen/zixing.html\" class=\"keylink\" target=\"_blank\">自性</a>金刚大智分第二十一</p><p>尔时十方来者一切如来。即现一切如来出生妙乐大庄严云<a href=\"/remen/gongyang.html\" class=\"keylink\" target=\"_blank\">供养</a>金刚手菩萨大秘密主。作供养已。从语金刚出妙法音。称赞所说大金刚教秘密法门。</p><p>秘密清净大乘法智中胜智功德藏</p><p>普遍大智<a href=\"/remen/wuwo.html\" class=\"keylink\" target=\"_blank\">无我</a>门归命称赞秘密智</p><p>秘密真实清净义无上行法如大海</p><p>从普贤身而出生归命称赞金刚智</p><p>最胜大智如所乘安住三金刚不坏</p><p>已到<a href=\"/remen/bian.html\" class=\"keylink\" target=\"_blank\">彼岸</a>大法门归命称赞<a href=\"/remen/puti.html\" class=\"keylink\" target=\"_blank\">菩提</a>行</p><p>一切众生胜上生悉令趣入诸佛智</p><p>诸佛无上自性净归命称赞救众生</p><p>清净法身大<a href=\"/remen/jietuo.html\" class=\"keylink\" target=\"_blank\">解脱</a>如如意宝大自在</p><p>一切众生解脱门归命称赞清净行</p><p>尔时会中有菩萨摩诃萨。名如意宝三昧金刚。前白金刚手菩萨大秘密主言。大士若有菩萨。于如是大功德法。乐欲求者当云何求。</p><p>尔时金刚手菩萨大秘密主。告如意宝三昧金刚菩萨言。善男子若有菩萨。起离疑想当如是求。起离疑想者当求<a href=\"/remen/fofa.html\" class=\"keylink\" target=\"_blank\">佛法</a>。起离疑想者当求一切法。起离疑想者当于一切行中如实观想。善男子譬如住法云地菩萨。于一切如来法身一切如来报身一切如来<a href=\"/remen/huashen.html\" class=\"keylink\" target=\"_blank\">化身</a>。远离一切分别一切疑惑。于一切法中住如实见。此诸秘密大功德法。如实知者亦复如是。以要言之此秘密法。是即菩萨金刚大智。尔时一切如来闻是说已叹未曾有。即时出现一大人相。于众会中<a href=\"/remen/dl.html\" class=\"keylink\" target=\"_blank\">顶礼</a>金刚手菩萨大秘密主。作如是言。大士如是第一义谛秘密大明诸行法门。于是法中。有生信者有不信者其义云何。金刚手言。譬如三千<a href=\"/remen/daqianshijie.html\" class=\"keylink\" target=\"_blank\">大千世界</a>如微尘数一切众生。悉能<a href=\"/remen/zhengde.html\" class=\"keylink\" target=\"_blank\">证得</a>无上菩提。是事可信为不可信。大士此秘密法门亦当如是见。如是见者离分别见。尔时一切如来所化大人。生大欢喜叹未曾有。即说伽陀曰。</p><p>大哉智大智出现大金刚</p><p><a href=\"/remen/shijian.html\" class=\"keylink\" target=\"_blank\">世间</a>诸盲人得智眼清净</p><p>尔时金刚手菩萨大秘密主。复入一切金刚无二平等三昧金刚三摩地。于是三摩地中。出现殑伽沙数百千俱胝那庾多光明。照东南方不可说不可说微尘数佛刹。是诸佛刹中诸大菩萨蒙光照者。悉得圆满三身大智。所有一切如来悉住菩提心。一切众生得入菩提自性<a href=\"/remen/wuwei.html\" class=\"keylink\" target=\"_blank\">无畏</a>行门。安住如虚空平等金刚菩提诸法<a href=\"/remen/wuxiang.html\" class=\"keylink\" target=\"_blank\">无相</a>离戏论无所生清净最上金刚自性大智法门。</p><p>尔时金刚手菩萨大秘密主。从三摩地安详而起。普告大众言。诸大士当于一切众生。起平等见如诸佛想。是时所化大人。还摄一切如来身语心宝藏中忽然不现。彼十方来者一切如来诸大菩萨。各各于其自心秘密相应法中如理而住。金刚手菩萨大秘密主。亦复于自身语心秘密相应真实法住。</p></div>"
}]