[{
    "title": "第779部 佛说守护大千国土经",
    "author": "法护法师 译",
    "html": "<div class=\"B1_text\"><p>第一卷第二卷第三卷</p><p>﻿佛说守护大千国土经 卷上</p><p>如是我闻。一时<a href=\"/remen/shizun.html\" class=\"keylink\" target=\"_blank\">世尊</a>。住王舍城鹫峰山南面佛境界大树林中。与大苾刍众千二百五十人俱。其名曰尊者<a href=\"/remen/sheli.html\" class=\"keylink\" target=\"_blank\">舍利</a>弗尊者摩诃目干连。尊者摩诃迦葉尊者伽耶迦葉。尊者那提迦葉尊者摩诃那提迦葉。尊者阿若憍陈如尊者优楼频螺迦葉。尊者摩诃迦旃延尊者跋俱罗尊者婆薮槃豆尊者俱絺罗。尊者嚩倪舍尊者阿湿嚩尔多。尊者须<a href=\"/remen/puti.html\" class=\"keylink\" target=\"_blank\">菩提</a>尊者苏婆呼。尊者阿宁噜驮尊者难提枳曩。尊者离跋多尊者<a href=\"/remen/zhunti.html\" class=\"keylink\" target=\"_blank\">准提</a>曩。如是等千二百五十大苾刍众俱。是时摩竭提国韦提希子阿阇世王。<a href=\"/remen/gongyang.html\" class=\"keylink\" target=\"_blank\">供养</a>恭敬尊重赞叹。以衣服卧具饮食汤药珍玩宝物。而供养佛及<a href=\"/remen/biqiu.html\" class=\"keylink\" target=\"_blank\">比丘</a>僧。是时大地欻然震动。大云普覆起大恶风。雷声震吼掣电霹雳。降大雨雹周遍而霔。十方黑暗星宿隐蔽。日月不现不能照曜。日无暖气亦无光明。人民惶怖。是时世尊以净天眼。见毗耶离大城王及臣民。有如是等灾难竞起。复次毗耶离别有离车子等。或有内宫嫔妃婇女。为彼鬼神之所恼害。诸王王子及诸老幼。奴婢仆从并诸眷属。皆为鬼神恼害惑乱。彼毗耶离大城一切人民。若苾刍苾刍尼优婆塞优婆夷。皆悉怕怖闷绝慞惶。身毛皆竖仰面号哭。而作是言。</p><p>曩谟没驮野。曩谟达摩野。曩谟僧伽野。一心归依乞求加护。或有<a href=\"/remen/poluomen.html\" class=\"keylink\" target=\"_blank\">婆罗门</a>及诸长者。不信<a href=\"/remen/sanbao.html\" class=\"keylink\" target=\"_blank\">三宝</a>归向梵天王者。或归向天帝释者。归向护世四王者。归向摩醯首罗者。或宝贤药叉大将满贤药叉大将诃利帝母。日月星辰山林药草。江河陂池园苑塔庙。随所乐着悉皆归敬。作如是言。我此灾祸怖畏患难。谁为救济云何令我速得免离。尔时世尊愍诸<a href=\"/remen/zhongsheng.html\" class=\"keylink\" target=\"_blank\">众生</a>。别现瑞相起变化行。以是行故令此三千<a href=\"/remen/daqianshijie.html\" class=\"keylink\" target=\"_blank\">大千世界</a><a href=\"/remen/tianren.html\" class=\"keylink\" target=\"_blank\">天人</a>阿修罗。闻其音声生恭敬心皆来集会。是时索诃世界主梵天王。与梵天天子众俱。天帝释与忉利天众俱。四大天王与四天王天众俱。二十八大药叉将与三十二大力药叉俱。诃利帝母并其子及眷属俱。于夜分时来诣佛所。诃利帝母以自威光。辉赫晃耀照鹫峰山皆为一色。到世尊所顶<a href=\"/remen/lifo.html\" class=\"keylink\" target=\"_blank\">礼佛</a>足。却住一面异口同音。赞叹如来说伽他曰。</p><p>端严金色相由如净满月</p><p>富如毗<a href=\"/remen/shamen.html\" class=\"keylink\" target=\"_blank\">沙门</a>吉祥之宝藏</p><p>游行如师子威德若大龙</p><p>巍巍真金聚阎浮檀之色</p><p>暗夜清净月安住众星中</p><p>于诸声闻众显焕<a href=\"/remen/zhuangyan.html\" class=\"keylink\" target=\"_blank\">庄严</a>相</p><p>归命薄伽梵诸天人中尊</p><p>利益于人天住世垂救护</p><p>守护大千经过去佛已说</p><p>尽此轮围山而结金刚界</p><p>稽首人中尊归命无所畏</p><p>合掌恭敬礼牟尼大法王</p><p>是时世尊于一念顷默然而住。告四天大王言。大王汝等现是色相形类差别。云何恼乱我诸<a href=\"/remen/dizi.html\" class=\"keylink\" target=\"_blank\">弟子</a>。大王若复有人闻<a href=\"/remen/fofa.html\" class=\"keylink\" target=\"_blank\">佛法</a>僧。出现于世心生<a href=\"/remen/huanxi.html\" class=\"keylink\" target=\"_blank\">欢喜</a>。如是人等于佛法中。植菩提种生值佛世。遇辟支佛及阿罗汉诸声闻众。于佛法中植众德本十善具足。命终之后当得<a href=\"/remen/wangsheng.html\" class=\"keylink\" target=\"_blank\">往生</a>三十二天。一一天上为天王身受天快乐。复生人中作转轮王。统领四兵王四天下。乃至大海皆为一境。得七宝具足得千子围绕。其王千子<a href=\"/remen/zhihui.html\" class=\"keylink\" target=\"_blank\">智慧</a>明达。勇猛<a href=\"/remen/jingjin.html\" class=\"keylink\" target=\"_blank\">精进</a>无诸怖畏。妙色端正有大神力。迅疾如风威德<a href=\"/remen/zizai.html\" class=\"keylink\" target=\"_blank\">自在</a>能伏怨敌。以是<a href=\"/remen/yinyuan1.html\" class=\"keylink\" target=\"_blank\">因缘</a>获得如是福德<a href=\"/remen/guobao.html\" class=\"keylink\" target=\"_blank\">果报</a>。贪着爱欲娱乐自恣。汝等今者于如来前。起憍慢心现如是相作如是事。于我弟子心生轻毁恐怖恼害。</p><p>是时北方药叉主毗沙门天王。即从座起偏袒右肩。右膝着地合掌恭敬。而白佛言世尊。我今住处有一大城及以聚落。园林花果宫殿楼阁。周匝栏楯金银阶道。种种宝物而严饰之。安以表刹四面悬铃。妙真珠网罗覆其上。烧众名香昼夜氛馥。散诸杂花遍布其地。清净皎洁甚可爱乐。百千天女周匝围绕。我处于彼受五欲乐无有厌足。如迷醉人不能惺悟。犯所行行违本所愿。以是义故诸药叉众周遍世界。十方驰走饮血啖肉。若男若女童男童女。于如是人作诸执魅。及诸恶食食血者。食肉者食胎者。食生者。食命者。或作畜生及诸异类。或作师子常食有情。彼恒<a href=\"/remen/shasheng.html\" class=\"keylink\" target=\"_blank\">杀生</a>食啖其命。大德世尊我今于佛及<a href=\"/remen/sizhong.html\" class=\"keylink\" target=\"_blank\">四众</a>前。说彼药叉所现色相。种种形貌一一不同。此药叉众皆有执魅。是故我常手持宝塔内安圣像。彼执魅者药叉众中我名大王。是诸药叉烧种种香。燃种种灯散诸杂花。供养塔像及供养我。世尊若药叉众作执魅者。令其众生现如是相。若常笑喜若常惊怖。若常啼泣若多语言无有其度。若常狂乱若不睡眠。若身常疼痛若仰视<a href=\"/remen/xukong.html\" class=\"keylink\" target=\"_blank\">虚空</a>。若乐观星宿若常驰走。若昼即不乐夜即欢喜。若常健羡此诸乐叉。有如是等执魅之事。于诸<a href=\"/remen/shijian.html\" class=\"keylink\" target=\"_blank\">世间</a>无能制者。我有神咒悉能调伏。惟愿世尊听我说之。即说咒曰。</p><p>唵(引)阿哩(引)阿啰抳(引)昝(仁敢切)陛(引)惹胝嚟(引)阿佉[寧*頁](引)么佉[寧*頁](引)佉佉[寧*頁](引)佉[口*朗](啰江切)疑(疑罽切)贺(引)哩并(并孕切)誐嚟(引)底铭(名孕切)拟攞儞悉钿睹满怛啰(二合)跛那娑嚩(二合引)贺(引)娑嚩(二合)萨底也(二合)萨睹(二合)吠(无每切引)室啰(二合)摩拏写么贺(引)啰惹写曩么(引)么(末音)嚟(引)[寧*頁](引)湿嚩(二合)哩也(二合引)地跛底曳(二合)曩娑嚩(二合引)贺(引)</p><p>是时东方彦达嚩主持国天王。从座而起偏袒右肩。右膝着地合掌向佛。恭敬作礼而白佛言。世尊我彦达嚩众执魅之者。其人现如是等种种色相。若常歌舞若爱庄严。若无贪爱若语言诚信。若乍瞋乍喜若复燋渴。若眼赤如朱若复疟病。若如中毒若闭目不开常在睡眠。若常背视面不向入。如是人等为彦达嚩之所执魅。于诸世间无能制者。我有神咒悉令调伏。惟愿世尊听我说之。即说咒曰。</p><p>唵(引)阿契(引)么契(引)尾曩契(引)满弟(引)嚩[口*闌](引)祢(引)左跛嚟(引)嚩契(引)嚩佉儞(引)阿契(上)嚟(引)嚩贺嚟(引)婆彦那黎嚩势(引)嚩(无钵切)哩底(二合)娑嚩(二合引)贺(引)母煎睹彦达哩嚩(二合)仡啰呬(引)毗喻(二合引)地哩(二合)多啰(引)瑟吒啰(三合)写么贺(引)啰(引)惹写曩(引)么(引)嚩黎乃(引)湿嚩(二合)哩也(二合引)地跛底曳(二合引)曩娑嚩(二合引)贺。</p><p>是时南方矩畔拏主增长天王。从座而起偏袒右肩。右膝着地合掌向佛。恭敬作礼而白佛言。世尊若我矩畔拏众执魅之者。现如是等种种色相。若多语若燋渴。若心迷乱目睛瞢瞪若面赤色。若常卧于地若身常拘急。若容貌丑恶若身体羸瘦。若长爪甲若长头发。若身体腥臭若身坌垢秽。若常<a href=\"/remen/wangyu.html\" class=\"keylink\" target=\"_blank\">妄语</a>若语言狂乱。如是人等为矩畔拏之所执魅。于诸世间无能制者。我有神咒悉令调伏。惟愿世尊听我说之。即说咒曰。</p><p>唵(引)佉佉佉铭(引)佉攞铭(引)佉攞(引)铭佉啰黎佉啰契迦啰黎(引)迦尸儞(引)迦噜铭(引)迦啰智(引)迦(引)黎迦(引)弥儞尾驮黎(引)闭(上)至(引)曳细(引)野舍嚩底三母(引)三弥儞舍缅睹铭(引)满怛啰(二合)跛那(引)娑嚩(二合引)贺(引)萨嚩萨怛嚩(二合引)南(引)仡啰(二合)虎婆喻(引)波捺啰(二合)嚩(引)尾噜茶迦写么贺(引)啰惹写曩么(引)嚩黎(引)乃(引)湿嚩(二合)哩也(二合引)地钵底曳(二合引)娑嚩(二合引)贺(引)</p><p>是时西方龙主广目天王。从座而起偏袒右肩。右膝着地合掌向佛。恭敬作礼而白佛言。世尊我诸龙等执魅之者。现如是等种种色相。若常餲哕若喘息长嘘。若身常冰冷若口吐涎沫。若多睡眠若身体如蛇光滑坚硬。若心勇猛不惧<a href=\"/remen/shengsi.html\" class=\"keylink\" target=\"_blank\">生死</a>若能驰走无困乏时。若爪甲长利若手爮其地令如窟穴。如是人等为诸龙等之所执魅。于诸世间无能制者。我有神咒悉令调伏。唯愿世尊听我说之。即说咒曰。</p><p>唵(引)讫啰(二合)野细(引)讫啰(二合)迦晒(引)讫啰(二合)迦晒(引)加沙曳骨噜(二合)计计骨[口*祿](二合)佉铭骨噜(二合)噜(引)阿佉黎(引)娑么娑佉黎(引)迦护铭(引)阿鲁计(引)迦鲁计(引)伊哩(引)尸尾哩(引)伊哩弥哩(引)地(引)哩(引)虞噜嚩底娑嚩(二合)悉底也(三合)窣睹(二合)尾噜(引)膞(引)乞叉(二合)写么贺(引)啰惹写曩(引)么(引)嚩攞乃(引)湿嚩(二合)哩也(二合引)地钵底曳(二合引)曩娑嚩(二合引)贺(引)</p><p>尔时世尊于一切诸天龙神药叉众中大师子吼而作是言。我为一切世间调御丈夫天人师。具足十力四无所畏。难调伏者使令调顺。我今转大法轮。我独一身降伏汝等大药叉将。一切军众悉令降伏。我今以大智力。为欲拥护利益安乐一切众生。如来于一切悉地皆得成就。我有神咒名一切明。汝应听受即说咒曰。</p><p>唵(引)阿僧拟(引)康誐嚩帝(引)末攞儞哩驱(二合引)晒(引)戍(引)哩(引)戍(引)啰嚩哩(引)嚩日啰(二合)三铭(引)嚩日啰(二合)驮哩(引)萨担(二合)鼻捺哩(二合)姹娑哩(引)尾惹曳(引)尾伽细(引)嚩啰(引)仡啰钵啰(二合引)钵帝(二合引)阿啰抳(引)达么欲讫帝(二合引)祢尸尾驱瑟致(二合引)娑嚩(二合引)萨底也(三合)萨睹(二合)阿呬半(引)萨嚩萨怛嚩(二合引)南(引)左怛他(引)誐多末黎(引)曩乃(引)湿嚩(二合)哩也(二合引)地钵底曳(二合引)曩娑嚩(二合引)贺(引)</p><p>是时四方诸大药叉矩畔拏等。闻佛世尊说是神咒。一时合掌恐惧失色。怖畏战栗身体四肢。不能自胜出大怖声。其声远震十方闻知。四大天王作是思惟如来三密守护大千大明王神咒威德之力。广大甚深不可思议。彼诸药叉矩畔拏众诸鬼神等。闻佛所说皆悉降伏。犹如大风吹散火焰无有遗余。佛所<a href=\"/remen/shuofa.html\" class=\"keylink\" target=\"_blank\">说法</a>亦如利刀。诸毒害心悉令断灭。佛言如梵王咒。破彼俱尾啰长子。令彼长子不起异心。若复有人为彼天龙及诸药叉矩畔拏众诸鬼神等。恼害惑乱执魅之者。当用醍醐及以芥子。以是神咒而加持之。掷入火中令火出焰。又掷四方及以上下。或掷入水。是诸人等速得安乐。若有不顺此咒者。以酥芥子相和烧之。皆令出焰亦得安乐。彼等药叉为棒所打。身体生疮及有棒痕。彼药叉等疼<a href=\"/remen/tongku.html\" class=\"keylink\" target=\"_blank\">痛苦</a>恼。往阿拏迦嚩底王城。到已其俱尾啰威德神力。敕诸药叉或不令入。不得饮食及其本坐。种种怖畏众会一处。出大音声。离药叉国此守护大千甚深经典。若有药叉及矩畔拏诸鬼神等不随顺者。彼诸药叉及鬼神等为大忿怒。金刚明王手执金刚而破其头。复以利刀而截其舌。复以利刀劓其耳鼻。或复斩截令身粉碎。或以刀轮而断其首。或以铁棒恒常鞭挞。或以铁橛而钉其心。或于口中常出脓血。毁谤斯经获如是报。常处<a href=\"/remen/lunhui.html\" class=\"keylink\" target=\"_blank\">轮回</a>出已复入无有休息。诸有吉祥国土城邑不复共会。时四方天王。东力持国南方增长西方广目北方毗沙门天王。被忍辱铠各坐贤座住于佛会。大梵天王以<a href=\"/remen/shentong.html\" class=\"keylink\" target=\"_blank\">神通</a>力化作宝殿。种种妙宝以为庄严。其中复现金刚宝座佛坐其上。彼大梵天王及诸梵王。合掌作礼住立佛前。赞叹世尊作如是言。如真金幢金色晃耀。目若莲华清净无垢。如娑罗王树花开敷。如净满月众星围绕。相好巍巍<a href=\"/remen/gongde.html\" class=\"keylink\" target=\"_blank\">功德</a>庄严。牟尼法王为世间灯。天人称赞能令安乐一切众生。皆到究竟<a href=\"/remen/niepan.html\" class=\"keylink\" target=\"_blank\">涅槃</a><a href=\"/remen/bian.html\" class=\"keylink\" target=\"_blank\">彼岸</a>。出生于佛及辟支佛诸声闻众。天人神仙婆罗门等悉皆增长。是时世尊告大梵天王及诸梵众护世四王等。而作是言如来为欲利益安乐一切有情故。汝等听受。若复有人闻此经典轻毁之者。譬如有人动须弥山及四大海。乃至大地皆令翻覆。其人又言日月星辰水火风等。我能系缚致于他方令彼处现。如是人等为自欺诳无有是处。乃至起于种种异心轻毁之者。如是人等皆为嫉妒。不为利益一切人天。即为爱乐增长步多鬼神等众。彼诸鬼神周遍游行。伺求人便食啖其肉。如是人等即为一切魔王徒党。步多鬼神而为眷属。如是人等于此神咒不生信敬。以是神咒威德力故。令彼人等知其过恶。即于佛前志心<a href=\"/remen/shouchi.html\" class=\"keylink\" target=\"_blank\">受持</a>此守护大千陀罗尼经<a href=\"/remen/chanhui.html\" class=\"keylink\" target=\"_blank\">忏悔</a>之者。是诸人等即得远离种种谪罚。时会大众<a href=\"/remen/dl.html\" class=\"keylink\" target=\"_blank\">顶礼</a>佛足。各各瞻仰金色之身。是时复有毗首劫摩天子。为四天王造四大宝车。一一皆以七宝所成。谓金银琉璃真珠玛瑙。及玻胝迦珊瑚等宝。种种间错而严饰之。护世四王坐其宝车。以天威力悉变金色。乘空而行至步多国。香花宝物遍覆其地而为供养。</p><p>是时护世四天王。敕六十大药叉将言。汝等今者持是神咒。以咒威力往诣四方。所有一切药叉罗刹步多鬼神。汝以罥索当系其颈将来至此。乃至十方一切国土。有此最上甚深经典所在之处悉当守护。时梵天众及余诸天。皆悉以此甚深经典神咒威力。降伏一切药叉罗刹步多鬼神。而为守护大千国土。是时毗沙门天王大药叉。即往四方巡游世界。敕诸大药叉将。所有药叉罗刹步多鬼神。或住十方国土城邑或居岩窟。东方彦达嚩魅与二十八步多鬼神众俱。南方矩畔拏魅与二十八步多鬼神众俱。西方龙魅与二十八步多鬼神众俱。北方药叉魅与二十八步多鬼神众俱。如是等种种执魅。恒于世间恼害众生作诸魅事。汝等诸大药叉将。以此神咒威德力故而降伏之。以五罥索系缚其身牵来至此。时矩尾啰说是语已。复有矩尾啰长子名散惹野大药叉。常乘于人。统领六十俱胝药叉及步多鬼神众俱。其第二子名惹儞迦大药叉将。统领六十俱胝药叉及步多鬼神众俱。其第三子名曰大魅大药叉将。统领六十俱胝药叉及步多鬼神众俱。其第四子名曰瓮腹大药叉将。统领六十俱胝药叉及步多鬼神众俱。魔醯首罗其天四臂具大威力。亦复统领六十俱胝药叉及步多鬼神众俱。如是矩尾啰长子散惹野大药叉将等。及魔醯首罗彦达嚩众。皆以此神咒悉令调伏。十方所有药叉罗刹步多鬼神亦令降伏。以五罥索系缚其身。牵来至此我令破坏。佛言若复有人。于此神咒<a href=\"/remen/rufa.html\" class=\"keylink\" target=\"_blank\">如法</a>受持。当想此大明王志心念诵如是神咒能摄一切诸大神咒等无有异。作忿怒声起勇猛意诵此神咒。彼药叉众步多鬼神。以是神咒威德力故。皆为毗沙门天王铁棒之所鞭挞。自缚而来归命忏悔。若诸魔王及诸魔众药叉罗刹步多鬼神。于佛法中常作魔事起诸障难。以是神咒威德力故。于一念顷皆悉自来归命忏悔。彼诸药叉及罗刹娑步多鬼神。或居大海或住诸河。或居舍宅或依门户。或处空室湫泺江湖。川泽陂池园苑林树。或居旷野或住村坊国邑聚落村巷四衢。或居天祀或住王宫。或依干枯娑罗之树。或居道路或住城隍。或居道界或处一方。或住四隅或不依方所。有千万亿药叉罗刹及诸步多鬼神等众。以是神咒威德力故皆悉调伏。复有诸大彦达嚩众。或为歌舞或作唱妓。奏诸雅乐琴瑟鼓吹出妙音声。如是等大彦达嚩众。具大威德有大光明色相<a href=\"/remen/yuanman.html\" class=\"keylink\" target=\"_blank\">圆满</a>。以是神咒威德力故。皆悉调伏。天帝释日月天子。地天水天火天风天。颇罗堕天子护世四天。摩多里天子眼赤天子。雪山天子旃檀天子。商主天子么抳建姹天子。世间敬天子么怛隶唧怛啰(二合)枲曩天子。彦达嚩王[口*爾]曩哩沙(二合)天子。五髻天子。睹母噜天子。山王天子么枲天子。尾湿嚩(二合)弥怛噜(二合)天子耶殊陀罗天子。针耳天子大口天子。妙口天子。如是等一切大威德天大力军众。及天龙彦达嚩阿苏啰药叉罗刹娑。或复疟病一日二日三日四日。若常热病。恒常恼害一切众生。起毒害心行不<a href=\"/remen/154932.html\" class=\"keylink\" target=\"_blank\">饶益</a>者。诸药叉罗刹。皆为神咒罥索之所系缚牵之而来。一时合掌住立佛前。赞叹世尊而作是言。</p><p>稽首丈夫无所畏稽首调御天人师</p><p>不可思议大法王是故我今归命礼</p><p>佛说守护大千国土经 卷中</p><p>是时复有诸大药叉步多鬼神。皆具威德有大神力。以是因缘奔来集会。所谓四臂药叉大毒害药叉。多足药叉四足药叉。二足药叉一足药叉。一头多足药叉。仰足药叉悬头药叉。四头多眼药叉半身一目药叉。一十二腹药叉驴唇药叉。象头药叉半手药叉。倒面药叉铁牙药叉。铁臂药叉。铁足药叉。复有诸罗刹娑众。所谓铜发罗刹娑铜牙罗刹娑。铜眼罗刹娑铜手罗刹娑。身如铜棒罗刹娑铜鼻罗刹娑。悬头背面罗刹娑手足炎炽罗刹娑。诸根不具罗刹娑伛偻罗刹娑。金翅鸟形罗刹娑恶眼恶视罗刹娑。恶面罗刹娑摩竭鱼形罗刹娑。兽形罗刹娑丑陋罗刹娑。铧嘴罗刹娑长唇罗刹娑。偏牙罗刹娑毒害罗刹娑。常嚬眉面罗刹娑大腹罗刹娑。象耳罗刹娑耽耳罗刹娑。无耳罗刹娑长臂罗刹娑。长鼻罗刹娑长手罗刹娑。体干枯罗刹娑身长罗刹娑。发长罗刹娑长庄严罗刹娑。大足罗刹娑细颈罗刹娑。嗅气罗刹娑瓮腹罗刹娑。猴形罗刹娑鹅形罗刹娑。持杵罗刹娑腹如棒罗刹娑。竖眼罗刹娑大耳罗刹娑。发竖罗刹娑赤色罗刹娑。大头罗刹娑弓项罗刹娑。腹曲罗刹娑肌瘦罗刹娑。雨火罗刹娑须弥顶罗刹娑。如是等大罗刹娑皆具威德有大神力。以是因缘皆悉奔驰来集佛会。复有诸大矩畔拏众。所谓树形矩畔拏。山石矩畔拏。云雾形矩畔拏梵螺声矩畔拏。鼓音矩畔拏天音声矩畔拏。恶声震吼矩畔拏大项矩畔拏。驴声矩畔拏黑色矩畔拏。青色矩畔拏黄色矩畔拏。绿色矩畔拏碧色矩畔拏。针毛剑发矩畔拏。血污身矩畔拏。如是等诸矩畔拏。以是因缘皆悉奔驰来集佛会。是诸药叉罗刹及矩畔拏等。皆以血秽污染其身。齿如锋芒手执死尸走而食之。血污唇口身手俱赤。自擘其腹心肠皆出。现是恶状令人恐怖。或摘人足浑吞食之。手足黑色杀命无数。有大筋力其身骨锁。犹如铁索毒害炽盛。常怀恶心甚可怖畏。活剥人皮满中盛血。十方国土城邑聚落。处处门户而弃掷之。毒气流行作诸灾祸。种种疾疫伤害众生。毒风寒热一切灾变。处处流行周遍四方。是诸国土所有仁王。见是灾祸流行世间心生怖畏。以是神咒大陀罗尼而加持之如是魔王及其眷属。药叉罗刹步多鬼神。皆悉降伏自缚而来。即于佛前合掌赞叹作如是言。</p><p>稽首丈夫无所畏稽首调御天人师</p><p>不可思议大法王是故我今归命礼</p><p>复有药叉罗刹矩畔拏。及彦达嚩步多鬼神。游行世间国土城邑。王宫聚落村巷四衢。饮啖血肉吸人精气。或有大身具大威德富贵自在。十头千眼四臂多臂。猛恶毒害无能敌者甚可怖畏。百千眷属而为侍从。执蛇秉炬。或弓箭剑戟诸斗战具或执金刚。现如是形令他恐怖。周游十方一切国土与诸药叉及罗刹众更相斗战。常随众生所在之处。吞啖于人新热血肉以充其食。亦以神通作诸变现。或作师子或现虎狼象马驼驴牛羊猪犬。或为野干熊罴獐鹿。或作异兽名啰驱迦闭。或变其形名钵啰(二合)契佉陵誐(二合)或现水族鼋鼍龟鳖。鰕蚬螺蚌龙鱼之类。复现孔雀鹦鹉白鹤。或复现为俱枳罗鸟。或复现为灵鹫鸟。或为鸠鸽鹅鸭鸳鸯。或为鸡雁或现飞鸟身如金色。是诸药叉现种种形令人恐怖。于其中间互相憎嫉互相食啖。如是等众其心差别恒常裸形黑瘦憔瘁耽着欲乐杀诸众生。出彼肠胃缠缚其身。或以铁叉撞刺令彼苦恼。出大恶声以适其意。随诸众生现种种相。或自执持刀轮剑戟。或有罗刹口牙锋利。或自出眼睛或无耳鼻。或无手足口如牛口。知诸众生生处住处及所行处或变其身令极微细于口鼻中及毛孔肢节一切身分吸人精气如是药叉罗刹步多鬼神百千万众。于诸世间无能制者。以是神咒威德力故自缚而来。即于佛前合掌恭敬以偈赞曰。</p><p>稽首丈夫无所畏稽首调御天人师</p><p>不可思议大法王是故我今归命礼</p><p>复有妙高山王轮围山王。鹫峰山王伊沙驮啰山王。雪山王香醉山王。半拏啰山王尾唧怛啰(二合)山王。宝峰山王曩啰那山王。持双山王吉祥山王高顶山王。如是等诸大山王。皆悉来集彼诸山处。一切诸天而来游戏。五通神仙之所依止<a href=\"/remen/xiuxing.html\" class=\"keylink\" target=\"_blank\">修行</a>苦行。</p><p>复有百千万亿天子。与百千万亿天女眷属俱。毗摩质多罗阿修罗王。罗睺阿修罗王。钵啰(二合)贺啰(二合)那阿修罗王。如是等百千万亿阿修罗王。与若干阿修罗女眷属俱。复有诸大龙王。摩那斯龙王无热恼池龙王。难陀跋难陀龙王善眼龙王。金刚慧龙王殑伽龙王。信度龙王娑竭罗龙王。如是等百千万亿诸大龙王。与若干龙女眷属俱。复有百千万亿迦楼罗王。亦与百千万亿迦楼罗女眷属俱。复有诸药叉将名字所谓。</p><p>金花药叉神住于巘驮国</p><p>鼻色迦药叉摩竭陀国住</p><p>迦卑梨药叉婆噜迦砌神</p><p>此二大药叉俱舍罗国住</p><p>钵啰奔拏迦娑醯城中住</p><p>针毛药叉神住于末利国</p><p>耶输陀药叉及以鼻沙拏</p><p>此二大药叉钵左利国住</p><p>眼赤大药叉阿湿缚尔国</p><p>冰誐罗药叉住阿钵底国</p><p>迦卑罗药叉吠祢势国住</p><p>瓮腹药叉神住在末蹉国</p><p>清净大药叉在于瑜罗国</p><p>能破他药叉彦驮罗国住</p><p>素哩弭怛啰住于剑母国</p><p>复有一十六大药叉将。有大威德皆具光明。所谓执金刚药叉而为上首。谓法护药叉奔拏罗药叉。迦卑罗药叉妙见药叉。尾瑟[口*女](二合)药叉宾努药叉。迦罗输那药叉矩婆药叉。真实药叉半支喻药叉。魔醯首罗药叉能破坏药叉。输啰娑努药叉焰魔药叉。及焰魔使者大药叉等。大威德大力军众。与俱胝大药叉俱共围绕。复有诸药叉女及大罗刹女。诃利帝母而为上首。彼诃利帝名称远闻。具大威德现可畏形。与五百子而自围绕。所谓阿俱吒罗刹女迦利迦啰罗刹女。胝迦利罗刹女钵捺么(二合)罗刹女。花主罗刹女花齿罗刹女。广目罗刹女驴耳罗刹女。赞那努罗刹女尾瑟[口*女](二合)罗刹女。诃利罗刹女迦闭罗罗刹女。冰誐罗罗刹女象形色罗刹女。龙齿罗刹女峰牙罗刹女。恶牙罗刹女贺罗罗刹女。阿贺罗罗刹女贤牙罗刹女。如是等诸罗刹女皆具威德。有大光明现可畏形。各持战具十方驰走。食啖于人及诸<a href=\"/remen/shengming.html\" class=\"keylink\" target=\"_blank\">生命</a>。其所行处地皆摇动。园林枯死草木干燋。一切山岳悉皆摧毁。以是神咒威德力故自缚而来。即于佛前以偈赞曰。</p><p>稽首丈夫无所畏稽首调御天人师</p><p>不可思议大法王是故我今归命礼</p><p>是时毗沙门天王前白佛言。世尊我于北方建立一城名阿拏迦嚩底。彼阿拏迦嚩底城。一切天众于彼而住。其城高广面百由旬。众宝间错以为庄严。有大药叉手持金刚。住于四方而为守护。我彼大城如是建立。其城四门第一纯以黄金所成。其第二门众宝合成。其第三门纯颇胝迦。其第四门摩尼之宝。复以众宝而严饰之。于其城中处处。皆有园林花果种种宫殿。种种妙宝以为庄严。复有种种宝树行列。亦有种种杂色之鸟。飞翔其上。或坐宝树以为庄严。有种种香种种涂香。诸药叉女周匝围绕作倡妓乐。我彼国界。庄严如是富贵自在。彼步多众受胜妙乐。我及使者奉持<a href=\"/remen/zhengfa.html\" class=\"keylink\" target=\"_blank\">正法</a>。信受爱乐不杀生命。以不杀故药叉罗刹诸步多众不得饮食。无饮食故心生热恼。以热恼故舍离正法。杀诸生命恼乱众生。以是因缘我于十方周遍巡行。所到国城四方门户观彼住处或住园林或居道路一切住处。药叉罗刹步多鬼神百千万亿。悉以神咒威德力故。令彼自缚皆来至此。我于彼城有旃檀林及清凉池。我及眷属于彼游戏。我处其中名为法王以法治世。于其中间复有种种众宝楼阁。第一黄金第二白银。第三吠琉璃第四颇胝迦。第五妙真珠宝第六白玉。第七马瑙第八七宝合成。一一楼阁有百千万宝女而住其中。彼诸宝女妙色端正。工巧技艺歌唱鼓吹无能及者。有如是等种种功德。复以天诸妙宝及无价衣。庄严其身作众妓乐。是故我常耽着欲乐及以饮食。如彼醉人不能惺悟。是故诸药叉及罗刹众步多鬼神。走趣十方作诸怖畏。若男若女在母胎中令胎伤损。并及畜生亦复如是。为求饮食杀诸生命。乃至苗稼及以花果。一切种子诸药草木。为彼药叉夺其滋味令其减少。复有执曜及诸星宿。起毒害心照临一切。使诸众生不恒祸福。为<a href=\"/remen/fannao.html\" class=\"keylink\" target=\"_blank\">烦恼</a>因更相斗诤。更相欺誷更相杀害。水火盗贼枷锁系闭。作诸执魅恼乱众生。如是种种诸恶不祥。皆为执曜及诸星宿之所变怪。或复令人多诸疾病。羸瘦缠痾呻吟终日。身体干枯喘息微细。或复令人受诸惊怖。或作恶梦梦中恐惧。或于梦中造众恶业。或在梦中受诸苦恼逼迫之事。或居门户作弹指声。如是等比皆为一切步多鬼神所作之事。为欲吞啖诸众生故。或为朋友骨肉亲戚。或现居家仆从士女。工巧技艺端正殊妙。欲使其人心生爱乐。或复现作彗孛妖星。或为旋风夜变鬼火。或作虎狼或为豺狗。常怀毒害恐怖于人。或依树林或居塔庙。或在平地或处高原。或为天童以魅于人。或于暑月化清凉车出种种声。或为画像或现舍宅。或在道路现作城邑令人爱乐。皆为执曜药叉罗刹步多鬼神作诸魅事。执人身命常令惊怖。种种色相种种音声。种种病苦种种痛恼。乃至梦想种种颠倒。如是等比随意自在。能变世间一切色相彼诸药叉罗刹步多鬼神及诸执曜。皆以神咒威德力故自缚而来。是时毗沙门天王起立合掌。即于佛前以偈赞曰。</p><p>如来轮跏坐犹如真金柱</p><p>光明照世间福智大牟尼</p><p>说是偈已北方有六万四千药叉众。皆为毗沙门天王之所谪罚。令于佛前受持神咒。即说咒曰。</p><p>曩莫三满跢没驮南(引)唵(引)佉契(引)誐哩陛(引)尾作讫洒(二合)抳(引)作讫啰(二合)啰(引)惹儞(引)赞捺哩(二合引)播(引)多(引)礼(引)鼻(引)么跛哩嚩(二合)帝(引)佉啰仡哩(二合引)俱胝迦啰(引)仡哩(二合引)曀迦(引)乞叉(二合)末陵誐(二合)嚩底娑(引)[口*朗](啰江切)誐嚩帝(引)唧怛啰(二合)建底娑嚩(二合)萨怛野(三合)窣睹(二合)么么阿醯谤(引)萨波哩嚩(引)囕萨嚩萨怛嚩(二合引)难(引)左萨嚩婆喻(引)波捺啰(二合)吠(引)毗药(二合)娑嚩(二合)贺(引)没啰(二合)憾么(二合引)左(引)比野(二合)他烁讫啰(二合)室左(二合)路(引)迦播(引)攞(引)么醯(引)啰(引)药乞叉(二合)枲曩(引)钵多野萨嚩(二合)贺(引)利(引)帝(引)左娑补怛哩(二合)迦(引)伊[牟*含](引)补瑟谤(二合引)室左(二合)献邓(引)钵啰(二合)底仡哩(二合)恨难(二合)多么么(引)昏顶尾(引)哩曳(二合引)拏帝(引)惹娑(引)帝(引)洒(引)每(引)湿嚩(二合)哩曳(二合)拏末礼(引)曩左儞贺多(引)萨嚩噜(引)誐(引)室左(二合)娑嚩(二合)悉底野(三合)窣睹(二合)么么阿醯谤(引)飒波哩嚩(引)囕萨嚩萨怛嚩(二合引)难(引)左萨嚩婆喻(引)跛捺啰(二合)吠(引)毗药(二合)娑嚩(二合引)贺(引)</p><p>稽首丈夫无所畏稽首调御天人师</p><p>不可思议大法王是故我今归命礼</p><p>时持国天王起立合掌。面貌熙怡如花开敷。恭敬尊重出妙音声。如孔雀音迦陵频伽俱枳罗等。妙云天鼓微妙之声。白佛言世尊。我于东方有六万四千彦达嚩罗刹娑众。恼乱世间一切众生。我今谪罚令于佛前受持神咒。即说咒曰。</p><p>曩莫三满跢没驮南(引)驮啰抳驮(引)啰抳尾特网(二合)蹉儞畔惹儞钵啰(二合)畔若儞尾驮么儞经(经孕切)布噜晒(引)烁迦礼舍(引)啰底戍攞驮哩(引)秫驮左啰抳(引)躯(引)沙嚩帝(引)娑(引)啰(引)仡哩(二合引)扇(引)底娑嚩(二合)悉底野(三合)窣睹(二合)布哩罔(二合引)祢尸娑嚩(二合引)贺(引)没啰(二合)憾么(二合引)左(引)比野(二合)他烁讫啰(二合)室左(二合)路(引)迦播(引)攞(引)么醯湿嚩(二合)啰(引)药乞叉(二合)枲曩钵多野萨吠(引)贺(引)哩(引)帝(引)左三补怛哩(二合)迦(引)伊[牟*含](引)补瑟波(二合)室左(二合)巘邓(引)室左(二合)钵啰(二合)底仡哩(二合)恨拏(二合)底么么(引)昏帝尾(引)哩曳(二合)拏帝惹娑(引)帝(引)沙(引)每(引)湿嚩(二合引)哩曳(二合)拏末礼(引)曩左儞贺多(引)萨嚩噜(引)誐(引)室左(二合)娑嚩(二合)悉底也(三合)窣睹(二合)么么阿醯谤(引)飒跛哩嚩(引)囕萨嚩萨怛嚩(二合引)难左萨嚩婆喻(引)跛捺啰(二合)吠(引)毗药(二合)娑嚩(二合引)贺(引)</p><p>稽首丈夫无所畏稽首调御天人师</p><p>不可思议大法王是故我今归命礼</p><p>时增长天王即从坐起合掌恭敬白佛言世尊。我今为欲利益一切有情故。破一切见一切异论。断一切疑一切世间。作障难者尾那夜迦。及我南方六万四千矩畔拏众。及钵哩(二合)多布单那等。常于世间起毒害心恼乱众生。我今谪罚令于佛前。受持神咒即说咒曰。</p><p>曩莫三满跢没驮(引)南(引)唵(引)娑(引)啰底剑(引)底迦(引)啰枳剑迦枲枳啰抳末抳驮啰抳末哩驮(二合)儞普(引)弥驮罗儞醯么嚩底[口*祖](仁祖切引)底左啰抳誐攞(引)仡哩(二合)娑嚩(二合)悉底也(三合)窣睹(二合)么么阿醯谤(引)飒跛哩嚩(引)啰写萨嚩萨怛嚩(二合引)难(引)左诺乞史(二合)赧(引)演左娑嚩(二合引)贺(引)没啰(二合)憾么(二合引)左(引)比野(二合)陀烁讫啰(二合)室左(二合)路(引)迦播攞么醯湿嚩(二合)啰(引)药乞叉(二合引)地钵多野萨吠(引)贺(引)哩(引)帝左娑补怛哩(二合)迦(引)伊[牟*含](引)补瑟谤(二合引)室左(二合)巘驮(引)室左(二合)钵啰(二合)底仡哩(二合)恨赧(二合)睹么么(引)昏顶尾(引)哩曳(二合引)拏帝(引)惹娑(引)帝(引)爽(引)每(引)湿嚩(二合)哩曳(二合引)拏末礼(引)曩左儞贺多(引)萨嚩噜(引)誐窣睹(二合)么么阿醯谤(引)飒跛哩嚩(引)啰写萨嚩萨怛嚩(二合)难(引)左萨嚩婆喻(引)跛捺啰(二合)吠毗药(二合)娑嚩(二合引)贺(引)</p><p>稽首丈夫无所畏稽首调御天人师</p><p>不可思议大法王是故我今归命礼</p><p>时广目天王从坐而起。合掌恭敬白佛言。世尊我于西方有六万四千大龙王众。常起大云与大海众持于大水。现大勇猛作大斗战。常于世间恼乱众生。我今谪罚令于佛前。受持神咒即说咒曰。</p><p>曩莫三满跢没驮(引)南(引)唵(引)达哩铭(二合)左啰(引)仡哩(二合引)末攞嚩底末礼儞祢商倪(引)尾嚩尸娑哩(引)佉哩劫闭礼(引)赞拏(引)隶底哩抳儞啰(引)惹儞(引)尾驮啰抳嚩攞拏(二合)嚩底阿左梨娑嚩(二合)悉底野(三合)窣睹(二合)么么阿醯谤(引)飒波哩嚩(引)啰写萨嚩萨怛嚩(二合引)难左钵室止(二合)么(引)焰(引)祢尸娑嚩(二合引)贺(引)没驮(引)左(引)比也(二合)他烁讫啰(二合)室左(二合)路(引)迦播攞么呬湿嚩(二合)啰药乞叉(二合)地钵多野萨嚩贺(引)哩(引)帝(引)左娑补怛哩(二合)迦(引)伊[牟*含](引)补瑟谤(二合引)室左(二合)巘驮(引)湿嚩(二合)钵啰(二合)恨赧(二合)睹么么(引)昏顶尾(引)哩曳(二合引)拏帝惹娑(引)帝(引)沙(引)每(引)湿嚩(二合)哩曳(二合引)拏末礼(引)曩左儞贺多(引)萨嚩噜誐(引)室左(二合)娑嚩(二合)悉底野(三合)窣睹么么阿醯谤(引)飒波哩嚩(引)啰写萨嚩萨怛嚩(二合引)难左萨嚩婆喻(引)跛捺啰(二合)吠毗药(二合)娑嚩(二合引)贺(引)</p><p>稽首丈夫无所畏稽首调御天人师</p><p>不可思议大法王是故我今归命礼</p><p>时大梵天王诸梵天王等。即从坐起合掌恭敬。白佛言世尊。我诸梵种净行婆罗门等。能知清净婆罗门。种种法要工巧咒术。医方世论占相吉凶。善闲世间一切行法。灰身寂默修诸苦行。常于人世利益众生。为诸药叉及罗刹众。住于世间空行地居及住地下。恼乱众生作诸执魅。我有神咒而谪罚之。令于佛前受持神咒。即说咒曰。</p><p>曩莫三满跢没驮(引)南(引)唵(引)没啰(二合)憾铭(二合引)没啰(二合)憾么(二合)躯晒(引)没啰(二合)憾么(二合)娑嚩(二合)哩(引)嚩日哩(二合引)嚩日啰(二合引)躯晒(引)嚩日啰(二合)驮哩(引)悉体(二合)哩(引)娑哩(引)阿左礼(引)阿啰抳(引)伊舍抳(引)啰拏祢(引)戍(引)哩(引)嚩啰(引)仡啰(二合)钵啰(二合)钵帝(二合引)娑(引)啰嚩帝娑嚩(二合)悉底野(三合)窣睹(二合)么么阿醯谤(引)飒波哩嚩(引)啰写萨嚩萨怛嚩(二合引)难左萨嚩婆喻(引)跛捺啰(二合)吠毗药(二合)娑嚩(二合引)贺(引)嚩(引)多惹闭多惹噜(引)誐(引)室礼(二合引)瑟么(二合)惹散儞播多惹儞贺多萨嚩噜(引)誐(引)室左(二合)娑嚩(二合)悉底野(三合)窣睹(二合)么么萨嚩萨怛嚩(二合引)难左萨嚩婆喻(引)跛捺啰(二合)吠(引)毗药(二合)娑嚩(二合引)贺(引)</p><p>是时世尊告诸大众而作是言。如来为欲利益安乐无量无数无边众生故出现于世。及为救护一切国土城邑聚落无量众生故出现于世。亦为愍念一切诸天魔梵沙门婆罗门及天人阿修罗等。是故如来出现于世。譬如世间良医。善治众生种种病恼。亦如世间有阿阇梨。智慧方便无不具足。悉能化导利益安乐王及人民。如来今者出现于世亦复如是。我住世间云何为彼药叉罗刹步多鬼神。恼害惑乱一切众生故。我今往诣毗耶离大城。为欲利益救护此毗耶离大城一切众生故而作佛事。说是语已。是时世尊食时着衣持钵。与大苾刍众千二百五十人俱下鹫峰山。时索诃世界主大梵天王众。以五百宝盖及以宝拂。执持围绕侍奉供养随佛而行。天帝释众亦以五百宝盖及以宝拂。执持围绕侍奉供养随佛而行。护世四王众各以五百宝盖及以宝拂。执持围绕侍奉供养随佛而行。魔醯首罗天子与二十八大药叉将。并三十二大力药叉众。诃利帝母并其子及眷属。如是等众各各以百天妙宝盖。执持围绕侍奉供养随佛而行。舍利弗等诸声闻众。各各亦以天妙宝盖。执持围绕侍奉供养随佛而行。于时世尊具足如是胜妙色相福德之利。与诸苾刍从鹫峰山。诣离车尾国毗耶离大城遥望彼城。于其城中王及人民。同见世尊威德巍巍端严殊特。最胜平等具足根力。调伏诸根犹如大龙。其心清净湛然不动。以三十二大丈夫相八十种好。庄严其身如娑罗王。譬如杲日放光明网。亦如夜暗于大高峰现大明炬。如大火聚如铸金像。如来威德亦复如是。彼诸人等遥见世尊。心皆欢喜忆念思惟。即共<a href=\"/remen/faxin.html\" class=\"keylink\" target=\"_blank\">发心</a>出毗耶离大城。奉迎世尊入彼城中。时毗耶离大城。道路平正扫除清净。出种种花遍布其地建立种种诸妙宝幢悬众幡盖。涂香粖香而为供养。世尊到已王及人民顶礼佛足世尊为欲利益一切众生故。即现足下胜妙柔软。千辐轮相及莲华文。而复现于毗首劫摩藏文。以如是等过去积集。无量无边诸善功德。殊妙色相庄严其身。放大光明其光晃曜。逾百千日周遍普照。以清净臂与彼离车尾国毗耶离大城王。而摩其顶安慰其心。是时世尊于毗耶离大城之中。如帝释幢安详而立。观察四方偏袒右肩。舒金色臂而作是言。未来世中若复有人。供养如来分身舍利如芥子许。所获功德无量无边。不可思议不可穷尽。未来世中若复有人。供养如是守护大千国土大明王甚深经典者。即同供养一切如来全身舍利等无有异。是诸人等即能远离一切执魅。此守护大千国土大明王神咒经典。即是恒河沙等如来应正等觉佛之密印。若苾刍苾刍尼优婆塞优婆夷。受持读诵恭敬供养为人解说。彼诸怖畏一切灾难。斗战诤讼更相诽谤。杻械枷锁种种恶法。不善之业诸恶不祥。永不复受亦不值遇。</p><p>是时世尊说是语已。索诃世界主大梵天王。白佛言世尊此守护大千国土大明王神咒经典。为恒河沙数如来应正等觉佛之密印。能令<a href=\"/remen/jietuo.html\" class=\"keylink\" target=\"_blank\">解脱</a>一切众生诸恶不祥。惟愿世尊为我说之。</p><p>是时世尊语索诃世界主大梵天王言。梵王汝今谛听善思念之。即说大明王陀罗尼曰。</p><p>曩莫三满跢没驮(引)南(引)唵(引)阿左礼(引)么左礼(引)娑(引)啰么左礼(引)钵啰(二合)讫哩(二合)底儞哩躯(二合引)使三满目契(引)悉弟(二合)哩(引)娑他(二合引)嚩哩(引)儞躯瑟致(二合引)摄勿祢(二合引)钵啰(二合)誐攞儞(引)播(引)[口*朗]誐弥娑[口*朗]嚩抳末礼(引)摩贺(引)末礼(引)摩贺(引)儞哩婆(二合引)细(引)娑嚩(二合引)贺(引)</p><p>是时世尊即现其身作大明王。说此大明王陀罗尼已而作是言。大梵此大明王身者。从如来方便功德智慧生。从奢摩他微钵舍那三三摩地。四禅<a href=\"/remen/sishengdi.html\" class=\"keylink\" target=\"_blank\">四圣谛</a>及<a href=\"/remen/sinianchu.html\" class=\"keylink\" target=\"_blank\">四念处</a>。四正勤四神足五根五力。七等觉支八圣道支及九次第定。如来十力十一解脱处。<a href=\"/remen/shieryinyuan.html\" class=\"keylink\" target=\"_blank\">十二因缘</a>十二行轮。六念处十六<a href=\"/remen/nianfo.html\" class=\"keylink\" target=\"_blank\">念佛</a><a href=\"/remen/sanmei.html\" class=\"keylink\" target=\"_blank\">三昧</a>观行。十八佛不共法四十二字门生。佛告大梵如是法门者。皆为如来功德守护大千国土大明王解脱法门也。如是法门者即为恒河沙等诸佛如来佛之密印。能出生一切诸佛一切法藏。出生真实道出生十二缘生。出生梵天王天帝释护世四天王。出生摩醯首罗。出生日月天子九执十二宫辰一切星宿。</p><p>是时世尊复说大明王心陀罗尼曰。</p><p>曩莫三满跢没驮(引)南(引)唵(引)娑(引)丽(引)迦枲儞尾嚩啰抳嚩啰(引)仡啰(二合)娑(引)哩(引)阿目(引)乞叉(二合)抳(引)阿目(引)洗嚩[寧*頁](引)迦(引)礼曩迦(引)丽(引)剑(引)尸嚩儞(引)娑(引)啰抳(引)婆啰迦娑契(引)钵啰(二合)散曩钵啰(二合引)钵帝(二合引)娑(引)誐啰钵啰(二合引)钵帝(二合引)娑担(二合)婆儞(引)婆多(二合)曩钵啰(二合引)钵帝(二合引)嚩日啰(二合)驮哩(引)娑嚩(二合引)贺(引)</p><p>是时世尊为梵天王及诸大众。说此大明王心陀罗尼已。于时复说此伽他曰。</p><p>我今为此天人众演说如是深妙法</p><p>犹如帝释髻中宝于一切处当得胜</p><p>十方如来悉证知超过一切天中天</p><p>是故法宝无有上斯真实故得安乐</p><p>忍辱消除诸烦恼如人饮服<a href=\"/remen/ganlu.html\" class=\"keylink\" target=\"_blank\">甘露</a>味</p><p>能仁演斯微妙法利益一切诸众生</p><p>此法甚深无与等行甘露行殄灾厄</p><p>如是法宝最殊胜是真实故得安乐</p><p>利益一切诸众生为说种种甘露法</p><p>如彼三世薄伽梵最胜平等三摩地</p><p>常行无上瑜伽行现于金刚等二道</p><p>如是法宝最第一斯真实故得安乐</p><p>补持伽罗相应行八大丈夫常修行</p><p>或时演说四意趣及诸如来解脱门</p><p>我说法施大果报如彼好地植种子</p><p>是故僧田最无上斯真实故得安乐</p><p>为求无上菩提故其心坚固不退转</p><p><a href=\"/remen/chujia.html\" class=\"keylink\" target=\"_blank\">出家</a>奉持沙门行阐扬如来微妙法</p><p>令众获得甘露味自他速登<a href=\"/remen/niepan.html\" class=\"keylink\" target=\"_blank\">涅盘</a>道</p><p>是故僧宝最第一斯真实故得安乐</p><p>贪瞋痴等皆已尽犹如劫烧无有余</p><p>身见边见及邪见见取戒取悉消亡</p><p>或以种种诸方便彼同凡类化众生</p><p>僧宝最上最第一是真实故得安乐</p><p>贪欲瞋恚不复生乃至痴慢皆同等</p><p>身语意业悉清净能除群生诸有苦</p><p>了彼罪性如虚空湛然清净非取舍</p><p>是故僧宝最第一斯真实故得安乐</p><p>其心坚固无动转如彼因陀罗宝幢</p><p>四方种种大风吹终不能令彼摇动</p><p>补特伽罗亦如是现诸神通化群品</p><p>僧宝最上第一最斯真实故得安乐</p><p>或有能于四圣谛观察甚深微妙理</p><p>开诸众生智慧门及以檀戒利群品</p><p>坚持诸法无散乱灭除众生八难苦</p><p>僧宝最上最第一斯真实故得安乐</p><p>烦恼及漏皆已尽如彼风烛无有异</p><p>灭已毕竟不复生如是无生亦无灭</p><p>亦不可见及闻知我今语汝诸<a href=\"/remen/fozi.html\" class=\"keylink\" target=\"_blank\">佛子</a></p><p>僧宝最上第一最斯真实故得安乐</p><p>利益一切诸众生乃至人与非人等</p><p>供养十方一切佛礼事诸佛得安乐</p><p>利益一切诸众生乃至人与非人等</p><p>供养十方一切佛奉持法藏得安乐</p><p>利益一切诸众生乃至人与非人等</p><p>供养十方一切佛恭敬僧伽得安乐</p><p>十方所有来集会或在地上或居空</p><p>常于人世起慈心日夜奉持微妙法</p><p>如来实语度众生彼诚实言离怨结</p><p>能令众生皆解脱是故真实得安乐</p><p>我等并眷属及余诸有情</p><p>远离生死怖速获胜悉地</p><p>陀罗尼曰。</p><p>曩莫三满跢没驮(引)南(引)唵(引)地(引)哩(引)地哩(引)末礼(引)儞哩躯(二合)使(引)末攞娑(引)哩(引)娑(引)啰末(引)窣睹(二合)底钵啰(二合)步多钵啰(二合)钵帝(二合)阿(引)啰末(引)阿啰躯(引)使(引)娑(引)啰嚩抳(引)阿左俞(二合)帝(引)末攞嚩帝(引)戍啰钵啰(二合引)钵帝(二合引)娑(引)啰誐铭(引)素哩也(二合)儞哩躯(二合)使(史曳切)娑缚(二合引)贺(引)</p><p>佛告大梵天王。此守护大千国土大明王解脱法门者。为恒河沙等诸佛如来应正等觉佛之密印。于其中间出生无量差别句义。所谓佛句法句僧句。大梵天王句天帝释句。护世四天王句魔醯首罗句。根本句意句。性句因句。住处句寂静句。一切如来触缘觉观声闻观。如是等种种法句。常为一切大梵天王并诸梵众。及天帝释护世四天王。恭敬供养尊重赞叹。魔醯首罗及余诸天。恭敬供养尊重赞叹。瑜伽阿阇梨及余法师恒常称赞。由是密印即为增益梵天王等诸天诸仙。神通变现种种智慧。乃至一切世间外道梵志。发欢喜心弃舍邪业。此即诸佛智慧根本。诸辟支佛涅盘之道。一切声闻相应之行。为诸众生示菩提相演一乘法。指入圣路开解脱门。断诸见网摧我慢山清净业道。息轮回苦竭爱欲海。破坏众生生死骨山。断截魔王魔罗罥索。怖彼魔王及魔眷属。破坏魔王入魔境界。破烦恼贼拔出众生令归圣道。于诸恶道救度有情。出烦恼室安住众生至涅盘城。即说陀罗尼曰。</p><p>曩莫三满跢没驮南(引)唵(引)康拟(引)康拟(引)龋数(引)奥数(引)驮[寧*頁](引)娑(引)啰地钵啰(二合)鼻(引)尾布攞钵啰(二合)鼻(引)祢(引)僧揭哩洒(二合)抳尾揭哩洒(二合)抳尾舍(引)仡啰(二合)嚩底戍驮娑(引)驮[寧*頁](引)嚩噜拏嚩帝(引)嚩(引)娑儞(引)尾步沙抳尾爽誐铭(引)尾戍么底补瑟波(二合)誐哩鼻(二合引)娑嚩悉底也(三合)野窣睹(二合)娑嚩(二合)贺(引)</p><p>佛告大梵天王。此经名守护大千国土大明王解脱法门。为恒河沙等诸佛如来应正等觉佛之密印。此印印之一切诸天人阿修罗所归依处。亦为恒河沙等诸佛如来。及辟支佛诸声闻众涅盘之城。乃至过去诸佛及辟支佛诸声闻众。以是经典而为父母。旋绕<a href=\"/remen/libai.html\" class=\"keylink\" target=\"_blank\">礼拜</a>恭敬供养。大梵天王我于往昔。以此大明王解脱法门。<a href=\"/remen/bushi.html\" class=\"keylink\" target=\"_blank\">布施</a>持戒忍辱精进。乃至圆满诸波罗密。今得菩提降伏魔军。</p><p>佛说守护大千国土经 卷下</p><p>是时索诃世界主大梵天王。及天帝释护世四大天王。即起礼佛同声白言。世尊惟愿以此守护大千国土大明王威神之力。护持我等各并眷属及余一切诸众生类令得安乐。以是密印印于四方。及以密印印彼一切药叉罗刹步多鬼神令彼调顺。其中若有起毒害心行不饶益者。以是大明王陀罗尼。而为谪罚使令调顺。此大明王甚深经典佛之密印。我今顶受不敢违越。</p><p>是时世尊以是密印而印持之。即说大明王陀罗尼曰。</p><p>曩莫三满跢没驮(引)南(引)唵(引)迦陵拟(引)婆啰祢(引)惹那仡哩(二合)惹么帝(引)星贺么祢(引)娑誐噜(引)仡啰(二合)钵啰(二合)钵帝(二合引)卑娑誐(引)弥[寧*頁](引)么梨[寧*頁]虎噜冰誐梨铭贺恒贺恒贺恒贺恒贺恒素那[寧*頁]嚩啰(引)仡啰(二合)嚩底贺悉底(二合)[寧*頁](引)嚩啰嚩底赞拏(引)梨嚩啰揌(引)儞曳(二合)左左啰(引)左哩(引)娑嚩(二合引)贺(引)</p><p>是时世尊复说此守护大千国土大明王陀罗尼时。三千大千世界六种震动。四方四隅所有一切药叉罗刹步多鬼神。出大音声其声可怖。而作是言苦哉苦哉。云何今日有是灾难。如我等众今见破坏皆悉殒灭。作是语已心怀愁恼。是时世尊变化大地为金刚宝。彼诸药叉罗刹步多鬼神。即坐于彼金刚之地。以佛神通威德力故皆悉倒地。诸药叉罗刹步多鬼神。恐怖转增四散驰走。时护世四大天王。即变四方周匝火焰。炎热炽盛无有去路。彼诸药叉罗刹步多鬼神见是事已。展转惶怖走向虚空。是时索诃世界主大梵天王承佛威神。于虚空中现大铁盖。高七多罗树周遍普覆。彼诸药叉罗刹步多鬼神。徘徊空中终不能脱。是时帝释天主于虚空中。即现山石剑戟弓箭抢槊。及以树木如雨而下。即于是时此索诃世界中。复有五千大药叉。以是大明王陀罗尼威神之力自缚而来皆集佛会。心怀恐怖身体战栗犹如疟病。顶礼佛足在一面住。合掌向佛而作是言。大沙门憍答摩。常以大悲拯接群品。利乐救护一切众生。大沙门憍答摩。我今怖惧无能救济。惟愿大悲救护我等令免斯苦。</p><p>尔时世尊语诸大药叉罗刹步多鬼神等言。汝等当知从今已去奉持我法。受持戒行不得违越。汝等若有不顺我语者。如杀父母杀阿罗汉破和合僧出<a href=\"/remen/foshen.html\" class=\"keylink\" target=\"_blank\">佛身</a>血亦复如是。若诸药叉等违我法印不顺我咒者。为大明王弃掷于地。头破七分身体骨肉悉皆碎坏。若复药叉得种种病身生斑黑。不能飞空常堕于地。汝今当知若有此守护大千国土大明王经所在之处。不得违越自恣其意。当顺佛语令汝安乐。时彼诸药叉罗刹步多鬼神人及非人。奉<a href=\"/\" class=\"keylink\" target=\"_blank\">佛教</a>敕各还本处。毗耶离大城王及人民。悉得免离一切灾难。彼毗耶离大城一切飞鸟鹦鹉舍利。及俱枳罗鸳鸯孔雀。有如是等众鸟和鸣。出妙音声皆作是言。如来大悲演斯妙法。利益安乐一切众生。我等今者不为药叉及罗刹娑步多鬼神之所杀害免是灾难。我今自命无所怖惧。于时复有无数诸天女诸紧那罗女。各各执持自然珍宝众妙乐器而供养佛。于虚空中复有种种天诸乐器箫笛箜篌琴瑟鼓吹。如是天乐不鼓自鸣而供养佛。复有诸树所谓吉祥果树阿摩罗果树。尼俱律陀树波罗利树。如是等种种诸树。皆悉自然出众妙香。复有百千天众。于虚空中恭敬礼拜。同声赞言善哉善哉。我等今者获大胜利。散种种花烧种种香而供养佛。人及非人亦以花香而供养佛。是时四大天王同时合掌。而白佛言世尊。云何以此大明王经典佛之密印。守护一切国土城邑聚落。令得远离诸不吉祥执魅之事。佛告四大天王。若诸比丘清净严洁。依法受持读诵书写供养。如是人等所有一切怖畏一切怨家。一切斗战枷锁禁系。更相杀害更相是非。种种灾难不善之业永不复受。若国土城邑聚落。为彼药叉罗刹步多鬼神所恼乱者。或于王宫或僧伽蓝。或居聚落或居庄园。建曼拏罗结其地界清净严洁。当净沐浴身着白衣食三白食。令诸人民不食五辛受持禁戒。于诸众生起平等心怜愍心。烧种种香涂香粖香。散诸杂花而为供养。令诸童女清净沐浴。着新洁衣种种严饰。手执四铃持四宝碗。碗中满盛供养饮食。取平旦时诵此大明王陀罗尼。加持白线满六十两。即以神线挂在塔顶。或安表刹或挂大树。从月一日至十五日。读诵此守护大千国土大明王陀罗尼经。种种花香而为供养。如是国土王宫。乃至娑罗林中青牛栏中。及余畜类所居之处。扫除清净严饰门户。周遍皆以香水散洒。复以种种<a href=\"/remen/shaoxiang.html\" class=\"keylink\" target=\"_blank\">烧香</a>熏之。掘地作炉安佉祢啰木烧为护摩。散诸杂花一切种子及白芥子。掷散四方及掷火中。以种种色自染其线。系门户上令线下垂。出入往还悉令安乐。乃至畜生亦复如是。又以此经书写受持读诵供养。于高显处而安置之。使其国土一切人民皆获安乐。若有病者当以此经置其人前。种种供养皆得安乐。佛告四大天王。若为国土建曼拏罗。当安佛像结跏趺坐。以是密印安置其中。及梵天王天帝释护世四王。如是等像各以密印安置其中。及安魔醯首罗大药叉将诃利帝母。香花饮食种种供养。即作是言我等今者敬奉三宝。惟愿大梵天王天帝释护世四大天王。及魔醯首罗大力大药叉将。并一切大威德药叉等。诃利帝母并其子及眷属。以如是等大威德大力诸天。大誓愿力故护持国界。使我国土王及人民各并眷属。皆得解脱一切灾难令得安乐。一切病者诸病痛恼。令其饮食悉变妙药。彼若餐服病得除愈。发是愿已即于佛像前梵王帝释一一像前。以四净器上妙饮食。自手捧持承事供养。读诵如是守护大千国土大明王经。及念此大明王陀罗尼。以是经典威神力故。令其饮食悉如妙药。令其诸药以真实故成甘露味。即作是言诃利帝母大天身受我供养。守护我等令得安乐。如来大悲施我法药甘露妙味。令诸众生病得除愈无饥渴想。微钵尸如来威神力除毒。尸弃如来神通力除毒。毗舍浮如来实语力除毒。揭句村那如来禅<a href=\"/remen/dingli.html\" class=\"keylink\" target=\"_blank\">定力</a>除毒。揭诺迦牟尼如来智慧力除毒。迦葉波如来变化力除毒。我释迦牟尼如来精进力除毒。如是等诸佛如来实语力。能变一切诸毒令如甘露。能除众生种种疾病。令诸众生获得上味永离饥渴。即使病人面东而坐。其持明者受与彼药在于掌中。念此陀罗尼而加持之。是时世尊即说陀罗尼曰。</p><p>曩莫三满跢没驮(引)南(引)唵(引)佉吒尾佉吒佉胝尾左丽(引)尾览铭(引)左丽(引)左罗嚩帝(引)赞捺哩(二合引)左啰抳(引)阿没哩(二合)多[寧*頁]哩龋(二合引)晒娑嚩(二合引)贺(引)</p><p>佛告四大天王。以此陀罗尼威神功德加持力故。寒热风等一切疾疫悉皆除愈。令我某甲并诸眷属一切众生皆得安乐。若复有人以恶业故为鬼所持。作诸鬼病乃至一切恶疮脓血者。当为彼人建立道场置护摩炉。种种严饰烧众名香散诸杂花。令其病人若男若女。清净沐浴着新洁衣。日夜不眠对持明者炉两边立。以佉祢木及以枣木以为护摩。及诸种子散掷四方及掷火中。复以种种杂色神线。系于抢剑弓箭之上。以此大明王陀罗尼。而加持之安于坛内。亦以种种苗稼花果之根掷彼火中。亦以香水散洒火中。想彼恶鬼以神线缚。以剑截线想为恶鬼。令线极碎掷入火中。当欲掷时而作是言。我今以此读诵受持是守护大千国土大明王经佛之密印威神之力。诸佛威力菩萨摩诃萨力。辟支<a href=\"/remen/foli.html\" class=\"keylink\" target=\"_blank\">佛力</a>阿罗汉力。大梵天王及天帝释护世四大天王魔醯首罗大力药叉将及余一切大力药叉诃利帝母并其子及眷属如是不可思议威神之力。以我释迦牟尼无量精进大誓愿力。截断于彼宿世怨结鬼神之业。令汝解脱得安隐乐。作是语已即以利剑。碎截其线掷于火中。所有鬼病悉皆除愈。譬如金刚宝破恶坚贞。如火烧薪如日干水如风吹云。如来实语能灭世间种种恶业。使诸鬼病速得除灭。即以种种涂香粖香种种幡盖而为供养。是时世尊即说陀罗尼曰。</p><p>曩莫三满跢没驮(引)南(引)唵(引)迦佉黎佉啰黎祖(仁祖切)贺尾(二合)[寧*頁]惹嚩丽(引)誐啰誐贺哩抳设(引)嚩哩扇(引)底钵啰(二合)扇(引)底娑嚩(二合引)贺(引)驮(引)嚩底娑嚩(二合引)贺(引)那誐(引)左哩际(二合引)娑嚩(二合引)贺(引)颇楞誐帝(引)娑嚩(二合引)贺(引)萨嚩迦(引)龋(引)哩那(二合)妻(引)那[寧*頁]娑嚩(二合引)贺(引)萨嚩迦(引)龋(引)哩那(二合)地多(引)闹(引)沙地满怛啰(二合)尾洒喻誐萨嚩祢(引)嚩带砌(引)祢多(引)末哩祢(二合)多(引)[口*爾](仁际切)多(引)阿波啰(引)[口*爾]多(引)娑嚩(二合引)贺(引)</p><p>复次四大天王。若复有人为毒所中。及以一切痔漏痈疽诸恶重病。我有陀罗尼能令诸毒悉皆除灭。种种恶疮及诸重病皆得除愈。令其病人清净沐浴。着新洁衣严饰其身。令念诵者处于高座。诵此陀罗尼而加持之令得安乐。以诸如来无量无边大慈大悲力除毒。菩萨摩诃萨威德力除毒。辟支佛神通力除毒。声闻受持一切神咒精进力除毒。舍利弗智慧力除毒。目干连神通力除毒。阿那律天眼力除毒。大迦葉头陀行力除毒。憍陈如最初得道力除毒。阿难多闻慈力除毒。大梵天王及天帝释富乐自在力除毒。四大天王守护国界力除毒。魔醯首罗大药叉将威猛力除毒。诃利帝母并其子及眷属精进威德力除毒。以如是等诸佛如来及诸圣众不可思议大威神力。摄伏彼毒令如甘露。诸毒害心行不饶益者。不敢违越皆起慈心。护持国界令得安乐。是时世尊即说陀罗尼曰。</p><p>曩莫三满跢(引)没驮(引)南(引)唵(引)贺哩计(引)尸[寧*頁]枳礼曀醯哩(引)阿哩(引)半拏哩(引)揭吒计计(引)瑜哩(引)贺细贺细贺细佉囕细么噜誐贺[寧*頁](引)娑嚩(二合引)贺(引)娑目契(引)娑嚩(二合引)贺(引)醯礼(引)娑嚩(二合引)贺(引)弭礼娑嚩(二合引)贺(引)</p><p>佛告四大天王。以是陀罗尼加持力故。一切诸毒悉皆除灭。及诸毒种丁疮漏疮水肿疥癞。及有恶疮硬如铁石。如是七种极毒恶疮。受持此咒亦得除愈。</p><p>贪欲瞋恚痴是世间三毒</p><p>诸佛皆远离实语毒消除</p><p>贪欲瞋恚痴是世间三毒</p><p>达摩皆远离实语毒消除</p><p>贪欲瞋恚痴是世间三毒</p><p>僧伽皆远离实语毒消除</p><p>地为诸毒父地为诸毒母</p><p>是以诚实言令毒悉消灭</p><p>所有种种毒咸令却归地</p><p>我等并眷属日夜常安乐</p><p>是时世尊即说陀罗尼曰。</p><p>曩莫三满跢没驮(引)南(引)唵(引)布攞拏(二合)播(引)怛哩(二合引)尾洒焰烁讫啰(二合)魔睹娑嚩(二合引)贺(引)</p><p>佛告四大天王。有陀罗尼能伏一切怨敌若复有人于古塔像处<a href=\"/remen/shengren.html\" class=\"keylink\" target=\"_blank\">圣人</a>得道处诸天诸仙住处。念此陀罗尼及读诵受持守护大千国土大明王经典。则能远离一切怨家诤讼更相杀害。能却他敌种种灾祸危难之事。</p><p>诸佛威神力降伏诸魔怨</p><p>正法威神力破灭于非法</p><p>僧伽威神力降伏诸外道</p><p>亦如天帝释破坏阿修罗</p><p>如彼阿修罗能障于满月</p><p>亦如杲日轮能竭于海水</p><p>如火烧众木如水灭诸火</p><p>如风除云曀譬如金刚宝</p><p>能破恶坚贞诸天住诚实</p><p>地居亦如是佛法并僧伽</p><p>以是真实住</p><p>即说陀罗尼曰。</p><p>曩莫三满跢没驮(引)南(引)唵(引)阿没哩(二合)帝(引)阿仡啰(二合)补瑟闭(二合)么虎颇礼(引)[寧*頁]嚩(引)啰抳萨嚩啰他(二合)娑(引)驮[寧*頁]阿跛啰(引)[口*爾]帝(引)驮啰驮啰抳王呬也(二合)哩帝(二合)憍多铭虞虞么底昝婆[寧*頁]娑嚩(二合引)贺(引)惹曳(引)娑嚩(二合引)贺(引)惹曳尾惹曳娑嚩(二合引)贺(引)</p><p>佛告四大天王此。陀罗尼能降伏一切魔怨。能除一切<a href=\"/remen/yezhang.html\" class=\"keylink\" target=\"_blank\">业障</a>。</p><p>是时世尊说伽他曰。</p><p>毗卢遮那大日主阿閦如来及宝生</p><p>无量寿佛胜成就皆号金刚持明王</p><p>观自在等八菩萨恒为众生作依护</p><p>彼恭敬者离执魅解脱水火及刀杖</p><p>若有忽遭王难苦是人临欲损其形</p><p>忆念观音自在名彼刀杖寻段段坏</p><p fx data-zshare></p><div class=\"bdsharebuttonbox bdshare-button-style0-16\"><a href=\"#\" class=\"bds_more\" data-cmd=\"more\">分享到:</a><a href=\"#\" class=\"bds_weixin\" data-cmd=\"weixin\" title=\"分享到微信\"></a><a href=\"#\" class=\"bds_tqf\" data-cmd=\"tqf\" title=\"分享到腾讯朋友\"></a><a href=\"#\" class=\"bds_tsina\" data-cmd=\"tsina\" title=\"分享到新浪微博\"></a><a href=\"#\" class=\"bds_sqq\" data-cmd=\"sqq\" title=\"分享到QQ好友\"></a><a href=\"#\" class=\"bds_qzone\" data-cmd=\"qzone\" title=\"分享到QQ空间\"></a></div><script src=\"https://www.hrfjw.com/statics/m_liaotuo/js/zshare.min.js\"></script></div>"
}]