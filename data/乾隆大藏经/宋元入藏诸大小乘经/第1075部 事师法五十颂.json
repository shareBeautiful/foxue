[{
    "title": "第1075部 事师法五十颂",
    "author": "日称法师 译",
    "html": "<div class=\"B1_text\"><p>事师法五十颂(马鸣菩萨集)</p><p>依诸经律秘密教略出承事师<a href=\"/remen/yigui.html\" class=\"keylink\" target=\"_blank\">仪轨</a></p><p>闻已爱乐发净心当获如来金刚智</p><p>若于灌顶师三时伸礼奉</p><p>则为已<a href=\"/remen/gongyang.html\" class=\"keylink\" target=\"_blank\">供养</a>十方诸如来</p><p>起最上恭敬合掌以持花</p><p>散彼曼挐罗头面接足礼</p><p>彼师或在家及新受具戒</p><p>置经像于前则息诸疑谤</p><p>若<a href=\"/remen/chujia.html\" class=\"keylink\" target=\"_blank\">出家</a><a href=\"/remen/dizi.html\" class=\"keylink\" target=\"_blank\">弟子</a>常净心承事</p><p>已坐当起迎唯除于致礼</p><p>彼师及弟子当互审其器</p><p>若不先观察同得越法罪</p><p>若忿恚无慈贪爱多散乱</p><p>骜易恃种族以惠当拣择</p><p>具戒忍悲智尊重无谄曲</p><p>了秘密仪范博闲诸论议</p><p>善达<a href=\"/remen/zhenyan.html\" class=\"keylink\" target=\"_blank\">真言</a>相曼挐罗事业</p><p>契证十真如诸根悉清净</p><p>若彼求法者于师生轻毁</p><p>则谤诸如来常得诸苦恼</p><p>由增上愚痴而获于现报</p><p>为恶曜执持重病相缠缚</p><p>王法所逼切及毒蛇伤螫</p><p>冤贼水火难非人得其便</p><p>彼频那夜迦常作诸障碍</p><p>从此而命终即堕于恶趣</p><p>勿令阿阇黎少分生<a href=\"/remen/fannao.html\" class=\"keylink\" target=\"_blank\">烦恼</a></p><p>无智相违背定入阿鼻狱</p><p>受种种极苦说之深可怖</p><p>由谤阿阇黎于中常止住</p><p>彼阿阇黎者弘持<a href=\"/remen/zhengfa.html\" class=\"keylink\" target=\"_blank\">正法</a>藏</p><p>是故当一心辄莫生轻毁</p><p>常于阿阇黎承事而供养</p><p>发生尊重心则蠲除障恼</p><p>又复于师所乐行于喜舍</p><p>不希于己身何况于财物</p><p>于无量亿劫勇猛勤修习</p><p>今始证<a href=\"/remen/puti.html\" class=\"keylink\" target=\"_blank\">菩提</a>斯极为希有</p><p>善护其深誓供养诸如来</p><p>恭敬阿阇黎等同一切佛</p><p>若于己所有最上诸珍玩</p><p>求无尽菩提诚心而奉献</p><p>施佛阿阇黎念念常增长</p><p>是最胜<a href=\"/remen/futian.html\" class=\"keylink\" target=\"_blank\">福田</a>速得菩提果</p><p>如是求法者具戒忍<a href=\"/remen/gongde.html\" class=\"keylink\" target=\"_blank\">功德</a></p><p>不虚诳于师当获金刚智</p><p>若足踏师影获罪如破塔</p><p>于床坐资具骑蓦罪过足</p><p>若师所教诲<a href=\"/remen/huanxi.html\" class=\"keylink\" target=\"_blank\">欢喜</a>当听受</p><p>自己或不能则善言启白</p><p>由依止师故所作皆成就</p><p>现乐及生天何敢违其命</p><p>守护师财物犹若己身命</p><p>于彼执侍人如亲常敬奉</p><p>不应于师前覆顶及乘御</p><p>翘足手叉腰安然而坐卧</p><p>或事缘令坐勿舒于双足</p><p>常具诸威仪师起速当起</p><p>若于经行处不应随举步</p><p>端谨立于傍无弃于涕涶</p><p>亦勿于师前私窃而言说</p><p>及邻近语笑歌舞作唱等</p><p>或令坐或起各安徐礼敬</p><p>若于险路中白已作前导</p><p>又不应于前身现疲劳相</p><p>屈指节作声倚柱及墙壁</p><p>或浣衣濯足及澡浴等事</p><p>先白师令知所作无令见</p><p>又复于师名不应辄称举</p><p>设有固问者当示之一字</p><p>师或令干集当伺其遣使</p><p>于彼所作事忆持常不忘</p><p>或笑嗽伸呿则以手遮口</p><p>若有事启闻当曲躬软语</p><p>若在家女人净心来听法</p><p>合掌具威仪专视于师面</p><p>闻已当奉持舍离于憍慢</p><p>常如初适嫁低颜其惭赧</p><p>于彼严身具无复生爱乐</p><p>与善非相应皆思惟远离</p><p>常慕于师德不应窥小过</p><p>随顺获成就求过当自损</p><p><a href=\"/remen/shuofa.html\" class=\"keylink\" target=\"_blank\">说法</a>度弟子曼拏罗护摩</p><p>城邑同师居无旨不应作</p><p>或说法所得净施诸财物</p><p>悉以奉其师随得而可用</p><p>同学及法裔不应为弟子</p><p>亦不于师前受承事礼敬</p><p>若以物上师二手持奉献</p><p>师或有所施常恭敬顶受</p><p>自专修正行常忆持不忘</p><p>他或非<a href=\"/remen/lvyi.html\" class=\"keylink\" target=\"_blank\">律仪</a>爱语相教示</p><p>若师所教敕或病缘不作</p><p>当作礼咨陈斯则无其咎</p><p>常令师欢喜离诸烦恼事</p><p>当勤而行之恐繁故不述</p><p>彼金刚如来亲如是宣说</p><p>及余教所明依师获成就</p><p>若弟子清净能归依<a href=\"/remen/sanbao.html\" class=\"keylink\" target=\"_blank\">三宝</a></p><p>设使命将终亦为宣法要</p><p>及授秘密教令作正<a href=\"/remen/faqi.html\" class=\"keylink\" target=\"_blank\">法器</a></p><p>若现相诵持当获根本罪</p><p>若能随顺师行学则成一切诸功德</p><p>以我所集斯善因愿与<a href=\"/remen/zhongsheng.html\" class=\"keylink\" target=\"_blank\">众生</a>速<a href=\"/remen/chengfo.html\" class=\"keylink\" target=\"_blank\">成佛</a></p></div>"
}]