[{
    "title": "第859部 佛说佛母宝德藏般若波罗蜜经",
    "author": "法贤法师 译",
    "html": "<div class=\"B1_text\"><p>第一卷第二卷第三卷</p><p>佛说佛母宝德藏<a href=\"/remen/banruo.html\" class=\"keylink\" target=\"_blank\">般若</a>波罗蜜经 卷上</p><p>行品第一</p><p>尔时<a href=\"/remen/shizun.html\" class=\"keylink\" target=\"_blank\">世尊</a>。为令<a href=\"/remen/sizhong.html\" class=\"keylink\" target=\"_blank\">四众</a>各得<a href=\"/remen/huanxi.html\" class=\"keylink\" target=\"_blank\">欢喜</a>。说是般若波罗蜜经使获利乐。即说伽陀曰。</p><p>所有菩萨为<a href=\"/remen/shijian.html\" class=\"keylink\" target=\"_blank\">世间</a>灭除盖障<a href=\"/remen/fannao.html\" class=\"keylink\" target=\"_blank\">烦恼</a>垢</p><p>发净<a href=\"/remen/xinxing1.html\" class=\"keylink\" target=\"_blank\">信心</a>住寂静当行智度<a href=\"/remen/bian.html\" class=\"keylink\" target=\"_blank\">彼岸</a>行</p><p>诸江河流阎浮提华果药草皆得润</p><p>龙王主住无热池彼龙威力流江河</p><p>亦如<a href=\"/remen/fozi.html\" class=\"keylink\" target=\"_blank\">佛子</a>声闻等<a href=\"/remen/shuofa.html\" class=\"keylink\" target=\"_blank\">说法</a>教他方便说</p><p>乐最圣行求<a href=\"/remen/guobao.html\" class=\"keylink\" target=\"_blank\">果报</a>此诸如来胜威德</p><p>云何佛说此<a href=\"/remen/fayan.html\" class=\"keylink\" target=\"_blank\">法眼</a>令诸<a href=\"/remen/dizi.html\" class=\"keylink\" target=\"_blank\">弟子</a>如佛学</p><p>自证教他及方便此亦<a href=\"/remen/foli.html\" class=\"keylink\" target=\"_blank\">佛力</a>非自力</p><p>最上般若不可知非心可知非<a href=\"/remen/puti.html\" class=\"keylink\" target=\"_blank\">菩提</a></p><p>如是闻已不惊怖彼菩萨行知佛智</p><p>色受想行识皆无不着纤尘无处所</p><p>彼若不住一切法行无受想得菩提</p><p>菩萨若求<a href=\"/remen/chujia.html\" class=\"keylink\" target=\"_blank\">出家</a>智照见<a href=\"/remen/wuyun.html\" class=\"keylink\" target=\"_blank\">五蕴</a>无实相</p><p>知此不求于寂静彼是菩萨之行智</p><p>复次云何智所得照见一切法皆空</p><p>不着不惊照见时<a href=\"/remen/zijue.html\" class=\"keylink\" target=\"_blank\">自觉</a>觉他诸菩萨</p><p>色受想行及识蕴是蕴见行而不知</p><p>菩萨照见蕴皆空行<a href=\"/remen/wuxiang.html\" class=\"keylink\" target=\"_blank\">无相</a>化不着句</p><p>无色受想行识等不行是名无相行</p><p>若行不得最上智无相寂静三摩地</p><p>若菩萨行自寂静过去诸佛咸授记</p><p>身苦乐等皆不及由知<a href=\"/remen/yinguo.html\" class=\"keylink\" target=\"_blank\">因果</a>法本性</p><p>若行于法不可得行如是行乃佛智</p><p>行无所行了知已是行最上般若行</p><p>彼无所有不可得愚痴着相谓有无</p><p>有无二法皆非实出此了知乃菩萨</p><p>菩萨若知诸幻化色受想行识亦然</p><p>寂静行离种种相此名最上般若行</p><p>善友方便令知觉使闻佛母不惊怖</p><p>恶友同行及化他坏器盛水非坚牢</p><p>云何得名为菩萨一切乐行皆无著</p><p>求佛菩提无所著是故得名为菩萨</p><p>云何得名摩诃萨得第一义<a href=\"/remen/zhongsheng.html\" class=\"keylink\" target=\"_blank\">众生</a>中</p><p>断众生界诸邪见是故得名摩诃萨</p><p>大施大慧大威德佛乘最上而得乘</p><p>发<a href=\"/remen/putixin.html\" class=\"keylink\" target=\"_blank\">菩提心</a>度众生是故得名摩诃萨</p><p>幻化四足俱胝数多人众前悉截首</p><p>一切世界皆幻化菩萨知已得无怖</p><p>色受想行识缠缚知不实已不求解</p><p>行菩提心无所著此名最上诸菩萨</p><p>云何得名为菩萨乘大乘行度众生</p><p>大乘体相如<a href=\"/remen/xukong.html\" class=\"keylink\" target=\"_blank\">虚空</a>菩萨由得安隐乐</p><p>大乘之乘不可得乘<a href=\"/remen/niepan.html\" class=\"keylink\" target=\"_blank\">涅盘</a>往诸方所</p><p>行已不见如火灭是故名为入涅盘</p><p>菩萨所行不可得初后现在三清净</p><p>清净<a href=\"/remen/wuwei.html\" class=\"keylink\" target=\"_blank\">无畏</a>无戏论是行最上般若行</p><p>大智菩萨行行时发大慈悲为众生</p><p>为已不起众生相是行最上般若行</p><p>菩萨起念为众生修诸苦行有苦相</p><p>是有我相众生相此非最上般若行</p><p>知自及诸众生等乃至诸法亦复然</p><p>生灭无二无分别是行最上般若行</p><p>乃至所说世界等名离一切生灭法</p><p>最上无比<a href=\"/remen/ganlu.html\" class=\"keylink\" target=\"_blank\">甘露</a>智是故得名为般若</p><p>菩萨如是所行行了知方便无所求</p><p>知此法本性非实是行最上般若行</p><p>若不住色亦无受亦不住想亦无行</p><p>复不住识住<a href=\"/remen/zhengfa.html\" class=\"keylink\" target=\"_blank\">正法</a>是名最上般若行</p><p>帝释品第二</p><p>欢喜地摄<a href=\"/remen/bushi.html\" class=\"keylink\" target=\"_blank\">布施</a>波罗蜜伽陀。</p><p>常与<a href=\"/remen/wuchang.html\" class=\"keylink\" target=\"_blank\">无常</a>苦乐等我及<a href=\"/remen/wuwo.html\" class=\"keylink\" target=\"_blank\">无我</a>悉皆空</p><p>不住有为及无为住无相行佛亦然</p><p>若求声闻缘觉等乃至<a href=\"/remen/foguo.html\" class=\"keylink\" target=\"_blank\">佛果</a>亦复然</p><p>不住此忍不可得如渡大河不见岸</p><p>若闻此法彼定得成等正觉证涅盘</p><p>见于一切如自身是大智者如来说</p><p>佛子当住四补特伽罗。是行大智行。一真实善法。二不退心。三应供离垢无烦恼无求。四善友同等。</p><p>大智菩萨如是行不学声闻及缘觉</p><p>乐学如来一切智是学非学名为学</p><p>学不受色不增减亦复不学种种法</p><p>摄受乐学一切智若此<a href=\"/remen/gongde.html\" class=\"keylink\" target=\"_blank\">功德</a>出离者</p><p>色非有智非无智受想行识亦复尔</p><p>色性<a href=\"/remen/zixing.html\" class=\"keylink\" target=\"_blank\">自性</a>如虚空平等无二无分别</p><p><a href=\"/remen/wangxiang.html\" class=\"keylink\" target=\"_blank\">妄想</a>本性无彼岸众生之界亦复然</p><p>虚空自性亦同然<a href=\"/remen/zhihui.html\" class=\"keylink\" target=\"_blank\">智慧</a>世间解亦尔</p><p>智慧无色佛所说离一切想到彼岸</p><p>若人得离诸想已是人语意住真如</p><p>彼人住世恒沙劫不闻佛说众生声</p><p>众生不生本清净是行最上般若行</p><p>佛说种种之语言皆具最上般若义</p><p>过去佛为我受记于未来世证菩提</p><p>持无量功德建塔品第三</p><p>无垢地摄持戒波罗蜜伽陀。</p><p>若人常<a href=\"/remen/shouchi.html\" class=\"keylink\" target=\"_blank\">受持</a>般若所作上应诸佛行</p><p>刀剑毒药水火等乃至诸魔不能为</p><p>若人于佛灭度后建七宝塔以<a href=\"/remen/gongyang.html\" class=\"keylink\" target=\"_blank\">供养</a></p><p>如是<a href=\"/remen/yuanman.html\" class=\"keylink\" target=\"_blank\">圆满</a>千俱胝佛刹恒沙等佛塔</p><p>众生无边千俱胝以妙香华涂香等</p><p>供养三世无边劫所有功德之数量</p><p>不及书写于佛母诸佛由此而得生</p><p>若受持读诵供养功德倍胜于佛塔</p><p>大明般若诸佛母能除苦恼遍世界</p><p>所有三世十方佛学此明得无上师</p><p>行般若行利有情使学大智证菩提</p><p>有为无为诸快乐一切乐从般若生</p><p>譬如大地植诸种得和合生种种色</p><p>五波罗蜜及菩提皆从般若所生出</p><p>又如轮王出行时七宝四兵为导从</p><p>若依佛母最上行一切功德法集聚</p><p>功德品第四</p><p>发光地摄忍辱波罗蜜伽陀。</p><p>帝释有疑问佛曰恒河沙数等佛刹</p><p>佛界圆满如芥子能受佛刹般若力</p><p>如是了知般若已此界云何不供养</p><p>譬如人王人所重住般若者合亦尔</p><p>佛界般若摩尼宝具一切德价无比</p><p>经函安处经有无供养悉获宝功德</p><p>佛灭供养于<a href=\"/remen/sheli.html\" class=\"keylink\" target=\"_blank\">舍利</a>不及供养于般若</p><p>若乐受持供养者是人速得证<a href=\"/remen/jietuo.html\" class=\"keylink\" target=\"_blank\">解脱</a></p><p>首行布施波罗蜜次戒忍进及<a href=\"/remen/chanding.html\" class=\"keylink\" target=\"_blank\">禅定</a></p><p>受持善法不可坏彼一一生一切法</p><p>如阎浮提种种树百千俱胝无数色</p><p>虽一一树影皆别无量影同一名摄</p><p>五波罗蜜五名异般若波罗复一名</p><p>一切回施为菩提一味同归菩提名</p><p>福量品第五</p><p>焰慧地摄<a href=\"/remen/jingjin.html\" class=\"keylink\" target=\"_blank\">精进</a>波罗蜜伽陀。</p><p>彼色受想行识等菩萨观照悉无常</p><p>各各现行而不知非法非生智者见</p><p>无色无受想行识是法无得复无生</p><p>了知一切法皆空是名最上般若行</p><p>如化恒沙等佛刹诸众生证罗汉果</p><p>若能书写此般若令他受持功德胜</p><p>如佛<a href=\"/remen/xiuxing.html\" class=\"keylink\" target=\"_blank\">修行</a>云何学信重般若诸法空</p><p>速证声闻及缘觉乃至无上正觉尊</p><p>世间无种不生树枝叶华果悉无有</p><p>无佛谁指菩提心亦无释梵声闻果</p><p>如日舒光照诸天普使成就种种业</p><p>佛智菩提心亦然从智生诸功德法</p><p>如无热池无龙主即无河流阎浮提</p><p>无河华果悉不生亦无大海种种宝</p><p>世间无佛无大智无智功德不增长</p><p>亦无<a href=\"/remen/fofa.html\" class=\"keylink\" target=\"_blank\">佛法</a>诸<a href=\"/remen/zhuangyan.html\" class=\"keylink\" target=\"_blank\">庄严</a>无菩提海等等宝</p><p>譬如世间萤有光一切萤光集一处</p><p>比日一光照世间微尘数分不及一</p><p><a href=\"/remen/suixi.html\" class=\"keylink\" target=\"_blank\">随喜</a>功德品第六</p><p>难胜地摄定波罗蜜伽陀。</p><p>所有声闻众功德布施持戒观照行</p><p>不及菩萨发一心随喜福蕴之少分</p><p>所有俱胝那由他无边佛刹千俱胝</p><p>过去现在佛说此法宝为断一切苦</p><p>先发最上菩提心至成正觉及入灭</p><p>彼量所有佛功德咸成方便波罗蜜</p><p>及彼声闻学无学有漏无漏诸善法</p><p>菩萨等一普回施当为世间证菩提</p><p>菩萨施已不住心住心即名众生相</p><p>有见有念名著相非是菩萨之回施</p><p>如是施非无相施是法当知有灭尽</p><p>若作非法非施心乃可得名为回施</p><p>作有相施非真施无相回施证菩提</p><p>如上妙食杂毒药自法着相亦如是</p><p>是故回施应当学如佛众善悉当知</p><p>若生若相若威力悉皆随喜而回施</p><p>以功德施佛菩提菩萨之施皆无相</p><p>此施佛许而印可如是得名勇猛施</p><p><a href=\"/remen/diyu.html\" class=\"keylink\" target=\"_blank\">地狱</a>品第七</p><p>现前地摄智慧波罗蜜伽陀。</p><p>无量盲人不见道无一得入于城郭</p><p>修<a href=\"/remen/liudu.html\" class=\"keylink\" target=\"_blank\">六度</a>行阙般若无力不能成菩提</p><p>譬如画像不画眼因无眼界无功德</p><p>若有受行于智慧得名有眼及有力</p><p>有为无为黑白法如微尘等不可得</p><p>智慧观照如虚空故名般若出世间</p><p>菩萨谛信行佛行度那由他苦众生</p><p>如是若着众生相此非般若最上行</p><p>菩萨若行最上行过去未曾求大智</p><p>今闻般若如佛想速证寂静佛菩提</p><p>过去信佛那由他不信般若波罗蜜</p><p>或生嗔恨或诽谤是人少智堕阿鼻</p><p>若人乐证诸佛智不能信重诸佛母</p><p>如商入海欲求宝返失于本而复还</p><p>清净品第八(此品摄第九叹品)</p><p>远行地摄方便波罗蜜伽陀。</p><p>色清净故果清净果色二同一切智</p><p>若一切智清净时如虚空界不断坏</p><p>菩萨出过于<a href=\"/remen/sanjie.html\" class=\"keylink\" target=\"_blank\">三界</a>断尽烦恼而现生</p><p>无老病死现灭度斯即是行般若行</p><p>世间欲色之淤泥愚人处中如风旋</p><p>亦如鹿在屋中转智者如禽飞虚空</p><p>若不着色无受想亦无行识乃清净</p><p>如是离诸烦恼垢解脱名佛大智行</p><p>菩萨如是行大智得离诸相脱<a href=\"/remen/lunhui.html\" class=\"keylink\" target=\"_blank\">轮回</a></p><p>如日解脱罗睺障光明普遍照世间</p><p>火烧草木及树林如一切法性清净</p><p>作如是观亦非观如是最上般若行</p><p>称赞功德品第十</p><p>不动地摄愿波罗蜜。善慧地摄力波罗蜜伽陀。</p><p>帝释天主问佛言云何菩萨行智慧</p><p>佛答微尘数蕴界无此蕴界之菩萨</p><p>菩萨久行应可知于俱胝佛作胜缘</p><p>新学闻此生邪疑或不乐求而不学</p><p>又如人行深恶道忽见边界牧牛人</p><p>心得安隐无贼怖知去城郭而非遥</p><p>若闻最上般若已复得乐求佛菩提</p><p>如获安隐得无怖心超罗汉缘觉地</p><p>譬如人住观大海先见大山大树林</p><p>见此所爱祥瑞境必达大海知非远</p><p>菩萨若发最上心闻此般若波罗蜜</p><p>虽未授记于佛前此证菩提亦非远</p><p>如见春生诸草木知有华实而非遥</p><p>若人手得此般若得证菩提亦非远</p><p>亦如女人怀其妊十月满足必诞生</p><p>菩萨若闻宝德藏速成正觉之祥瑞</p><p>若行般若波罗蜜见色非增亦非减</p><p>见法非法<a href=\"/remen/rufa.html\" class=\"keylink\" target=\"_blank\">如法</a>界不求寂静即般若</p><p><a href=\"/remen/xingzhe.html\" class=\"keylink\" target=\"_blank\">行者</a>若不思佛法不思力足及寂静</p><p>离思非思无相行是行最上般若行</p><p>魔品第十一</p><p>法云地摄智慧彼岸伽陀。</p><p>佛告善现汝谛听凡夫声闻缘觉地</p><p>斯即名为如来地一切如一彼无疑</p><p>所有称赞离言说从彼遍照如来时</p><p>乃至成所之作智住持大金刚佛地</p><p>观察无相住虚空应知不断佛种故</p><p>善现白佛言世尊云何菩萨之魔事</p><p>佛言菩萨魔事多我今为汝略宣说</p><p>有无数魔种种变当书最上般若时</p><p>速离天宫如电灭来于世间作魔事</p><p>或有示现乐欲说或不听受返嗔恨</p><p>不说名姓及氏族如是魔事咸应知</p><p>愚痴无智无方便无根宁有枝叶等</p><p>闻般若已别求经如弃全象返求足</p><p>如人先得百味食或得稻饭为上味</p><p>菩萨先得般若已弃舍乐求罗汉果</p><p>或为乐求于利养心着族姓留种迹</p><p>舍彼正法行非法是魔引入于邪道</p><p>若人闻此最上法当于法师深信重</p><p>法师知魔不应着身适悦及不适悦</p><p>复有无数种种魔娆乱无数苾刍众</p><p>欲求持诵此般若不能获得无价宝</p><p>佛母般若实难得初心菩萨欲乐求</p><p>若十方佛而摄受一切恶魔不能为</p><p>佛母宝德藏般若波罗蜜经 卷中</p><p>现世品第十二</p><p>如母爱子子疾病当令父母心忧恼</p><p>十方诸佛般若生般若摄受亦复尔</p><p>过现未来三世佛遍十方界亦复然</p><p>皆从佛母般若生众生心行无不摄</p><p>如是世间诸如来乃至缘觉及罗汉</p><p>迨及般若波罗蜜皆一味法离分别</p><p>过现大智诸菩萨各各住此法空行</p><p>彼诸菩萨如实已是故如来名作佛</p><p>般若园林华果盛佛依止故甚适悦</p><p>十力诸根等净众乃至声闻众围绕</p><p>般若波罗蜜高山十力诸佛而依止</p><p>三涂众生悉救度度已不起众生相</p><p>师子依山而大吼诸兽闻已皆恐惧</p><p>人师子依般若吼外道邪魔悉惊怖</p><p>如日千光住虚空普照大地诸相现</p><p>法王住般若亦然说度爱河之妙法</p><p>色无相以受无相乃至想行亦复然</p><p>识亦如是五法同是法无相佛佛说</p><p>起虚<a href=\"/remen/kongjian.html\" class=\"keylink\" target=\"_blank\">空见</a>众生相虚空无相不可得</p><p>佛说法法非相应不说非有非无相</p><p>不思议品第十三</p><p>若如是见一切法一切我见悉皆舍</p><p>佛行法及声闻等皆从般若而成就</p><p>如王不行于国邑所有王务而自办</p><p>菩萨离相依般若自然获佛功德法</p><p>譬喻品第十四</p><p>若菩萨发坚固心修行最上般若行</p><p>超过声闻缘觉地速能<a href=\"/remen/zhengde.html\" class=\"keylink\" target=\"_blank\">证得</a>佛菩提</p><p>如人欲渡于大海所乘船舫忽破坏</p><p>不依草木命不全若得依附达彼岸</p><p>若人不发坚信心依于般若求解脱</p><p>溺轮回海无出期处生老死常苦恼</p><p>若有信心持般若解有无性见真如</p><p>是人获福智有财速证最上佛菩提</p><p>如人担水用坏器知不坚牢速破坏</p><p>若用坚牢器盛水而无破坏无忧怖</p><p>不见具信诸菩萨远般若行求退堕</p><p>能发信心持般若证大菩提超二地</p><p>未有商人欲入海不造坚固大船舫</p><p>依坚固船无怖畏获多珍宝到彼岸</p><p>信心菩萨亦如是离般若行远菩提</p><p>若修最上大智行当得无上菩提果</p><p>如百岁人复病患是人不能自行立</p><p>若得左右扶侍者随意行往无所怖</p><p>菩萨般若力微劣往菩提岸不能到</p><p>兼行最上方便行得佛菩提无挂碍</p><p>天品第十五</p><p>所有菩萨住初地发信心行般若行</p><p>为求无上菩提故亲近善友及智者</p><p>大智功德云何获当从般若波罗蜜</p><p>如是一切诸佛法功德皆从善友得</p><p>修行六度般若行一一回施于菩提</p><p>佛蕴非有不可求勿为初地如是说</p><p>菩萨修行功德海救度世间无度者</p><p>求菩提意离颠倒说最上法如电光</p><p>发于最上菩提心不求名称不嗔恚</p><p>离蕴识界及三乘不退不动不可取</p><p>于如是法得无碍达甚深理离妄想</p><p>闻般若信及化他知此菩萨住不退</p><p>彼甚深法佛难知无有人得不可得</p><p>为利益故证菩提此非初心众生知</p><p>众生愚痴复盲冥乐住世间求境界</p><p>法无所住无取得从无所住生世间</p><p>如实品第十六</p><p>东方虚空界无边南西北方亦如是</p><p>乃至上下及四维无种种相无分别</p><p>过去未来及现在一切佛法及声闻</p><p>一切如实不可得不可得故无分别</p><p>菩萨乐求如是法应行方便般若行</p><p>离种种相即菩提菩萨离此无由证</p><p>如鸟能飞百由旬折翅翼故飞无半</p><p>忉利天及阎浮人忘失般若故自坠</p><p>难修前五波罗蜜经多俱胝那由劫</p><p>复以广大愿资持离方便坠声闻位</p><p>乐行佛智心平等犹如父母观一切</p><p>当行利益及慈悲常宣善软妙言教</p><p>不退地祥瑞品第十七</p><p>此品摄普遍光明佛地。</p><p>时须菩提瞻仰问不退菩萨何殊胜</p><p>离言声相云何说愿佛说彼功德藏</p><p>不住<a href=\"/remen/shamen.html\" class=\"keylink\" target=\"_blank\">沙门</a><a href=\"/remen/poluomen.html\" class=\"keylink\" target=\"_blank\">婆罗门</a>及行十善离三涂</p><p>大智离于种种相如山谷响声相应</p><p>若欲法无碍行化一向善说诸言教</p><p>行住坐卧四威仪一念观心悉通达</p><p>三业清净如白衣不为利养故乐法</p><p>降魔境界及化他观四禅定而不住</p><p>不求名誉无嗔恚乃至在家尘不染</p><p>或为富贵及脱命不染纤毫之欲尘</p><p>本来寂静无所有更互相相业所缘</p><p>若求清净不退时当行最上般若行</p><p>求正遍知心柔顺不求二地离边地</p><p>为法舍命如须弥是名不退之菩萨</p><p>空品第十八</p><p>色受想行识甚深本来寂静而无相</p><p>如海之深杖莫测得般若蕴亦如是</p><p>菩萨知此甚深法住真如乘不可染</p><p>六尘十二界体空无蕴宁有所得福</p><p>如人思彼染欲境心着女色如目见</p><p>乃至日日心所行菩萨思觉亦如是</p><p>若多俱胝劫布施罗汉缘觉持戒者</p><p>不如说行般若法百千万分不及一</p><p>若菩萨观般若理安住说法而无相</p><p>回施一切证菩提彼三界师无有等</p><p>所说成就而无相非空非实不可得</p><p>若如是行名觉智得受成就义无边</p><p>于一念知一切法信佛所说及他说</p><p>演说俱胝那由劫法界不增亦不减</p><p>此得名佛波罗蜜菩萨于中而说法</p><p>如名施已心不着亦不言证无上觉</p><p>昂誐天姊品第十九</p><p>譬如灯光从众缘假以膏油芯火等</p><p>光非芯火及膏油非火非芯光不有</p><p>或有菩萨初<a href=\"/remen/faxin.html\" class=\"keylink\" target=\"_blank\">发心</a>不求无上菩提果</p><p>岂唯不得证菩提亦复不得寂静故</p><p>从种生树及华果无种华果悉皆无</p><p>发心不为佛菩提修行终远菩提果</p><p>从种子生麦谷等彼果非有亦非无</p><p>佛菩提果亦如幻离彼有性及无性</p><p>譬如涓滴水细微渐次必能盈大器</p><p>初心为求无上果久修白法终能证</p><p>行空无相无愿行不求寂静无行相</p><p>亦如船师善济渡不着两岸非中流</p><p>菩萨修行无所著乃得受佛菩提记</p><p>若了菩提非所有此即是行佛般若</p><p>譬如疾疫饥馑道菩萨中行无怖畏</p><p>小人知已悉往来得无苦恼如微尘</p><p>善解方便品第二十</p><p>菩萨奉行佛般若了知本来蕴不生</p><p>佛法众生界悉空以空<a href=\"/remen/sanmei.html\" class=\"keylink\" target=\"_blank\">三昧</a>起悲智</p><p>如人有德力最胜善解一切幻化法</p><p>乃至器仗及工巧而能一向为世间</p><p>彼人父母妻及子游行远路多冤中</p><p>是人勇猛众所知安乐还家无怖畏</p><p>大智菩萨为众生安住第一三摩地</p><p>降伏四魔离二乘亦复不求佛菩提</p><p>譬如虚空无所有<a href=\"/remen/fengshui.html\" class=\"keylink\" target=\"_blank\">风水</a>火地皆依住</p><p>世间众生得快乐虚空无意住非住</p><p>菩萨住空亦如是现于世间种种相</p><p>以众生智及愿力非彼寂静非空故</p><p>若菩萨行大智时住空寂静三摩地</p><p>此中不见一切相亦复不见彼非相</p><p>菩萨行此解脱门非求寂静非行相</p><p>如鸟飞空而往来非住虚空非住地</p><p>亦如有人习射法习之不住经多岁</p><p>射法久习得尽妙一一箭发无不中</p><p>最上般若行亦尔修习智慧及方便</p><p>直至众善悉圆满方获最上<a href=\"/remen/shentong.html\" class=\"keylink\" target=\"_blank\">神通</a>力</p><p>若苾刍证神通力现神变化住虚空</p><p>行住坐卧四威仪经俱胝劫不退倦</p><p>住空菩萨亦如是修无相行到彼岸</p><p>行种种行现世间经俱胝劫不退倦</p><p>如人经险遇大风二手持盖心专注</p><p>是人怖险不能行直至无风乃前进</p><p>大智菩萨住大悲智慧方便为二手</p><p>执空无相愿法盖见法不住于寂静</p><p>如人求宝往宝洲获宝安隐而还家</p><p>是人心足而快乐岂有眷属心苦恼</p><p>诣空宝洲亦如是获得根力禅定宝</p><p>菩萨不住欢喜心令诸众生离苦恼</p><p>商人为利悉所经聚落国城诸里巷</p><p>虽达宝所亦非住大智善道而复还</p><p>大智菩萨悉了知声闻缘觉解脱智</p><p>乃至佛智亦非住何况行彼有为道</p><p>大智菩萨为世间住空无相愿三昧</p><p>若得寂静无所著乃可得知于无为</p><p>譬如<a href=\"/remen/rensheng.html\" class=\"keylink\" target=\"_blank\">人生</a>人未识称其名故众乃知</p><p>菩萨若行解脱门于解脱门众知识</p><p>菩萨闻彼甚深法而于诸根悉照明</p><p>住空无相无愿法无退无思无授记</p><p>观于三界如梦幻不求声闻缘觉地</p><p>如佛说法为世间名不退地应授记</p><p>知诸众生堕三涂发愿<a href=\"/remen/shana.html\" class=\"keylink\" target=\"_blank\">刹那</a>灭恶道</p><p>以真实力灭火蕴名不退地应授记</p><p>诸恶宿曜及鬼神作种种疫恼世间</p><p>真实愿力悉灭除无我能作应授记</p><p>魔业品第二十一</p><p>我得授记非能所是实愿力得增长</p><p>若见授记及能所是名执着及少智</p><p>菩萨有执魔即知现亲友相来娆恼</p><p>或作父母七代人言汝名此佛可证</p><p>魔所现作无数相皆云愍汝作利乐</p><p>菩萨闻已有所忻是名少智魔所著</p><p>或住城隍及聚落山林旷野寂静处</p><p>自称己德毁他人应知少智为魔作</p><p>虽住城隍聚落中不求声闻缘觉证</p><p>此心为度众生故我说是名为菩萨</p><p>五百由旬山险深共诸恶兽多年住</p><p>若见逼迫着我慢若无分别知菩萨</p><p>菩萨住彼为世间得力解脱三摩地</p><p>彼着山野寂静行此亦知彼魔所作</p><p>虽住城隍及山野乐佛菩提离二乘</p><p>修如是行利世间一念如秤名菩萨</p><p>善友品第二十二</p><p>有大智者依师学速疾得证无上觉</p><p>亦如良医除众患学从善友心无疑</p><p>菩萨行佛菩提行依彼善友波罗蜜</p><p>此最上地能调伏为二种事证菩提</p><p>过去未来十方佛行此正道无异路</p><p>行佛菩提最上行说波罗蜜如电光</p><p>如彼般若空无相知诸<a href=\"/remen/faxiang.html\" class=\"keylink\" target=\"_blank\">法相</a>亦如是</p><p>了知一切法皆空此即名行佛般若</p><p>系着<a href=\"/remen/seyu.html\" class=\"keylink\" target=\"_blank\">色欲</a>及饮食常在轮回不休息</p><p>此愚迷人所见倒于不实法生实想</p><p>譬如得食疑有毒以虚妄见而不食</p><p>愚人妄心生我想以我想故有<a href=\"/remen/shengsi.html\" class=\"keylink\" target=\"_blank\">生死</a></p><p>亦如恒说诸烦恼于诸烦恼不着相</p><p>烦恼清净俱无有如是菩萨知般若</p><p>如阎浮提诸众生皆发无上菩提心</p><p>多千俱胝劫布施回施一切证菩提</p><p>若复有人于一日奉行最上般若行</p><p>千俱胝施不及一行般若功无为故</p><p>菩萨大悲行般若度众生故不起想</p><p>恒行乞食于国城是得一切名大智</p><p>菩萨欲度于人天乃至三涂极苦众</p><p>皆令速到于彼岸昼夜勤行于般若</p><p>如人欲求无价宝必过大海诸险难</p><p><a href=\"/remen/wuxin.html\" class=\"keylink\" target=\"_blank\">无心</a>忽尔而获得忧恼皆除喜无量</p><p>求菩提宝亦如是勤行般若诸功德</p><p>得无取舍无上宝菩萨速证于菩提</p><p>佛母宝德藏般若波罗蜜经 卷下</p><p>法王品第二十三</p><p>日出光明照世间云幻焰散黑闇灭</p><p>所有萤光及众星乃至满月皆映蔽</p><p>菩萨住空无相愿行于最上大智行</p><p>罗汉缘觉证皆超一切邪见俱能破</p><p>譬如王子施财宝<a href=\"/remen/zizai.html\" class=\"keylink\" target=\"_blank\">自在</a>能利诸众生</p><p>众生欢喜悉随顺无疑当得嗣王位</p><p>菩萨勤行大智行施甘露法利群生</p><p>一切人天悉爱乐决定当证法王位</p><p>我品第二十四</p><p>魔恐菩萨证法王虽处天宫常忧恼</p><p>放火掣电现诸相欲令菩萨生退惧</p><p>大智菩萨心不动昼夜常观般若义</p><p>如鸟飞空心泰然一切魔事无能为</p><p>菩萨若起嗔怒心于昼夜分或斗诤</p><p>时魔欢喜而精勤菩萨是远于佛智</p><p>菩萨或诤或嗔怒毗舍左鬼得其便</p><p>入彼菩萨身心中令退菩提魔所作</p><p>菩萨授记未授记或起嗔怒或斗诤</p><p>乃至心念皆过失知已倍更勤修行</p><p>菩萨思念于诸佛皆从忍辱证菩提</p><p><a href=\"/remen/chanhui.html\" class=\"keylink\" target=\"_blank\">忏悔</a>如说持正行是如佛法而修学</p><p>戒品第二十五</p><p>若学戒法有作相而于戒法不善学</p><p>知戒非戒无二相如是乃名<a href=\"/remen/xuefo.html\" class=\"keylink\" target=\"_blank\">学佛</a>法</p><p>若有菩萨住无相受持不离名持戒</p><p>于佛法学乐承事是名善学而无著</p><p>是大智者如是学心永不生不善法</p><p>如日虚空而往来放百千光破黑闇</p><p>若学般若住无为能摄一切波罗蜜</p><p>六十二见身见摄般若摄受亦复尔</p><p>譬如有人具诸根命根灭故诸根灭</p><p>若诸菩萨行大智亦行一切波罗蜜</p><p>声闻缘觉诸功德大智菩萨悉皆学</p><p>虽学非住亦非求所学之学此为义</p><p>幻化品第二十六</p><p>若发志心而随喜最上菩提不退行</p><p>三千须弥重无量随喜善法重过彼</p><p>众生为求解脱法一切随喜作福蕴</p><p>作佛功德法回施当为世间尽诸苦</p><p>菩萨不着诸法空了知无相无挂碍</p><p>内心亦不求觉智是行最上波罗蜜</p><p>如虚空界无障碍无所得故亦不有</p><p>大智菩萨亦复然住寂静行如虚空</p><p>如有幻师作幻人众人见幻而皆喜</p><p>幻人虽现种种相名字身心俱不实</p><p>行般若行亦复然为世间说证菩提</p><p>乃至种种所作事如幻师现悉无著</p><p>佛佛化现诸佛事所作皆无彼我相</p><p>菩萨大智行亦然一切现行如幻化</p><p>如木匠人心善巧一木造作种种相</p><p>菩萨大智亦复然无著智行一切行。</p><p>妙义品第二十七</p><p>大智菩萨行如是<a href=\"/remen/tianren.html\" class=\"keylink\" target=\"_blank\">天人</a>合掌恭敬礼</p><p>乃至十方佛刹中亦得功德鬘供养</p><p>假使恒河沙佛刹所有众生皆作魔</p><p>一一毛变无边相不能娆动于菩萨</p><p>大智菩萨有四力而彼四魔不能动</p><p>空行亦不舍众生菩萨慈悲处利乐</p><p>佛母般若波罗蜜菩萨了知深信重</p><p>内心真实而奉行应知是行一切智</p><p>法界如实不可得由如虚空无处所</p><p>如天宫殿应念生亦如飞禽思果树</p><p>大智菩萨如是行住彼寂静之功德</p><p>法不可见亦无说菩提非得非不得</p><p>所有声闻及缘觉修行寂静三摩地</p><p>爱乐寂静得解脱唯佛超出于一切</p><p>菩萨依禅到彼岸不住寂静行如空</p><p>如禽飞翔不堕地如鱼水中行自在</p><p>菩萨若为诸众生当求未曾有佛智</p><p>施与最上第一法此名最上行行者</p><p>散华品第二十八</p><p>如来说戒波罗蜜一切戒中为第一</p><p>智者欲奉一切戒当学佛戒波罗蜜</p><p>今此法藏诸佛母为最第一快乐所</p><p>过现未来十方佛生此法界而无尽</p><p>一切树林华果等皆从大地而生长</p><p>大地不厌亦不着不减不增复不倦</p><p>佛及声闻缘觉等天及世间安隐法</p><p>皆从般若之所生般若无增亦无减</p><p>世间上中下众生一切皆从无明生</p><p><a href=\"/remen/yinyuan1.html\" class=\"keylink\" target=\"_blank\">因缘</a>和合转苦身无明无增亦无减</p><p>乃至方便诸法门皆从般若所生出</p><p>彼方便法<a href=\"/remen/suiyuan.html\" class=\"keylink\" target=\"_blank\">随缘</a>转般若无增亦无减</p><p>菩萨了知十二缘乃至般若无增减</p><p>如日云中放光明破无明障证菩提</p><p>聚集品第二十九</p><p>大菩萨修四禅定如所爱乐而无住</p><p>或复不住于四禅当得最上之菩提</p><p>得最般若住禅定四无色等三摩地</p><p>为得最上大禅定而复不学诸漏尽</p><p>此功德藏未曾有行三摩地而无相</p><p>住彼不破于我见有心所思生欲界</p><p>譬如南阎浮提人未生诸天生北洲</p><p>见彼境界而求生作彼住已而复还</p><p>菩萨所修之功德三摩地行而相应</p><p>虽同凡夫住欲界由如莲华不着水</p><p>菩萨度脱于众生圆满<a href=\"/remen/jingtu.html\" class=\"keylink\" target=\"_blank\">净土</a>波罗蜜</p><p>不求生于<a href=\"/remen/wusejie.html\" class=\"keylink\" target=\"_blank\">无色界</a>而求菩提波罗蜜</p><p>譬如天人获宝藏虽得不生爱乐心</p><p>或言天人而起心欲收彼宝不可得</p><p>大智菩萨不乐住四禅寂静三摩地</p><p>出彼寂静三摩地而入欲界为世间</p><p>若菩萨行三摩地不乐罗汉及缘觉</p><p>乃至散乱凶恶心无知迷乱无功德</p><p>色声香味触五欲及彼缘觉声闻等</p><p>如是之法悉远离等引不离菩提心</p><p>菩萨一向为众生修行精进波罗蜜</p><p>由如奴仆事其主利于众生亦如是</p><p>如仆事主心专注虽被嗔辱而无对</p><p>凡所动止常在心唯恐彼主责其过</p><p>菩萨为求佛菩提如奴事主利众生</p><p>证得无上菩提已利生如火烧草木</p><p>昼夜勤行利他行利已内心无我相</p><p>如母爱子常卫护寒暑虽苦心无倦</p><p>常欢喜品第三十</p><p>菩萨爱乐为众生修治佛刹清净行</p><p>恒行精进波罗蜜无如微尘心退倦</p><p>大智菩萨俱胝劫久修苦行为菩提</p><p>不离精进波罗蜜无<a href=\"/remen/xiedai.html\" class=\"keylink\" target=\"_blank\">懈怠</a>心终得证</p><p>从初发心为菩提乃至得获寂静证</p><p>恒于昼夜行精进大智菩萨应如是</p><p>有言能破于须弥方证无上菩提果</p><p>闻已懈怠而退心是彼菩萨之过失</p><p>大智菩萨闻是言谓须弥卢甚微小</p><p>于一念间可破坏亦不住证佛菩提</p><p>于身心语行精进度脱世间作大利</p><p>或着我相起懈怠而不能证佛菩提</p><p>无身心相无众生离诸相住不二法</p><p>为求无上佛菩提是行精进波罗蜜</p><p>大智菩萨行利乐令人闻言悉欢喜</p><p>说法无说无听人名最上忍波罗蜜</p><p>譬如宝满三千界施佛缘觉及罗汉</p><p>不如知法忍功德百千万分不及一</p><p>持忍菩萨得清净三十二相到彼岸</p><p>一切众生悉爱乐闻法信受而调伏</p><p>或有众生以栴檀涂菩萨身为供养</p><p>或有持火遍烧然行平等心无嗔喜</p><p>大智菩萨持是忍或为缘觉及声闻</p><p>乃至世间诸众生悉皆<a href=\"/remen/huixiang.html\" class=\"keylink\" target=\"_blank\">回向</a>佛菩提</p><p>譬如世间贪五欲甘忍三涂无边苦</p><p>菩萨为求佛菩提今何不勤持忍辱</p><p>割截首足劓耳鼻禁缚捶拷诸楚毒</p><p>如是苦恼悉能忍是住忍辱波罗蜜</p><p>出法品第三十一</p><p>持戒当得高名称亦复证得三摩地</p><p>持戒为利诸众生后当证于佛菩提</p><p>心重缘觉及声闻及见<a href=\"/remen/pojie.html\" class=\"keylink\" target=\"_blank\">破戒</a>说他过</p><p>虽实持戒为菩提是名持戒行五欲</p><p>欲证菩提功德法持戒具足行利乐</p><p>若行毁破于尸罗是则灭坏于菩提</p><p>菩萨虽乐受五欲归命佛法及圣众</p><p>念我当证一切智是住尸罗波罗蜜</p><p>菩萨经历俱胝劫奉行十善无间断</p><p>心乐缘觉及罗汉是犯波罗夷重罪</p><p>持戒回向佛菩提而不作念求自益</p><p>但念利他诸众生是则持戒波罗蜜</p><p>菩萨若行诸佛道于众生离种种相</p><p>不见破戒诸过患此为最上善持戒</p><p>菩萨要离于诸相无我无人及寿者</p><p>不着戒相及行相是则持戒之殊胜</p><p>如是具足而持戒一切无碍无分别</p><p>头目手足施无吝一切所爱皆无著</p><p>了知法本空无我乃于此身无恋着</p><p>况外财物而不舍及彼非处而嫉妒</p><p>于内外施生我慢是菩萨病非为施</p><p>或起嫉妒生鬼趣或得为人处贫贱</p><p>知彼众生贫贱因菩萨发心恒布施</p><p>施如四洲草木数如是广大亦无相</p><p>大智菩萨行施已复念三有诸众生</p><p>菩萨亦为彼众生悉皆回向于菩提</p><p>如是行施无所著亦复不求于果报</p><p>名大智者为一切施因虽少果无量</p><p>乃至三有诸众生一切皆以尊重施</p><p>如供养佛及菩萨缘觉声闻之功德</p><p>大智菩萨以方便用彼施福行回向</p><p>当令一切众生类皆悉证得无上觉</p><p>如假琉璃宝大聚不及一真琉璃宝</p><p>回施世间一切众不及回施无上觉</p><p>菩萨行施于世间不作我慢无所爱</p><p>修行而得大增长如月离障出云中</p><p>善护品第三十二</p><p>菩萨布施济贫乏令得富盛度苦恼</p><p>果报永灭饿鬼趣及得断除诸烦恼</p><p>持戒远离畜生趣舍八非念得<a href=\"/remen/zhengnian.html\" class=\"keylink\" target=\"_blank\">正念</a></p><p>忍辱当得最上色如金世间悉爱乐</p><p>精进善法获无边所有功德不可尽</p><p>修行禅定离五欲从等持得神通明</p><p fx data-zshare></p><div class=\"bdsharebuttonbox bdshare-button-style0-16\"><a href=\"#\" class=\"bds_more\" data-cmd=\"more\">分享到:</a><a href=\"#\" class=\"bds_weixin\" data-cmd=\"weixin\" title=\"分享到微信\"></a><a href=\"#\" class=\"bds_tqf\" data-cmd=\"tqf\" title=\"分享到腾讯朋友\"></a><a href=\"#\" class=\"bds_tsina\" data-cmd=\"tsina\" title=\"分享到新浪微博\"></a><a href=\"#\" class=\"bds_sqq\" data-cmd=\"sqq\" title=\"分享到QQ好友\"></a><a href=\"#\" class=\"bds_qzone\" data-cmd=\"qzone\" title=\"分享到QQ空间\"></a></div><script src=\"https://www.hrfjw.com/statics/m_liaotuo/js/zshare.min.js\"></script></div>"
}]