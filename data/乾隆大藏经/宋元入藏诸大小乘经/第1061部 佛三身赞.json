[{
    "title": "第1061部 佛三身赞",
    "author": "法贤法师 译",
    "html": "<div class=\"B1_text\"><p>佛三身赞</p><p>法身</p><p>我今稽首法身佛无喻难思普遍智</p><p>充满法界无挂碍湛然寂静无等等</p><p>非有非无性真实亦非多少离数量</p><p>平等<a href=\"/remen/wuxiang.html\" class=\"keylink\" target=\"_blank\">无相</a>若<a href=\"/remen/xukong.html\" class=\"keylink\" target=\"_blank\">虚空</a>福利自他亦如是</p><p>报身</p><p>我今稽首报身佛湛然安住大牟尼</p><p>哀愍化度菩萨众处会如日而普照</p><p>三祇积集诸<a href=\"/remen/gongde.html\" class=\"keylink\" target=\"_blank\">功德</a>始能<a href=\"/remen/yuanman.html\" class=\"keylink\" target=\"_blank\">圆满</a>寂静道</p><p>以大音声谈妙法普令获得平等果</p><p><a href=\"/remen/huashen.html\" class=\"keylink\" target=\"_blank\">化身</a></p><p>我今稽首化身佛<a href=\"/remen/puti.html\" class=\"keylink\" target=\"_blank\">菩提</a>树下成正觉</p><p>或起变现或寂静或复往化于十方</p><p>或转法轮于鹿苑或现大光如火聚</p><p>三涂苦报悉能除<a href=\"/remen/sanjie.html\" class=\"keylink\" target=\"_blank\">三界</a>无比大牟尼</p><p><a href=\"/remen/huixiang.html\" class=\"keylink\" target=\"_blank\">回向</a></p><p>如是<a href=\"/remen/foshen.html\" class=\"keylink\" target=\"_blank\">佛身</a>无漏智我常信解净三业</p><p>以无量慧大福行一心垂愍诸群生</p><p>以今颂赞三身佛所获无漏功德种</p><p>愿我速证佛菩提尽引<a href=\"/remen/zhongsheng.html\" class=\"keylink\" target=\"_blank\">众生</a>归正道</p><p>佛三身赞</p><p>御制释迦牟尼佛赞</p><p>如来胜相遍十方具足万行显微妙</p><p>顶髻圆光无不照无量无碍性恒存</p><p>比如大海纳百川一滴遍涵诸水味</p><p>又如海水起诸泡一泡中含一海体</p><p>须弥微尘纳芥子一毫偏摄於大千</p><p>大威大智大<a href=\"/remen/shentong.html\" class=\"keylink\" target=\"_blank\">神通</a>甚深甚广甚方便</p><p>能立最胜之大法演说无量最上乘</p><p>犹如大风吹海波散作甘雨遍世界</p><p>一点沾满於尘刹今溥清净悉清凉</p><p>法云大周於十方妙具种种之胜色</p><p>普护众生无露迹如八宝盖胜吉祥</p><p>有如雷音海潮音远震十方无所碍</p><p>世人有耳悉能听由闻以入观一同</p><p>咸悟圆觉及妙觉善巧方便出<a href=\"/remen/shijian.html\" class=\"keylink\" target=\"_blank\">世间</a></p><p>徵心演法显真如<a href=\"/remen/wuyin.html\" class=\"keylink\" target=\"_blank\">五阴</a>六入亦如是</p><p>一心万行之本源真心<a href=\"/remen/zixing.html\" class=\"keylink\" target=\"_blank\">自性</a>恒冥寂</p><p>领者由凡而入圣解者超断以除缘</p><p>以登<a href=\"/remen/xinxing1.html\" class=\"keylink\" target=\"_blank\">信心</a>为实心以寂静境为真境</p><p>以大智海为性海以慧妙国为住持</p><p>以法身而体色身以无相而摄有相</p><p>智身光明如日月照临随现於世间</p><p>众生心性亦如是一切与佛无分别</p><p>若能断除诸障垢自然获此<a href=\"/remen/zhihui.html\" class=\"keylink\" target=\"_blank\">智慧</a>心</p><p>令彼凡夫悉<a href=\"/remen/jietuo.html\" class=\"keylink\" target=\"_blank\">解脱</a>如渴饮水成醍醐</p><p>若能<a href=\"/remen/jingjin.html\" class=\"keylink\" target=\"_blank\">精进</a>无退转坚固心等金刚山</p><p>诸善男子善女人及诸声闻与缘觉</p><p>闻是<a href=\"/remen/zhendi.html\" class=\"keylink\" target=\"_blank\">真谛</a>诵赞叹<a href=\"/remen/huanxi.html\" class=\"keylink\" target=\"_blank\">欢喜</a>乐受作思惟</p><p>无量无边消劫尘口变无等<a href=\"/remen/ganlu.html\" class=\"keylink\" target=\"_blank\">甘露</a>味</p><p>如是功德不思议庸愚俱至妙菩提</p><p><a href=\"/remen/suiyuan.html\" class=\"keylink\" target=\"_blank\">随缘</a><a href=\"/remen/ganying.html\" class=\"keylink\" target=\"_blank\">感应</a>无不周愿使众生皆<a href=\"/remen/chengfo.html\" class=\"keylink\" target=\"_blank\">成佛</a></p></div>"
}]