[{
    "title": "第812部 佛说目连所问经",
    "author": "法天 译",
    "html": "<div class=\"B1_text\"><p>佛说目连所问经</p><p>如是我闻。一时佛在王舍城竹林精舍。尔时尊者大目犍连。于夜后分。从自住处往诣佛所。到已投地顶<a href=\"/remen/lifo.html\" class=\"keylink\" target=\"_blank\">礼佛</a>足于一面坐。</p><p>彼时尊者大目犍连。即从坐起。白佛言。<a href=\"/remen/shizun.html\" class=\"keylink\" target=\"_blank\">世尊</a>。若有苾刍苾刍尼。迷醉犯戒无惭无愧。轻慢<a href=\"/remen/lvyi.html\" class=\"keylink\" target=\"_blank\">律仪</a>。行非法行。世尊彼等云何而得其福。</p><p>世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。行非法行。彼人命终生<a href=\"/remen/diyu.html\" class=\"keylink\" target=\"_blank\">地狱</a>中。寿等四大王天五百年。计人间岁数九百万岁。尊者大目犍连。复白佛言。世尊。若有苾刍苾刍尼。迷醉犯戒无惭无愧。轻慢律仪。不依<a href=\"/remen/shuofa.html\" class=\"keylink\" target=\"_blank\">说法</a>。彼等云何而得其福。</p><p>世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。若不依说法。彼人命终生地狱中。寿等忉利天一千岁。计人间算数三俱胝六百万岁。</p><p>尊者大目犍连。白佛言。世尊。若有苾刍苾刍尼。迷醉犯戒无惭无愧。轻慢律仪。行波逸提法。彼等云何而得其福。</p><p>世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。行波逸提法。彼人命终生地狱中。寿等夜摩天二千岁。计人间算数一十四俱胝四百万岁。</p><p>尊者大目犍连白佛言。世尊。若有苾刍苾刍尼。迷醉犯戒无惭无愧。轻慢律仪。犯吐罗钵底法。彼等云何得多福利。</p><p>世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。犯吐罗钵底法。彼人命终生地狱中。<a href=\"/remen/shouming.html\" class=\"keylink\" target=\"_blank\">寿命</a>兜率陀天四千岁。计人间算数五十七俱胝六万岁。</p><p>尊者大目犍连。白佛言。世尊。若有苾刍苾刍尼。迷醉犯戒无惭无愧。轻慢律仪。犯僧伽婆尸沙法。彼等云何得多福利。</p><p>世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。犯僧伽婆尸沙法。彼人命终生地狱中。寿等化乐天八千岁。计人间算数二百三十俱胝四百万岁。</p><p>尊者大目犍连。白佛言。世尊。若有苾刍苾刍尼。迷醉犯戒无惭无愧。轻慢律仪。犯波罗夷法。彼等云何得多福利。</p><p>世尊告言。尊者大目犍连。若有苾刍苾刍尼。迷醉犯戒无惭无愧。轻慢律仪。犯波罗夷法。彼人命终生地狱中。寿等他化<a href=\"/remen/zizai.html\" class=\"keylink\" target=\"_blank\">自在</a>天一万六千岁。计人间算数九百一十五俱胝六百万岁。尊者大目犍连。闻佛说已。心大<a href=\"/remen/huanxi.html\" class=\"keylink\" target=\"_blank\">欢喜</a>。作礼而去。</p></div>"
}]