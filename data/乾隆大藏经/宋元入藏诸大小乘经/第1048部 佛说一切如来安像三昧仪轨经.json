[{
    "title": "第1048部 佛说一切如来安像三昧仪轨经",
    "author": "施护法师 译",
    "html": "<div class=\"B1_text\"><p>佛说一切如来安像<a href=\"/remen/sanmei.html\" class=\"keylink\" target=\"_blank\">三昧</a><a href=\"/remen/yigui.html\" class=\"keylink\" target=\"_blank\">仪轨</a>经</p><p>尔时<a href=\"/remen/shizun.html\" class=\"keylink\" target=\"_blank\">世尊</a>入三摩地。名一切如来金刚安像三昧。从三昧起。说彼塑画雕造<a href=\"/remen/zhuangyan.html\" class=\"keylink\" target=\"_blank\">庄严</a>一切佛。及诸贤圣之众。安像庆赞仪轨之法。欲造佛像。先得了知十种法则阿阇梨。复须善知<a href=\"/remen/foshen.html\" class=\"keylink\" target=\"_blank\">佛身</a>一切<a href=\"/remen/yuanman.html\" class=\"keylink\" target=\"_blank\">圆满</a>之相。及停分大小之量。于息灾增益等。<a href=\"/remen/zhenyan.html\" class=\"keylink\" target=\"_blank\">真言</a>印法仪轨之事皆悉明了。然得于彼寺舍殿塔之内造诸尊像。若所造佛像仪相阙少。不得安像庆赞。若仪相不圆。令彼<a href=\"/remen/zhongsheng.html\" class=\"keylink\" target=\"_blank\">众生</a>现世未来得大苦怖。是故一心求造圆满。若圆满已。令前知法阿阇梨。依真言仪轨。请佛安像<a href=\"/remen/gongyang.html\" class=\"keylink\" target=\"_blank\">供养</a>庆赞。即得如来贤圣。降临<a href=\"/remen/suixi.html\" class=\"keylink\" target=\"_blank\">随喜</a>成就<a href=\"/remen/gongde.html\" class=\"keylink\" target=\"_blank\">功德</a>。若造像毕已经久时。而不行安像庆赞。于其后时反获不吉。设复有人供养<a href=\"/remen/libai.html\" class=\"keylink\" target=\"_blank\">礼拜</a>。终无福利。如无智人人相不具。令彼<a href=\"/remen/shijian.html\" class=\"keylink\" target=\"_blank\">世间</a>而生轻慢。若阿阇梨请安佛像。而不知法及阙少仪轨。如酥入灰。欲作护摩必无<a href=\"/remen/guobao.html\" class=\"keylink\" target=\"_blank\">果报</a>。是故造像须具相圆满。令安像庆赞仪轨具足。令诸有情得大<a href=\"/remen/fubao.html\" class=\"keylink\" target=\"_blank\">福报</a>。</p><p>尔时有一菩萨而白佛言。世尊佛身<a href=\"/remen/wuxiang.html\" class=\"keylink\" target=\"_blank\">无相</a>。犹若<a href=\"/remen/xukong.html\" class=\"keylink\" target=\"_blank\">虚空</a>遍一切处。云何今说令安佛像。佛言汝今谛听。我为久<a href=\"/remen/xiuxing.html\" class=\"keylink\" target=\"_blank\">修行</a>者。说彼法身无相无为。遍一切处犹在虚空。本自寂然不生不灭。云何安像。今为初<a href=\"/remen/faxin.html\" class=\"keylink\" target=\"_blank\">发心</a>众生。令彼得福作如是说安像庆赞结净之法。欲建曼拏罗。先拣吉星吉日。于结界胜地清净之处。陈设伞盖幢幡香华灯果。然令阿阇梨依法仪轨一心召请。先于结界地上下。五色粉絣线作曼拏罗。请五族如来及菩萨眷属等。须依此根本仪轨。不得依别仪请召。又阿阇梨入佛堂殿安像之时。须手腕及指。带钏镮等庄严于身。阿阇梨并<a href=\"/remen/dizi.html\" class=\"keylink\" target=\"_blank\">弟子</a>。一心观想如来一切圆满之相。然后合掌作礼瞻仰圣贤。以清净香花香水灯果依法仪轨献阏伽香灯。献已入定心离疑念。诵此真言三遍。</p><p>三摩野萨怛鑁。</p><p>三摩野萨怛鑁。</p><p>诵此真言已而启请言。如一切佛安住睹史陀天。亦如佛在摩邪夫人胎藏。愿佛慈悲住此亦然。愿佛恒住弟子某甲。为发<a href=\"/remen/putixin.html\" class=\"keylink\" target=\"_blank\">菩提心</a>受此香花供养。请佛像已。复与施主弟子<a href=\"/remen/shoujie.html\" class=\"keylink\" target=\"_blank\">受戒</a>。所有供养仪则等。一切须依阿阇梨言教不得怠慢。令彼施主得大果报。请召如来安住坐位。以香华灯果饮食。诵真言献阏伽供养。所有佛像面东安置。用黄衣盖覆。阿阇梨作观想。想佛如一聚火。诵此真言七遍掷白芥子。</p><p>唵萨哩嚩(二合)播(引)波娑普(二合)吒那贺曩嚩日啰(二合引)野萨嚩(二合)贺。</p><p>诵此真言已。复想如来如真实身诸相圆满。然以唵阿吽三字安在像身三处用唵字安顶上。用阿字安口上。用吽字安心上。若诵得本尊根本真言但安心上。若请召印或金刚印或钩印依法而作。若人无力随力令作。所用器物或金银宝玉铜石瓦器木器螺杯及树叶。皆得为阏伽供养。若法中使铜器作阏伽。最上如金石等。佛像故暗。涂香油在上。用草刷子洗刷令净。然用歌赞妓乐令童女歌舞等。复诵香油真言。</p><p>唵萨哩嚩(二合)怛他誐多迦野尾戍驮儞(引)娑嚩(二合)贺(引)</p><p>若贤瓶用五或八。以白檀香涂之。种种香水满彼瓶中而即加持。复令童女合线。染成五色上好新鲜缠瓶周回。复用五宝五药花果等入于贤瓶。诵最胜佛顶真言或白伞盖真言。摋白芥子以为加持。或念息灾真言亦得。若洗浴佛像。先涂香油复用尼俱陀树叶优昙树叶为粖。五谷五种净水以铜器盛之。洗浴佛像。然令弟子一切众人。诵于偈赞及诸歌乐。以为吉祥之音。适悦尊像如灌顶仪。则乃诵佛眼菩萨真言能除一切垢。</p><p>唵萨哩嚩(二合)啰祖(引)波贺啰拏娑嚩(二合引)贺(引)</p><p>诵此真言已。阿阇梨言。如佛降生之时沐浴佛身。一切如来亦复如是。我今以清净最上之水洗浴佛像。复诵灌顶真言。</p><p>唵萨哩嚩(二合)怛他(引)誐哆(引)鼻诜(引)迦三摩野室哩(二合)曳(引)吽。</p><p>若是画像功德。以镜照彼所画功德。用前五种净水写于镜上。沐浴镜中影像。若前金银等像及所画[巾*(穴/登)]像。</p><p>沐浴毕已即诵着衣真言。</p><p>唵嚩日啰(二合)嚩(引)娑细(引)娑嚩(二合引)贺。</p><p>次诵安耳真言。</p><p>唵迦啰拏(二合)摩路(引)驮啰拏吽。</p><p>次诵安发髻真言。</p><p>唵萨哩嚩(二合)枳(引)娑阿嚩哆(引)啰拏吽娑嚩(二合)贺(引)</p><p>次诵安指甲真言。</p><p>唵萨哩嚩(二合)输曩佉砌那曩啰惹娑嚩(二合)贺。</p><p>次诵安髭须真言。</p><p>唵萨哩嚩(二合)娑摩(二合)酥噜(二合)驮啰拏吽吽呬凌(二合)</p><p>次诵献涂香真言。</p><p>唵嚩日啰(二合)巘弟(引)娑嚩(二合引)贺(引)</p><p>次诵安庄严真言。</p><p>唵嚩日啰(二合)婆啰拏尾部瑟尼娑嚩(二合)贺。</p><p>诵此真言已。依灌顶仪入曼拏罗。与佛像诵本尊三昧真言。</p><p>唵吽怛落仡哩恶。</p><p>诵此真言已。如是戴冠面东安置佛像。令彼施主得大福利。</p><p>次用香花等供养。先诵献花真言。</p><p>唵嚩日啰(二合)补瑟闭(二合引)吽。</p><p>诵此真言已白言。此花最上或水中生或陆地生。我今志心供养愿佛纳受。</p><p>次诵献香真言。</p><p>唵嚩日啰(二合)度闭。</p><p>诵此真言已白言。此香最上或自然香或和合香。我今志心供养愿佛纳受。</p><p>次诵涂香真言。</p><p>唵嚩日啰(二合)巘弟(引)娑嚩(二合)贺。</p><p>诵此真言已白言。此是涂香最上殊胜愿佛纳受。次诵灯真言。</p><p>唵嚩日啰(二合)祢闭(引)娑嚩(二合)贺。</p><p>诵此真言已白言。此是灯供养或酥灯或油灯光明破暗。我今志心供养愿佛纳受。消除一切愚暗。</p><p>次诵食真言。</p><p>唵宾努波(引)旦钵啰(二合)底仡哩(二合)恨曩娑嚩(二合)贺。</p><p>诵此真言已白言。此是食供养最上饮食色香美味一切具足。我今志心供养愿佛纳受。</p><p>如是供养仪则既已周备。复为佛像开眼之光明。如点眼相似。即诵开眼光真言二道。</p><p>唵作刍作刍三满哆作刍尾戍驮儞(引)娑嚩贺。</p><p>唵儞(引)怛啰(二合)波吒路(引)波贺(引)啰拏呬凌(二合)</p><p>次诵佛入定真言。</p><p>唵祢[尾*(烰-子+日)](切身)儞(引)曩三摩(引)地[尾*也](切身)曩必哩(二合)拏儞娑嚩(二合)贺。</p><p>诵此真言已。复令施主弟子入曼拏罗。阿阇梨白言。汝今请我安庆佛像。我今为汝所作仪轨悉皆周毕。宜应灌顶诵此真言。</p><p>三摩野萨怛鑁。</p><p>次作护摩。或一千或五百或二百五十遍。若护摩炉宜四方作。用有白乳汁者。湿柴入于炉内。复用酥酪蜜及五谷合和用作护摩。能与自身及一切弟子息灾增益。即诵作护摩真言。</p><p>唵嚩日啰(二合)喻世(引)娑嚩(二合)贺。</p><p>此是作护摩真言次诵增寿真言。</p><p>阿誐蹉贺哩宾誐罗祢钵哆(二合)[口*爾]贺嚩(二合)路(引)呬哆(引)乞叉(二合)祢(引)呬那那(引)波野伊难左弥(引)迦哩焰(二合)俱噜娑嚩(二合)贺。</p><p>此是增寿真言。</p><p>次诵息灾增益真言。</p><p>唵嚩日啰(二合)布瑟吒(二合)曳娑嚩(二合)贺。</p><p>此是息灾增益真言。</p><p>次为火天于护摩炉。安置座位作其观想。观护摩炉三分之中。空其一分为火天座位。</p><p>唵酥钵啰(二合)底瑟姹(二合)哆嚩日啰(二合)娑嚩(二合)贺。</p><p>此是安置火天真言。</p><p>次以香花等献护世及伊舍那天。即诵护世真言。</p><p>印捺啰(二合)野娑嚩(二合)贺。</p><p>诵此真言已。作其妓乐歌舞等发遣白言。上来广作佛事供养多不<a href=\"/remen/rufa.html\" class=\"keylink\" target=\"_blank\">如法</a>。所来梵天天子并诸天众等。为其施主依此仪轨。于一切处作大息灾增益。往彼佛刹复有请召愿赐降临。地水火风神等往本界中。发<a href=\"/remen/shanxin.html\" class=\"keylink\" target=\"_blank\">善心</a>爱敬。所安佛像经百千劫。护持施主及子孙眷属。并阿阇梨一切弟子普获吉祥。</p><p>若作坛法吉时者。正月二月三月四月五月十一月十二月。若所用日于白月。二日三日七日十日十三日十五日。黑月亦得。复须就吉星宿直日。即可作法。若翼星毕星斗星嘴星尾星心星鬼星箕星室星。此是最上吉星。求一切事皆得成就。若井星得作法成就所求必遂。兼得外来眷属。若尾星斗星嘴星。得人敬爱及得财物。若参星得息灾。若箕星得子孙长寿。若室星恒得美事成就。若鬼星得一切最胜。若心星房星得快乐称意。若木星水星金星吉善第一。若此三星和合直日。作安像庆赞仪则得最上福。若前第三第七第六第十及第十一星。此五星若与月合。同用大吉。若第二第六第十及第十一星与水星合。同用大吉。若第二第七第九及第十一星与木星合。同用作召请结净最善大吉。若第六第七第十星与金星合。同用大吉。若第一第三第五星能破财物。阿阇梨应如是善知星辰之力。如作法日若得星曜和顺。所作之事于<a href=\"/remen/shana.html\" class=\"keylink\" target=\"_blank\">刹那</a>之顷必得成就。若安像庆赞获福最上。当得转轮王位大国王位无复疑惑。又若星曜相顺无一切障难。所安佛像塔庙。世世生生俱得成就人获福利。若造像工人及诸杂使之者。俱与财帛善言慰安勿令失所。方合仪法。所有供养如来余剩之食。若人食者皆得灭罪。阿阇梨即<a href=\"/remen/jiaohua.html\" class=\"keylink\" target=\"_blank\">教化</a>施主。结缘增福施利所有金银财帛象马车乘。随力<a href=\"/remen/bushi.html\" class=\"keylink\" target=\"_blank\">布施</a>志心奉上。令阿阇梨<a href=\"/remen/huanxi.html\" class=\"keylink\" target=\"_blank\">欢喜</a>。贤圣亦欢喜。复于<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷。以其财食随力供养令福圆满。于初夜分作大妓乐歌舞旛华螺钹。及施主眷属围绕恭敬。曼拏罗内所有供养物色。并须舍与阿阇梨。不得别处破用。亦不得别比丘处施与。不合仪法。坛法既毕。即收坛物。若五色粉送入河中。用衢摩邪净水洗拭坛地。如法结净功德成就。</p></div>"
}]