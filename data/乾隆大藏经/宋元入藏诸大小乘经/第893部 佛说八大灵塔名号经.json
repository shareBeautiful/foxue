[{
    "title": "第893部 佛说八大灵塔名号经",
    "author": "法贤法师 译",
    "html": "<div class=\"B1_text\"><p>佛说八大灵塔名号经</p><p>尔时<a href=\"/remen/shizun.html\" class=\"keylink\" target=\"_blank\">世尊</a>告诸苾刍。我今称扬八大灵塔名号。汝等谛听。当为汝说。何等为八。所谓第一迦毗罗城龙弥儞园是佛生处。第二摩伽陀国泥连河边<a href=\"/remen/puti.html\" class=\"keylink\" target=\"_blank\">菩提</a>树下佛证<a href=\"/remen/daoguo.html\" class=\"keylink\" target=\"_blank\">道果</a>处。第三迦尸国波罗柰城转大法轮处。第四舍卫国只陀园现大<a href=\"/remen/shentong.html\" class=\"keylink\" target=\"_blank\">神通</a>处。第五曲女城从忉利天下降处。第六王舍城声闻分别佛为化度处。第七广严城灵塔思念寿量处。第八拘尸那城娑罗林内大双树间入<a href=\"/remen/niepan.html\" class=\"keylink\" target=\"_blank\">涅槃</a>处。如是八大灵塔。重说颂曰。</p><p>净饭王都迦毗城龙弥儞园佛生处</p><p>摩伽陀泥连河侧菩提树下成正觉</p><p>迦尸国波罗柰城转大法轮十二行</p><p>舍卫大城祇园内遍满<a href=\"/remen/sanjie.html\" class=\"keylink\" target=\"_blank\">三界</a>现神通</p><p>桑迦尸国曲女城忉利天宫而降下</p><p>王舍大城僧分别如来善化行慈悲</p><p>广严大城灵塔中如来思念寿量处</p><p>拘尸那城大力地娑罗双树入涅槃</p><p>如是八大灵塔。若有<a href=\"/remen/poluomen.html\" class=\"keylink\" target=\"_blank\">婆罗门</a>及善男子善女人等。发大<a href=\"/remen/xinxing1.html\" class=\"keylink\" target=\"_blank\">信心</a>修建塔庙承事<a href=\"/remen/gongyang.html\" class=\"keylink\" target=\"_blank\">供养</a>。是人得大利益。获大<a href=\"/remen/guobao.html\" class=\"keylink\" target=\"_blank\">果报</a>。具大称赞。名闻普遍甚深广大。乃至诸苾刍亦应当学。</p><p>复次诸苾刍。若有净信善男子善女人。能于此八大灵塔。向此生中至诚供养。是人命终速生天界。</p><p>尔时世尊复告诸苾刍。汝等谛听我今当说。游止国城及于住世。而说颂曰。</p><p>二十九载处王宫六年雪山修苦行</p><p>五岁王舍城化度四年在于毗沙林</p><p>二年惹里岩安居二十三载止舍卫</p><p>广严城及鹿野苑摩拘梨与忉利天</p><p>尸输那及憍睒弥宝塔山顶并大野</p><p>尾努聚落吠兰帝净饭王都迦毗城</p><p>此等圣境各一年释迦如来而行住</p><p>如是八十年住也然后牟尼入涅槃</p></div>"
}]