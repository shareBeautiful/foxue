[{
    "title": "第803部 佛说沙弥十戒仪则经",
    "author": "施护法师 译",
    "html": "<div class=\"B1_text\"><p>佛说<a href=\"/remen/shani.html\" class=\"keylink\" target=\"_blank\">沙弥</a><a href=\"/remen/shijie.html\" class=\"keylink\" target=\"_blank\">十戒</a>仪则经 (计七十二颂)</p><p><a href=\"/remen/dl.html\" class=\"keylink\" target=\"_blank\">顶礼</a>一切智妙法及圣众</p><p>略说沙弥行令发<a href=\"/remen/chujia.html\" class=\"keylink\" target=\"_blank\">出家</a>心</p><p>于彼释迦教坚持于禁戒</p><p>持戒如护身防守勿令犯</p><p>夜卧从早起净口及牙齿</p><p>念诵至天明顶礼正等觉</p><p>参近于师房以手轻击门</p><p>入已问讯师身体安乐不</p><p>如是所作已复作曼拏罗</p><p><a href=\"/remen/gongyang.html\" class=\"keylink\" target=\"_blank\">供养</a>而恭敬早晨观水内</p><p>中后时亦然瓮器盂钵等</p><p>水虫有大小志心恒观照</p><p>以罗净滤水审观而可用</p><p>食饮怀慈愍勿令杀害虫</p><p>乃至草木上涂坛牛粪中</p><p>如是受用时救护于含识</p><p>或彼床座内田地粪土中</p><p>一一子细观是名出家行</p><p>一切承事师洗钵令清净</p><p>依时三作礼合掌向师前</p><p>问师何所食作食治饥病</p><p>如是若为食用前清净水</p><p>以水灌手净<a href=\"/remen/rufa.html\" class=\"keylink\" target=\"_blank\">如法</a>默然食</p><p>食已说二偈<a href=\"/remen/huixiang.html\" class=\"keylink\" target=\"_blank\">回向</a>于信施</p><p>如说而依行增长<a href=\"/remen/zhengnian.html\" class=\"keylink\" target=\"_blank\">正念</a>行</p><p>信解净戒法依法而修持</p><p>正观自相应出家心安乐</p><p>若人自犯戒他见生轻毁</p><p>二人皆得罪持者须一心</p><p>持戒或<a href=\"/remen/pojie.html\" class=\"keylink\" target=\"_blank\">破戒</a>乃至病患人</p><p><a href=\"/remen/shuofa.html\" class=\"keylink\" target=\"_blank\">说法</a>不当机他闻心不重</p><p>命终得大苦若人行毒药</p><p>及行咒法等令他得命终</p><p>又复以种种方便而行杀</p><p>如是破戒因永沈三恶道</p><p><a href=\"/remen/diyu.html\" class=\"keylink\" target=\"_blank\">地狱</a>鬼畜生如次受罪报</p><p>及彼诸天辈若或亦<a href=\"/remen/shasheng.html\" class=\"keylink\" target=\"_blank\">杀生</a></p><p>还堕恶趣中受彼诸恶报</p><p>若有出家者恣用身口意</p><p>误杀蝼蚁类于其三业中</p><p>而得三种罪若人以拳棒</p><p>土石及塼瓦打掷于有情</p><p>驼骡禽兽等亦得破戒罪</p><p>驼骡象马类而欲辄乘骑</p><p>往来逼迫他亦得破戒罪</p><p>若有出家者不得行偷盗</p><p>若自若教他偷得于财物</p><p>迦哩沙波拏四分中一分</p><p>如是破戒因而成最重罪</p><p>饮食谷米等花果草木类</p><p>地生或水生而行于偷窃</p><p>或偷官税利私过于关律</p><p>及盗于有情二足与多足</p><p>或彼出家人受用虽具足</p><p>贪心复盗财俱获于重罪</p><p>若自衣钵等被贼所劫盗</p><p>勿得强取之说法方便化</p><p>或复而回买不允随他意</p><p>是名出家心不动三业疮</p><p>戒性自成就若有出家者</p><p>不得行淫欲女男及黄门</p><p>自来相慕欲愚迷而爱着</p><p>得彼根本罪若彼故行淫</p><p>如蛇如毒药损坏于自身</p><p>得大地狱苦障碍于<a href=\"/remen/niepan.html\" class=\"keylink\" target=\"_blank\">涅槃</a></p><p>不出于<a href=\"/remen/shengsi.html\" class=\"keylink\" target=\"_blank\">生死</a>正觉非如是</p><p>未曾身犯戒持戒获大利</p><p>若有出家者不得出<a href=\"/remen/wangyu.html\" class=\"keylink\" target=\"_blank\">妄语</a></p><p>若言见<a href=\"/remen/tianren.html\" class=\"keylink\" target=\"_blank\">天人</a>与我同言语</p><p>大人所住处我自亦曾到</p><p>乃至乾闼婆恭伴龙夜叉</p><p>摩睺罗伽辈毗舍紧那罗</p><p>钵哩哆鬼等与我恒言话</p><p>此皆为妄语或言得五通</p><p>正道及四果晓了甚深法</p><p>未得言为得如斯之妄语</p><p>永沈于恶趣不得起两舌</p><p>离别他善友及彼粗恶言</p><p>绮说非与是设被他毁骂</p><p>勿得酬对他种种斗诤言</p><p>一一须忍受若彼不依行</p><p>而得犯戒罪智者一心持</p><p>获离口业过若以谷米等</p><p>为酒醉于人不得而故饮</p><p>或以甘蔗花蒲萄果实等</p><p>修酝可醉人不得而故饮</p><p>自饮教他饮迷乱而失念</p><p>增长放逸心饮者得重罪</p><p>是故<a href=\"/remen/shizun.html\" class=\"keylink\" target=\"_blank\">世尊</a>言若人以草叶</p><p>滴酒于口中增长于过失</p><p>歌舞兼倡妓故往而观看</p><p>而得犯戒罪香油涂饰身</p><p>旃檀郁金等及以好花鬘</p><p>金银珠宝类种种<a href=\"/remen/zhuangyan.html\" class=\"keylink\" target=\"_blank\">庄严</a>身</p><p>而得犯戒罪若于眼目上</p><p>点画令端正而得犯戒罪</p><p>座床卧床等量高可一肘</p><p>亦不作庄严复不令广大</p><p>放逸不依行而得犯戒罪</p><p>佛说出家人过失宜远离</p><p>若受斋食时不得过中午</p><p>日出至午前可许受斋饭</p><p>非时而吃食佛说得重罪</p><p>如有<a href=\"/remen/biqiu.html\" class=\"keylink\" target=\"_blank\">比丘</a>病治病救于身</p><p>可许中后食无病不依时</p><p>而得犯戒罪金银珍宝等</p><p>出家不得触受者生于贪</p><p>而得犯戒罪若有檀信施</p><p>供养<a href=\"/remen/fofa.html\" class=\"keylink\" target=\"_blank\">佛法</a>僧为彼兴福利</p><p>可许而受用一切快乐具</p><p>勿得生爱着若有贪著者</p><p>彼人须摈出所有戏笑等</p><p>沙弥不得作作者得犯罪</p><p>若有呵欠时以手遮盖口</p><p>不依而得罪上座作啑喷</p><p>不审而顶礼新戒等啑喷</p><p>上座须咒愿长寿无其病</p><p>沙弥向师前不得于洟唾</p><p>不得刷牙齿不得向师前</p><p>经行及对座耆年宿德者</p><p>如法而尊重若入触溷时</p><p>如有后来者低声而警觉</p><p>所滤无虫水用添于净瓶</p><p>净手安详行不失出家行</p><p>师自座卧床恒用净衬褥</p><p>所有床椅等不得沙弥座</p><p>师自若不在依止清净僧</p><p>明了<a href=\"/remen/lvyi.html\" class=\"keylink\" target=\"_blank\">律仪</a>者承事而侍奉</p><p>勿更依别僧违者而得罪</p><p>比丘若出行而为求缘事</p><p>五日内复归得利同行众</p><p>众得利亦然复与外来者</p><p>如过五日后二俱各无分</p><p>沙弥大小便须问佛僧地</p><p>不得乱往来行依自界分</p><p>一切凡所作合掌先问师</p><p>如是所作为不失于正行</p><p>日没<a href=\"/remen/lifo.html\" class=\"keylink\" target=\"_blank\">礼佛</a>塔礼已复问师</p><p>与师濯双足事毕一心听</p><p>颙望于所须初夜及后夜</p><p>持诵勿须停中夜睡眠时</p><p>如彼师子卧所说一切法</p><p>志心而依行薰识贤种子</p><p><a href=\"/remen/fannao.html\" class=\"keylink\" target=\"_blank\">烦恼</a>自断除速成无上觉</p></div>"
}]