[{
    "title": "第1015部 金刚顶一切如来真实摄大乘现证大教王经",
    "author": "大广智不空 译",
    "html": "<div class=\"B1_text\"><p>第一卷第二卷第三卷</p><p>金刚顶一切如来真实摄大乘现证大教王经 卷上</p><p>金刚界大曼荼罗广大<a href=\"/remen/yigui.html\" class=\"keylink\" target=\"_blank\">仪轨</a>品之一</p><p>如是我闻。一时婆伽梵。成就一切如来金刚加持殊胜<a href=\"/remen/sanmei.html\" class=\"keylink\" target=\"_blank\">三昧</a>耶智。得一切如来宝冠<a href=\"/remen/sanjie.html\" class=\"keylink\" target=\"_blank\">三界</a>法王灌顶。证一切如来一切智智瑜伽<a href=\"/remen/zizai.html\" class=\"keylink\" target=\"_blank\">自在</a>。能作一切如来一切印平等种种事业。于无尽无余一切有情界。一切意愿作业皆悉成就大悲毗卢遮那。常恒住三世。一切身口心金刚如来。一切如来游戏处。住阿迦尼吒天王宫中大摩尼殿。种种间错。铃铎缯幡微风摇激。珠鬘璎珞半满月等。而为<a href=\"/remen/zhuangyan.html\" class=\"keylink\" target=\"_blank\">庄严</a>。与九十俱胝菩萨众俱。所谓。金刚手菩萨摩诃萨。圣观自在菩萨摩诃萨。曼殊室利童真菩萨摩诃萨。<a href=\"/remen/xukong.html\" class=\"keylink\" target=\"_blank\">虚空</a>藏菩萨摩诃萨。金刚拳菩萨摩诃萨。才<a href=\"/remen/faxin.html\" class=\"keylink\" target=\"_blank\">发心</a>转法轮菩萨摩诃萨。虚空库菩萨摩诃萨。摧一切魔力菩萨摩诃萨。如是等菩萨。而为上首。与恒河沙等数如来。犹如胡麻示现。满于阎浮提。于阿迦尼吒天亦复如是。彼无量数如来身。从一一身。现无量阿僧祇佛刹。于彼佛刹。还说此法理趣。时婆伽梵大毗卢遮那如来。<a href=\"/remen/changzhu.html\" class=\"keylink\" target=\"_blank\">常住</a>一切虚空。一切如来身口心金刚。一切如来互相涉入。一切金刚界<a href=\"/remen/juewu.html\" class=\"keylink\" target=\"_blank\">觉悟</a>智萨埵。一切虚空界微尘金刚。加持所生智藏。一切如来无边故。大金刚智灌顶宝。一切虚空舒遍真如智。为现证三<a href=\"/remen/puti.html\" class=\"keylink\" target=\"_blank\">菩提</a>。一切如来自身。性清净故。<a href=\"/remen/zixing.html\" class=\"keylink\" target=\"_blank\">自性</a>清净一切法。遍一切虚空。能现一切色智。尽无余。调伏有情界行最胜。一切如来不空。作教令故。一切平等无上巧智。一切如来大菩提坚固萨埵。一切如来钩召三昧耶。一切如来随染智自在。一切如来善哉。一切如来灌顶宝。一切如来日轮圆光。一切如来思惟王摩尼宝幢。一切如来大笑。一切如来大清净法。一切如来<a href=\"/remen/banruo.html\" class=\"keylink\" target=\"_blank\">般若</a>智。一切如来轮。一切如来秘密语。一切如来不空种种事业。一切如来大<a href=\"/remen/jingjin.html\" class=\"keylink\" target=\"_blank\">精进</a>妙坚固甲胄。一切如来遍守护金刚药叉。一切如来身口心金刚印智。</p><p>普贤妙不空摩罗极喜主</p><p>空藏大妙光宝幢大微笑</p><p>能观大自在曼殊一切坛</p><p>无言种种业精进怒坚持</p><p>金刚钩箭喜宝日幢幡笑</p><p>莲剑妙轮语羯磨甲怖持</p><p>无始无终寂暴怒大安忍</p><p>药叉罗刹勇威猛大富贵</p><p>邬摩天世主毗纽胜大寂</p><p>世护虚空地三世及三界</p><p>大种善人益诸设缚祖父</p><p><a href=\"/remen/liuzhuan.html\" class=\"keylink\" target=\"_blank\">流转</a><a href=\"/remen/niepan.html\" class=\"keylink\" target=\"_blank\">涅槃</a>常正流转大觉</p><p>觉清净大乘三有常恒者</p><p>降三世食乐主宰诸能调</p><p>坚主妙地胜智<a href=\"/remen/bian.html\" class=\"keylink\" target=\"_blank\">彼岸</a>理趣</p><p><a href=\"/remen/jietuo.html\" class=\"keylink\" target=\"_blank\">解脱</a>觉有情行一切如来</p><p>觉利益<a href=\"/remen/foxin.html\" class=\"keylink\" target=\"_blank\">佛心</a>诸菩提无上</p><p>遍照最胜王自然总持念</p><p>大萨埵大印等持佛作业</p><p>一切佛为身萨埵常益觉</p><p>大根本大黑大染欲大乐</p><p>大方便大胜诸胜宫自在</p><p>婆伽梵大<a href=\"/remen/putixin.html\" class=\"keylink\" target=\"_blank\">菩提心</a>普贤大菩萨。住一切如来心。时一切如来。满此佛世界。犹如胡麻。</p><p>尔时一切如来云集。于一切义成就菩萨摩诃萨坐菩提场。往诣示现受用身。咸作是言。善男子云何证无上正等觉菩提。不知一切如来真实忍诸苦行。时一切义成就菩萨摩诃萨。由一切如来警觉。即从阿娑颇娜伽三摩地起。礼一切如来。白言。<a href=\"/remen/shizun.html\" class=\"keylink\" target=\"_blank\">世尊</a>如来教示我。云何<a href=\"/remen/xiuxing.html\" class=\"keylink\" target=\"_blank\">修行</a>。云何是真实。如是说已。一切如来异口同音。告彼菩萨言。善男子当住观察自三摩地。以自性成就<a href=\"/remen/zhenyan.html\" class=\"keylink\" target=\"_blank\">真言</a>。自恣而诵。</p><p>唵质多钵啰(二合)底(丁以反)微腾迦噜弭。</p><p>时菩萨。白一切如来言。世尊如来我遍知已。我见自心形如月轮。一切如来咸告言。善男子心自性光明。犹如遍修功用。随作随获。亦如素衣染色。随染随成。时一切如来。为令自性光明心智丰盛故。复敕彼菩萨言。</p><p>唵菩提质多亩怛波娜夜弭。</p><p>以此性成就真言。令发菩提心。时彼菩萨。复从一切如来承旨。发菩提心已。作是言。如彼月轮形。我亦如月轮形见。一切如来告言。汝已发一切如来普贤心。获得齐等金刚坚固善住此一切如来普贤发心。于自心月轮。思惟金刚形。以此真言。</p><p>唵底瑟姹(二合)嚩日啰(二合)。</p><p>菩萨白言。世尊如来我见月轮中金刚。一切如来咸告言。令坚固一切如来普贤心金刚。以此真言。</p><p>唵嚩日罗(二合)怛么(二合)句唅。</p><p>所有遍满一切虚空界。一切如来身口心金刚界。以一切如来加持。悉入于萨埵金刚。则一切如来。于一切义成就菩萨摩诃萨。以金刚名。号金刚界。金刚界灌顶。时金刚界菩萨摩诃萨。白彼一切如来言。世尊如来我见一切如来为自身一切如来复告言。是故摩诃萨。一切萨埵金刚。具一切形成就。观自身佛形。以此自性成就真言。随意而诵。</p><p>唵也他萨婆怛他誐多萨怛(二合)他唅。</p><p>作是言已。金刚界菩萨摩诃萨。现证自身如来。尽礼一切如来已。白言。唯愿世尊诸如来。加持于我。令此现证菩提坚固。作是语已。一切如来入金刚界如来彼萨埵金刚中。时世尊金刚界如来。当彼<a href=\"/remen/shana.html\" class=\"keylink\" target=\"_blank\">刹那</a>顷。现证等觉一切如来平等智。入一切如来平等智三昧耶。证一切如来法平等智自性清净。则成一切如来平等自性光明智藏如来。应供正遍知。时一切如来。复从一切如来萨埵金刚出。以虚空藏大摩尼宝。灌顶。发生观自在法智。安立一切如来毗首羯磨。由此往诣须弥卢顶金刚摩尼宝峰楼阁。至已。金刚界如来。以一切如来加持。于一切如来师子座。一切面安立。时不动如来。宝生如来。观自在王如来。不空成就如来一切如来。以一切如来。加持自身。婆伽梵释迦牟尼如来。一切平等。善通达故。一切方平等。观察四方而坐。</p><p>尔时世尊毗卢遮那如来。不久现说等觉一切如来普贤心。获得一切如来虚空发生大摩尼宝灌顶。得一切如来观自在法智彼岸。一切如来毗首羯磨不空无碍教。<a href=\"/remen/yuanman.html\" class=\"keylink\" target=\"_blank\">圆满</a>事业。圆满意乐。一切如来性。于自身加持。即入一切如来普贤摩诃菩提萨埵三昧耶。出生萨埵加持金刚三摩地。一切如来大乘现证三昧耶。名一切如来心。从自心出。</p><p>嚩日罗(二合)萨怛嚩(二合下同)。</p><p>才出一切如来心。即彼婆伽梵普贤。为众多月轮。普净一切有情大菩提心。于诸佛所。周围而住。从彼众多月轮。出一切如来智金刚。即入婆伽梵毗卢遮那如来心。由普贤坚牢故。从金刚萨埵三摩地。由一切如来加持。合为一体。量尽虚空。遍满成五峰光明。一切如来身口心。出生金刚形。从一切如来心出。住佛掌中。复从金刚。出金刚形种种色相。舒遍照曜一切世界。从彼金刚光明门。出一切世界微尘等如来身。遍周法界。究竟一切虚空。遍一切世界云海。遍证一切如来平等智神境通。发一切如来大菩提心。成办普贤种种行。承事一切如来。往诣大菩提场。摧诸魔军。证成一切如来平等大菩提。转<a href=\"/remen/zhengfa.html\" class=\"keylink\" target=\"_blank\">正法</a>轮。乃至拔济一切。利益安乐尽无余有情界。成就一切如来智最胜神境通悉地等。示现一切如来<a href=\"/remen/shentong.html\" class=\"keylink\" target=\"_blank\">神通</a>游戏普贤故。金刚萨埵三摩地。妙坚牢故。聚为一体。生普贤摩诃菩提萨埵身。住世尊毗卢遮那佛心。而说嗢陀南。</p><p>奇哉我普贤坚萨埵自然</p><p>从坚固无身获得萨埵身</p><p>时普贤大菩提萨埵身。从世尊心下。一切如来前。依月轮而住。复请教令。时婆伽梵。入一切如来智三昧耶。名金刚三摩地。受用一切如来<a href=\"/remen/jiedinghui.html\" class=\"keylink\" target=\"_blank\">戒定慧</a>解脱解脱知见。转正法轮。利益有情大方便力。精进大智三昧耶。无尽无余拔济有情界。一切主宰。安乐悦意故。乃至得一切如来平等智。神境通。无上大乘现证。最胜悉地果故。一切如来成就金刚。授与彼普贤摩诃菩提萨埵。一切如来转轮王灌顶。以一切<a href=\"/remen/foshen.html\" class=\"keylink\" target=\"_blank\">佛身</a>宝冠缯彩。灌顶已。授与双手。则一切如来。以金刚名。号金刚手。金刚手灌顶时。金刚手菩萨摩诃萨。左慢右舞。弄跋折罗。则彼金刚安自心。持增进势。说此嗢陀南。</p><p>此是一切佛成金刚无上</p><p>授与我手掌金刚加金刚</p><p>尔时世尊。复入不空王大菩萨三昧耶。所生萨埵加持。名金刚三摩地。名一切如来钩召三昧耶一切如来心。从自心出。</p><p>嚩日啰(二合)逻(引)惹。</p><p>从一切如来心。才出已。则彼婆伽梵金刚手。为一切如来大钩。出已。入世尊毗卢遮那心。聚为一体。生金刚大钩形。住佛掌中。从金刚大钩形。出现一切世界微尘等如来身。召请一切如来等。作一切佛神通游戏。妙不空王故。金刚萨埵三摩地极坚牢故。聚为一体。生不空王大菩萨身。住毗卢遮那佛心。说此嗢陀南。</p><p>奇哉不空王金刚所生钩</p><p>由遍一切佛为成就钩召</p><p>时不空王大菩萨身。从佛心下。依一切如来右月轮而住。复请教令。时婆伽梵。入一切如来钩召三昧耶。名金刚三摩地。受一切如来钩召三昧耶。尽无余有情界。一切钩召。一切安乐。悦意故。乃至一切如来集会加持。最胜悉地故。则彼金刚钩。授与不空王大菩萨双手。一切如来以金刚名。号金刚钩召。金刚钩召灌顶时。金刚钩召菩萨摩诃萨。以金刚钩。钩召一切如来。说此嗢陀南。</p><p>此是一切佛无上金刚智</p><p>成诸佛利益最上能钩召</p><p>尔时婆伽梵。复入摩罗大菩萨三昧耶。出生萨埵加持。名金刚三摩地。一切如来随染三昧耶。名一切如来心。从自心出。</p><p>嚩日啰(二合)逻哦。</p><p>从一切如来心。才出已。即彼婆伽梵持金刚。为一切如来花器仗。出已。入世尊毗卢遮那佛心。聚为一体。生大金刚箭形。住佛掌中。从彼金刚箭形。出一切世界微尘等如来身。作一切如来随染等。作一切佛神通游戏极杀故。金刚萨埵三摩地。极坚牢故。聚为一体。生摩罗大菩萨身。住世尊毗卢遮那佛心。说此嗢陀南。</p><p>奇哉自性净随染欲自然</p><p>离欲清净故以染而调伏</p><p>时彼摩罗大菩萨身。从世尊心下。依一切如来左月轮而住。复请教令。时世尊。入一切如来随染加持。名金刚三摩地。受一切如来能杀三昧耶。尽无余有情界。随一切。安乐悦意故。乃至得一切如来摩罗业最胜悉地果故。则彼金刚箭。授与摩罗大菩萨双手。则一切如来。以金刚名。号金刚弓。金刚弓灌顶时。金刚弓菩萨摩诃萨。以金刚箭。杀一切如来。说此嗢陀南。</p><p>此是一切佛染智无瑕秽</p><p>以染害厌离能施诸安乐</p><p>尔时婆伽梵。复入极喜王大菩萨三昧耶。所生萨埵加持。名金刚三摩地。一切如来极喜三昧耶。名一切如来心。从自心出。</p><p>嚩日啰(二合)娑度。</p><p>从一切如来心。才出已。则彼婆伽梵持金刚。为一切如来善哉相。入世尊毗卢遮那佛心。聚为一体。生大<a href=\"/remen/huanxi.html\" class=\"keylink\" target=\"_blank\">欢喜</a>形。住佛掌中。从彼欢喜形。出一切世界微尘等如来身。作一切如来善哉相。作一切佛神通游戏极喜故。金刚萨埵三摩地。极坚牢故。聚为一体。生欢喜王大菩萨身。住世尊毗卢遮那佛心。说此嗢陀南。</p><p>奇哉我善哉诸一切胜智</p><p>所离分别者能生究竟喜</p><p>时欢喜王大菩萨身。从世尊心下。依一切如来后月轮而住。复请教令。时世尊入一切如来等喜加持。名金刚三摩地。已受一切如来等喜一切安乐悦意故。乃至得一切如来无等喜一切安乐悦意故乃至得一切如来无上喜味最胜悉地果故。则彼金刚喜。授彼欢喜王大菩萨摩诃萨双手。则一切如来。以金刚名。号金刚喜。金刚喜灌顶时。金刚喜菩萨摩诃萨。以金刚喜善哉相。欢悦一切如来。说此嗢陀南。</p><p>此是一切佛能转善哉相</p><p>作诸喜金刚妙喜令增长</p><p>大菩提心。一切如来钩召三昧耶。一切如来随染智。大欢喜。如是。一切如来大三昧耶萨埵。</p><p>尔时婆伽梵。复入虚空藏大菩萨三昧耶。所生宝加持。名金刚三摩地。一切如来灌顶三昧耶。名一切如来心。从自心出。</p><p>嚩日啰(二合)啰怛那(二合)。</p><p>从一切如来心。才出已。一切虚空平等性智善通达故。金刚萨埵三摩地。极坚牢故。聚为一体。则彼婆伽梵持金刚。为一切虚空光明。出已。以一切虚空光明。照耀一切有情界。成一切虚空界。以一切如来加持。一切虚空界。入世尊毗卢遮那佛心。善修习故。金刚萨埵三摩地。一切虚空界胎藏所成。一切世界遍满等量。出生大金刚宝形。住佛掌中。从彼金刚宝形。出一切世界微尘等如来身。出生已。作一切如来灌顶等。于一切世界。作一切如来神通游戏。虚空界胎脏。妙出生故。金刚萨埵三摩地。极坚牢故。聚为一体。生虚空藏大菩萨身。住世尊毗卢遮那佛心。说此嗢陀南。</p><p>奇哉妙灌顶无上金刚宝</p><p>由佛无所著名为三界主</p><p>时彼虚空藏大菩萨身。从世尊心下。依一切如来前月轮而住。复请教令。时世尊入一切如来大摩尼宝。名金刚三摩地。受一切如来圆满意乐三昧耶。尽无余有情界。获一切义利。受一切安乐悦意故。乃至得一切如来利益最胜荣盛悉地故。受彼金刚摩尼。与彼虚空藏大菩萨摩诃萨金刚宝转轮王。授与金刚宝形灌顶。安于双手。则一切如来。以金刚名。号金刚藏。金刚藏灌顶时。金刚藏菩萨摩诃萨。以金刚摩尼。安自灌顶处。说此嗢陀南。</p><p>此是一切佛灌顶有情界</p><p>授与我手掌宝安于宝中</p><p>尔时婆伽梵。复入大威光大菩萨三昧耶。出生宝加持。名金刚三摩地。一切如来光三昧耶。名一切如来心。从自心出。</p><p>嚩日啰(二合)帝惹。</p><p>从一切如来心。才出已。即彼婆伽梵金刚手。为众多大日轮。出已。入世尊毗卢遮那佛心。聚为一体。生大金刚日形。住佛掌中。从彼金刚日轮。出一切世界微尘等如来身。放一切如来光明等。作一切佛神通游戏。极大威光故。金刚萨埵三摩地。极坚牢故。聚为一体。生大威光菩萨摩诃萨身。住世尊毗卢遮那佛心。说此嗢陀南。</p><p>奇哉无比光照耀有情界</p><p>能净清净者诸佛救世者</p><p>时彼无垢大威光菩萨身。从世尊心下。依一切如来右月轮而住。复请教令。时世尊入一切如来圆光加持。名金刚三摩地。受一切如来光三昧耶。尽无余有情界。无比光。一切安乐悦意故。乃至得一切如来自光明最胜悉地故。金刚日授与大威光菩萨摩诃萨双手。则一切如来。以金刚名。号金刚光。金刚光灌顶时。金刚光菩萨摩诃萨以彼金刚日。照曜一切如来。说此嗢陀南。</p><p>此是一切佛能坏无智暗</p><p>设微尘数日此光超于彼</p><p>尔时婆伽梵。复入宝幢大菩萨三昧耶。出生宝加持。名金刚三摩地。一切如来满意愿三昧耶。名一切如来心。从自心出。</p><p>嚩日啰(二合)计都。</p><p>从一切如来心。才出已。即彼婆伽梵持金刚。为种种色幢幡庄严形。出已。入世尊毗卢遮那佛心聚为一体生金刚幢形。住佛掌中。从彼金刚幢形。出一切世界微尘等如来身。建一切如来宝幢等。作一切佛神通游戏。大宝幢故。金刚萨埵三摩地。极坚牢故。聚为一体生宝幢大菩萨身。住世尊毗卢遮那佛心。说此嗢陀南。</p><p>奇哉无比幢一切益成就</p><p>一切意满者令满一切愿</p><p>时彼宝幢大菩萨身。从世尊心下。依一切如来左月轮而住。复请教令。时世尊入一切如来建立加持。名金刚三摩地。受一切如来思惟王摩尼幢。能建三昧耶。尽无余有情界。令一切意愿圆满。一切安乐悦意故。乃至得一切如来大利益最胜悉地果故。则彼金刚幢。授彼宝幢菩萨摩诃萨双手。则一切如来。以金刚名。号金刚幢。金刚幢灌顶时。彼金刚幢菩萨摩诃萨。以金刚幢。安立一切如来于檀波罗蜜。说此嗢陀南。</p><p>此是一切佛能满诸意欲</p><p>名思惟宝幢是檀度理趣</p><p>尔时婆伽梵。复入常喜悦大菩萨三昧耶。出生宝加持。名金刚三摩地。一切如来喜悦三昧耶。名一切如来心。从自心出。</p><p>嚩日啰(二合)贺娑。</p><p>从一切如来心。才出已。即彼婆伽梵持金刚。为一切如来微笑。出已。入世尊毗卢遮那佛心。聚为一体。生金刚笑形。住佛掌中。从彼金刚笑形。出一切世界微尘等如来身。作一切如来奇特等。作一切佛神通游戏。常喜悦根故。金刚萨埵三摩地。极坚牢故。聚为一体。生常喜悦根大菩萨身。住世尊毗卢遮那佛心。说此嗢陀南。</p><p>奇哉我大笑诸胜大奇特</p><p>安立佛利益常住妙等引</p><p>时彼常喜悦根大菩萨身。从世尊心下。依一切如来后月轮而住。复请教令。时世尊入一切如来奇特加持。名金刚三摩地。受一切如来出现三昧耶。尽无余有情界。一切根无上安乐悦意故。乃至得一切如来根清净智神境通果故。则彼金刚微笑。授与彼常喜悦根大菩萨摩诃萨双手。则一切如来以金刚名。号金刚喜。金刚喜灌顶时。金刚喜菩萨摩诃萨。以金刚微笑。悦一切如来。说此嗢陀南。</p><p>此是一切佛奇哉示出现</p><p>能作大喜悦他师不能知</p><p>大灌顶寻圆光。有情大利。大笑。如是一切如来大灌顶萨埵。</p><p>尔时婆伽梵。复入观自在大菩萨三昧耶。出生法加持。名金刚三摩地。一切如来法三昧耶。名一切如来心。从自心出。</p><p>嚩日啰(二合)达摩。</p><p>从一切如来心。才出已。即彼婆伽梵持金刚。自性清净一切法平等智善通达故。金刚萨埵三摩地。为正法光明。出已以彼正法光明。照曜一切世界。成为法界。尽法界。入世尊毗卢遮那佛心。聚为一体。量遍虚空法界。生大莲华形。住佛掌中。从彼金刚莲华形。出一切世界微尘等如来身。一切如来三摩地智神境通等。作一切神通游戏。于一切世界。妙观自在故。金刚萨埵三摩地。极坚牢故。聚为一体。生观自在大菩萨身。住世尊毗卢遮那佛心。说此嗢陀南。</p><p>奇哉我胜义本清净自然</p><p>诸法如筏喻清净而可得</p><p>时彼观自在大菩萨身。从世尊心下。依一切如来前月轮而住。复请教令。时世尊入一切如来三摩地智。三昧耶出生。名金刚三摩地。能净一切如来。尽无余有情界。我清净。一切安乐悦意故。乃至得一切如来法智神境通果故。则彼金刚莲花。授与观自在菩萨摩诃萨正法转轮王。授与一切如来法身灌顶。灌于双手。则一切如来。以金刚名。号金刚眼。金刚眼灌顶时。金刚眼菩萨摩诃萨。则彼金刚莲花。如开敷莲花势。观察贪染清净无染着自性。观已。说此嗢陀南。</p><p>此是一切佛觉悟欲真实</p><p>授与我手掌法安立于法</p><p>尔时婆伽梵。复入曼殊室利大菩萨三昧耶。出生法加持。名金刚三摩地。一切如来大<a href=\"/remen/zhihui.html\" class=\"keylink\" target=\"_blank\">智慧</a>三昧耶。名一切如来心。从自心出。</p><p>嚩日啰(二合)底乞洒拏(三合)。</p><p>从一切如来心。才出已。即彼婆伽梵持金刚。为众多慧剑。出已。入世尊毗卢遮那佛心。聚为一体。生金刚釰形。住佛掌中。则从彼金刚剑形。出一切世界微尘等如来身。一切如来智慧等。作一切佛神通游戏。妙吉祥故。金刚萨埵三摩地。极坚牢故。聚为一体生曼殊室利大菩萨身。住世尊毗卢遮那佛心。说此嗢陀南。</p><p>奇哉一切佛我名微妙音</p><p>由慧无色故音声而可得</p><p>时彼曼殊室利大菩萨身。从世尊心下。依一切如来右月轮而住。复请教令。时世尊入一切如来智慧三昧耶。名金刚三摩地。断一切如来结使三昧耶。尽无余有情界。断一切苦。受一切安乐悦意故。乃至得一切如来随顺音声慧圆满成就故。则彼金刚剑。授与曼殊室利大菩萨摩诃萨双手。则一切如来。以金刚名。号金刚慧金刚慧灌顶时。金刚慧菩萨摩诃萨。以金刚剑。挥斫。说此嗢陀南。</p><p>此是一切佛智慧度理趣</p><p>能断诸怨敌除诸罪最胜</p><p>尔时婆伽梵。复入才发心转法轮菩萨摩诃萨三昧耶。出生法加持。名金刚三摩地。一切如来轮三昧耶。名一切如来心。从自心出。</p><p>嚩日啰(二合)系都。</p><p>从一切如来心。才出已。即彼婆伽梵持金刚。成金刚界大曼荼罗。为一切如来大漫荼罗出已。入世尊毗卢遮那佛心。聚为一体。生金刚轮形。住佛掌中。从彼金刚轮形。出一切世界微尘等如来身。才发心转法轮故。金刚萨埵三摩地。极坚牢故。聚为一体。生才发心转法轮菩萨摩诃萨身。住世尊毗卢遮那佛心。说此嗢陀南。</p><p>奇哉金刚轮我金刚胜持</p><p>由才发心故能转妙法轮</p><p>时彼才发心转法轮大菩萨身。从世尊心下。依一切如来左月轮而住。复请教令。时世尊入一切如来轮。名金刚三摩地。一切如来大漫荼罗三昧耶。尽无余有情界。令入得不退转法轮。受一切安乐悦意故。乃至转一切如来正法轮最胜悉地故。则彼金刚轮。授与才发心转法轮大菩萨摩诃萨双手。则一切如来。以金刚名。号金刚场。金刚场灌顶时。彼金刚场菩萨摩诃萨。以彼金刚轮。令一切如来。安立不退转。说此嗢陀南。</p><p>此是一切佛能净一切法</p><p>是则不退转亦名菩提场</p><p>尔时婆伽梵复入无言大菩萨摩诃萨三昧耶。出生法加持。名金刚三摩地。一切如来念诵三昧耶。名一切如来心。从自心出。</p><p>嚩日啰(二合)婆沙。</p><p>从一切如来心。才出已。即彼婆伽梵。金刚手。为一切如来法文字。出已。入世尊毗卢遮那佛心。聚为一体。生金刚念诵形。住佛掌中。从彼金刚念诵形。出一切世界微尘等如来身。一切如来法性等。作一切佛神通游戏。妙语言故。金刚萨埵三摩地。极坚牢故。聚为一体。生无言大菩萨身。住世尊毗卢遮那佛心。说此嗢陀南。</p><p>奇哉自然密我名秘密语</p><p>所说微妙法远离诸戏论</p><p>时彼无言大菩萨身。从世尊心下。依一切如来后月轮而住。复请教令。时世尊入一切如来秘密语名金刚三摩地一切如来语智三昧耶。尽无余有情界。令语成就。受一切安乐悦意故。乃至得一切如来语秘密体性最胜悉地故。则彼金刚念诵。授与无言大菩萨摩诃萨双手。则一切如来。以金刚名。号金刚语。金刚语灌顶时。金刚语菩萨摩诃萨。以彼金刚念诵。共一切如来谈论。说此嗢陀南。</p><p>此是一切佛名金刚念诵</p><p>于一切如来真言速成就</p><p>金刚法智性。一切如来智慧。大转轮智。一切如来语。轮转戏论智。此是一切如来大智萨埵。</p><p>金刚顶一切如来真实摄大乘现证大教王经 卷中</p><p>大曼荼罗广大仪轨品之二</p><p>尔时婆伽梵。复入一切如来毗首羯磨大菩萨三昧耶。出生羯磨加持。名金刚三摩地。一切如来羯磨三昧耶。名一切如来心。从自心出。</p><p>嚩日啰(二合)羯磨。</p><p>从一切如来心。才出已。一切如来羯磨平等智。善通达故。金刚萨埵三摩地。即从婆伽梵持金刚。为一切如来羯磨光明。出已。以彼一切如来羯磨光明。照耀一切有情界。为一切如来羯磨界。其尽一切如来羯磨界。入世尊毗卢遮那佛心。聚为一体。量遍一切虚空界。则一切如来羯磨界故。生羯磨金刚形。住佛掌中。则从羯磨金刚形。出一切世界微尘等如来身。于一切世界。一切如来羯磨等。作一切佛神通游戏。作一切如来无边事业故。金刚萨埵三摩地。极坚牢故。聚为一体。生一切如来毗首羯磨大菩萨摩诃萨身。住世尊毗卢遮那佛心。说此嗢陀南。</p><p>奇哉佛不空我一切业多</p><p>无功作佛益能转金刚业</p><p>尔时毗首羯磨大菩萨身。从世尊心下。依一切如来前月轮而住。复请教令。时世尊入一切如来不空金刚三昧耶。名金刚三摩地。转一切<a href=\"/remen/gongyang.html\" class=\"keylink\" target=\"_blank\">供养</a>等。无量不空。一切业轨仪广大三昧耶。尽无余有情界。作一切悉地。受一切安乐悦意故。乃至成就一切如来金刚羯磨性智神境通果故。则彼羯磨金刚。授与一切如来金刚羯磨大菩萨。为一切如来羯磨转轮王。以一切如来灌顶。授与双手。则一切如来。以金刚名。号金刚毗首。金刚毗首灌顶时。彼金刚毗首菩萨摩诃萨。则安立羯磨金刚于自心。令安一切如来羯磨平等处。说此嗢陀南。</p><p>此是一切佛作种种胜业</p><p>授与我掌中以业安于业</p><p>尔时婆伽梵。复入难敌精进大菩萨摩诃萨三昧耶。出生羯磨加持。名金刚三摩地。一切如来守护三昧耶。名一切如来心。从自心出。</p><p>嚩日啰(二合)路乞沙(二合)。</p><p>从一切如来心。才出已。即彼婆伽梵金刚手。为众多坚固甲胄。出已。入世尊毗卢遮那佛心。聚为一体。生大金刚甲胄形。住佛掌中。从彼金刚甲胄形。出一切世界微尘等如来身。一切如来守护仪轨广大事业等。作一切佛神通游戏。难敌精进故。金刚萨埵三摩地。极坚牢故。聚为一体。生难敌精进大菩萨身。住世尊毗卢遮那佛心。说此嗢陀南。</p><p>奇哉精进甲我固坚固者</p><p>由坚固无身作金刚胜身</p><p>时彼难敌精进大菩萨身。从世尊心下。依一切如来右月轮而住。复请教令。时世尊入一切如来坚固名金刚三摩地。一切如来精进波罗蜜三昧耶。救护尽无余有情界。受一切安乐悦意故。乃至得一切如来金刚身成就果故。则金刚甲胄。授与难敌精进大菩萨双手。则一切如来。以金刚名。号金刚慈友。金刚慈友灌顶时。彼金刚慈友菩萨摩诃萨。以金刚甲胄。被一切如来。说此嗢陀南。</p><p>此是一切佛最胜慈甲胄</p><p>坚精进大护名为大慈友</p><p>尔时婆伽梵。复入摧一切魔大菩萨摩诃萨三昧耶。出生羯磨加持。名金刚三摩地。一切如来方便三昧耶。名一切如来心。从自心出。</p><p>嚩日啰(二合)药乞洒(二合)。</p><p>从一切如来心。才出已。即彼婆伽梵持金刚。为众多大牙器仗。出已。入世尊毗卢遮那佛心。聚为一体。生金刚牙形。住佛掌中。从彼金刚牙形。出一切世界微尘等如来身。作一切降伏暴怒等。为一切佛神通游戏。一切魔善摧伏故。金刚萨埵三摩地。极坚牢故。聚为一体。生摧一切魔大菩萨身。住世尊毗卢遮那佛心。说此嗢陀南。</p><p>奇哉大方便诸佛之慈愍</p><p>由有形寂静示作暴怒形</p><p>时彼摧一切魔大菩萨身。从世尊心下。依一切如来左月轮而住。复请教令。时世尊入一切如来极怒金刚三摩地。一切如来调伏难调。尽无余有情界。施<a href=\"/remen/wuwei.html\" class=\"keylink\" target=\"_blank\">无畏</a>。受一切安乐悦意故。乃至得一切如来大方便智神境通最胜悉地果故。则彼金刚牙器仗。授与彼摧一切魔大菩萨双手。则一切如来。以金刚名。号金刚暴怒。金刚暴怒灌顶时。彼金刚暴怒菩萨摩诃萨。以彼金刚牙器仗。安自口中。恐怖一切如来。说此嗢陀南。</p><p>此是一切佛调伏诸难调</p><p>金刚牙器仗方便愍慈者</p><p>尔时婆伽梵。复入一切如来拳大菩萨摩诃萨三昧耶。出生羯磨加持。名金刚三摩地。一切如来身口心金刚缚三昧耶。名一切如来心。从自心出。</p><p>嚩日啰(二合)散地。</p><p>从一切如来心。才出已。即彼婆伽梵持金刚。为一切如来一切印缚。出已。入世尊毗卢遮那佛心。聚为一体。生金刚缚形住佛掌中。从彼金刚缚形。出一切世界微尘等如来身。出已。于一切世界。一切如来印缚智等。作一切佛神通游戏。一切如来拳善缚故。金刚萨埵三摩地。极坚牢故。聚为一体。生一切如来拳大菩萨身。住世尊毗卢遮那佛心。说此嗢陀南。</p><p>奇哉妙坚缚我坚三昧耶</p><p>成诸意乐故解脱者为缚</p><p>时彼一切如来拳大菩萨身。从世尊心下。依一切如来后月轮而住。复请教令。时世尊入一切如来三昧耶。名金刚三摩地。一切如来印三昧耶。尽无余有情界。令一切如来圣天。现验一切悉地。受一切安乐悦意故。乃至得一切如来一切智智印。主宰最胜悉地果故。则彼金刚缚。授与一切如来金刚拳大菩萨摩诃萨双手。则彼一切如来。以金刚名。号金刚拳。金刚拳灌顶时。彼金刚拳菩萨摩诃萨。以彼金刚缚。缚一切如来。说此嗢陀南。</p><p>此是一切佛印缚大坚固</p><p>速成诸印故不越三昧耶</p><p>一切如来供养广大仪轨业。一切如来大精进坚固甲胄。一切如来大方便。一切如来一切印缚智。如是一切如来大羯磨萨埵。</p><p>尔时不动如来。成就世尊毗卢遮那一切如来智已。印一切如来智故。入金刚波罗蜜三昧耶。所生金刚加持。名金刚三摩地。一切如来金刚三昧耶。名一切如来印。从自心出。</p><p>萨怛嚩嚩日离。</p><p>从一切如来心。才出已。出金刚光明。从彼金刚光明门。即彼婆伽梵持金刚。为一切世界微尘等如来身。印一切如来智。复聚为一体。等一切世界量。生大金刚形。依世尊毗卢遮那佛前月轮而住。说此嗢陀南。</p><p>奇哉一切佛萨埵金刚坚</p><p>由坚无身故获得金刚身</p><p>尔时世尊宝生如来。印世尊毗卢遮那一切如来智故。入宝波罗蜜三昧耶。所生宝金刚加持。名金刚三摩地。金刚三昧耶。名自印。从自心出。</p><p>啰怛那嚩日离(二合)。</p><p>从一切如来心。才出已。出宝光明。从彼宝光明。即彼婆伽梵持金刚。为一切世界微尘等如来身。印一切如来智。复聚为一体。等一切世界量。生大金刚宝形。依世尊毗卢遮那佛右月轮而住。说此嗢陀南。</p><p>奇哉一切佛我名宝金刚</p><p>于一切印众坚灌顶理趣</p><p>尔时世尊观自在王如来。印世尊毗卢遮那一切如来智故。入法波罗蜜三昧耶。所生法金刚加持。名金刚三摩地。法三昧耶。名自印。从自心出。</p><p>达摩嚩日离(二合)。</p><p>从一切如来心。才出已。出莲花光明。从彼莲华光明。即彼婆伽梵持金刚。为一切世界微尘等如来身。印一切如来智。复聚为一体。等一切世界量。生大金刚莲花形。依世尊毗卢遮那佛后月轮而住。说此嗢陀南。</p><p>奇哉一切<a href=\"/remen/fofa.html\" class=\"keylink\" target=\"_blank\">佛法</a>金刚我净</p><p>由自性清净令贪染无垢</p><p>尔时世尊不空成就如来。印毗卢遮那一切如来智故。入一切波罗蜜三昧耶。所生金刚加持。名金刚三摩地。一切三昧耶。名自印。从自心出。</p><p>羯磨嚩日离(二合)。</p><p>从一切如来心。才出已。出一切羯磨光明。从彼一切如来羯磨光明。即彼婆伽梵持金刚。为一切世界微尘等如来身。遍印一切如来智。复聚为一体。等一切世界量。面向一切处。生大羯磨金刚形。依世尊毗卢遮那佛左月轮而住。说此嗢陀南。</p><p>奇哉一切佛我名业金刚</p><p>由一成一切佛界善作业</p><p>一切如来智三昧耶大灌顶。金刚法性。一切供养。如是一切如来大婆罗蜜。</p><p>尔时世尊毗卢遮那佛。复入一切如来适悦供养三昧耶。所生名金刚三摩地。一切如来族大天女。从自心出。</p><p>嚩日啰(二合)逻西。</p><p>从一切如来心。才出已。出金刚印。从彼金刚印门。则彼婆伽梵持金刚。为一切世界微尘等如来身。复聚为一体。为金刚嬉戏大天女。如金刚萨埵。一切身性种种形色威仪一切庄严具。摄一切如来族金刚萨埵女。依世尊不动如来曼荼罗左边月轮而住。说此嗢陀南。</p><p>奇哉无有比诸佛中供养</p><p>由贪染供养能转诸供养</p><p>尔时世尊毗卢遮那。复入一切如来宝鬘灌顶三昧耶。所生名金刚三摩地。一切如来族大天女。从自心出。</p><p>嚩日啰(二合)摩犁。</p><p>从一切如来心。才出已。出大宝印。从彼大宝印。则彼婆伽梵持金刚。为一切世界微尘等如来身。复聚为一体。为金刚鬘大天女。依世尊宝生如来曼荼罗左边月轮而住。说此嗢陀南。</p><p>奇哉我无比称为宝供养</p><p>于三界王胜教敕受供养</p><p>尔时世尊毗卢遮那。复入一切如来歌咏供养三昧耶。所生名金刚三摩地。一切如来族大天女。从自心出。</p><p>嚩日啰(二合)霓(愚以反)帝。</p><p>从一切如来心。才出已。出一切如来法印。从彼一切如来法印。彼婆伽梵持金刚。为一切世界微尘等如来身。复聚为一体。为金刚歌咏大天女。依世尊观自在王如来左边月轮而住。说此嗢陀南。</p><p>奇哉成歌咏我供诸见者</p><p>由此供养故诸法如响应</p><p>尔时世尊毗卢遮那。复入一切如来舞供养。所生名金刚三摩地。一切如来族大天女。从自心出。</p><p>嚩日啰(二合)儞哩(二合)帝曳。</p><p>从一切如来心。才出已。出一切如来舞广大仪。从彼出一切如来舞供养仪。则彼婆伽梵持金刚。为一切世界微尘等如来身。复聚为一体。为金刚舞大天女。依世尊不空成就如来左边月轮而住。说此嗢陀南。</p><p>奇哉广供养作诸供养故</p><p>由金刚舞仪安立佛供养</p><p>一切如来无上安乐悦意三昧耶。</p><p>一切如来鬘。一切如来讽咏。一切如来无上。作供养业。如是一切如来秘密供养。</p><p>尔时世尊不动如来。奉答毗卢遮那如来供养故。入一切如来能悦泽三昧耶。所生名金刚三摩地。一切如来婢使。从自心出。</p><p>嚩日啰(二合)杜闭。</p><p>从一切如来心。才出已。则彼婆伽梵持金刚。为种种仪<a href=\"/remen/shaoxiang.html\" class=\"keylink\" target=\"_blank\">烧香</a>供养云严饰。舒遍一切金刚界。出已。从彼烧香供养云海出一切世界微尘等如来身。复聚为一体。为金刚烧香天女身。依世尊金刚摩尼宝峰楼阁隅左边月轮而住。说此嗢陀南。</p><p>奇哉大供养悦泽具端严</p><p>由萨埵遍入速疾证菩提</p><p>尔时世尊宝生如来。奉答毗卢遮那如来供养故。入宝庄严供养三昧耶。所生名金刚三摩地。一切如来承旨大天女。从自心出。</p><p>嚩日啰(二合)补涩闭(二合)。</p><p>从一切如来心。才出已。即彼婆伽梵持金刚。为一切花供养严饰。舒遍一切虚空界。出已。从彼一切花供养严饰。出一切世界微尘等如来身。出已。复聚为一体。为金刚花天女形。依如来金刚摩尼宝峰楼阁隅左边月轮而住。说此嗢陀南。</p><p>奇哉花供养能作诸庄严</p><p>由如来宝性速疾获供养</p><p>尔时世尊观自在王如来。奉答世尊毗卢遮那供养故。入一切如来光明供养三昧耶。所生名金刚三摩地。一切如来女使。从自心出。</p><p>嚩日啰(二合)路计。</p><p>从一切如来心。才出已。即彼婆伽梵持金刚。出一切光明界供养严饰。舒遍尽法界。从彼一切光明界庄严具。出一切世界微尘等如来身。出已。复聚为一体。为金刚光明天女身。依世尊金刚摩尼宝峰楼阁隅左边月轮而住。说此嗢陀南。</p><p>奇哉我广大供养灯端严</p><p>由速具光明获一切佛眼</p><p>尔时世尊不空成就如来。奉答毗卢遮那如来供养故。入一切如来涂香供养三昧耶。所生名金刚三摩地。一切如来婢使。从自心出。</p><p>嚩日啰(二合)巘题。</p><p>从一切如来心。才出已。则彼婆伽梵持金刚。出一切涂香供养严饰。舒遍一切法界。从彼一切涂香供养严饰。出一切世界微尘等如来身。出已。复聚为一体。为金刚涂香天女身。依世尊金刚摩尼宝峰楼阁隅左边月轮而住。说此嗢陀南。</p><p>奇哉香供养我微妙悦意</p><p>由如来香故授与一切身</p><p>一切如来智遍入。大菩提支分三昧耶。一切如来光明。戒定慧解脱解脱知见涂香。如是一切如来受教令女。</p><p>尔时世尊毗卢遮那如来。复入一切如来三昧耶钩三昧耶。所生萨埵。名金刚三摩地。一切如来一切印众主。从自心出。</p><p>嚩日啰(二合)矩赊。</p><p>从一切如来心。才出已。则彼婆伽梵持金刚。出一切如来一切印众。从彼一切如来一切印众。出一切世界微尘等如来身。复聚为一体。为金刚钩大菩萨身。依世尊金刚摩尼宝峰楼阁金刚门中月轮而住。钩召一切如来三昧耶。说此嗢陀南。</p><p>奇哉一切佛钩誓我坚固</p><p>由我遍钩召集诸曼荼罗</p><p>尔时世尊复入一切如来三昧耶。引入摩诃萨埵三昧耶。所生名金刚三摩地。一切如来印入承旨。从自心出。</p><p>嚩日啰(二合)播赊。</p><p>从一切如来心。才出已。则彼婆伽梵持金刚。出一切如来三昧耶引入印众。从彼一切如来三昧耶引入印众。出一切世界微尘等如来身。复聚为一体。为金刚索大菩萨身。依世尊金刚摩尼宝峰楼阁宝门间月轮而住。引入一切如来。说此嗢陀南。</p><p>奇哉一切佛我坚金刚索</p><p>设入诸微尘我复引入此</p><p>尔时世尊复入一切如来三昧耶。锁大萨埵三昧耶。所生名金刚三摩地。一切如来三昧耶。缚一切如来使。从自心出。</p><p>嚩日啰(二合)萨普(二合)吒。</p><p>从一切如来心。才出已。则彼婆伽梵持金刚。出一切如来三昧耶缚。为印众。从彼一切如来三昧耶缚印众。出已。出一切世界微尘等如来身。复聚为一体。为金刚锁大菩萨身。依世尊金刚摩尼宝峰楼阁法门中月轮而住。说此嗢陀南。</p><p>奇哉一切佛大坚金刚锁</p><p>令诸缚脱者有情利故缚</p><p>尔时世尊复入一切如来遍入大菩萨三昧耶。所生名金刚三摩地。一切如来一切印僮仆。从自心出。</p><p>嚩日啰(二合)吠舍。</p><p>从一切如来心。才出已。则彼婆伽梵持金刚。为一切如来印主。出已。从彼一切如来印主。出一切世界微尘等如来身。复聚为一体。为金刚遍入大菩萨身。依世尊金刚摩尼宝峰楼阁羯磨门中月轮而住。说此嗢陀南。</p><p>奇哉一切佛我坚金刚入</p><p>为一切主宰亦即为僮仆</p><p>一切如来三昧耶钩召。引入缚调伏。如是一切如来教令。</p><p>尔时世尊为一切如来召集故。作金刚弹指相。说此一切如来召集加持心。</p><p>嚩日啰(二合)三摩惹。</p><p>由刹那攞嚩须臾顷。一切如来弹指相警觉已。遍一切世界云海中。一切世界微尘等如来并菩萨。集会曼荼罗。集已。往诣金刚摩尼宝峰楼阁世尊毗卢遮那如来所。至已。说礼一切如来足心。</p><p>唵萨嚩。(二合)怛他孽多。播那满娜曩迦噜弥。</p><p>由此性成就真言随意念诵。礼一切如来已。说此嗢陀南。</p><p>奇哉大普贤菩萨之敬仪</p><p>是如来轮坛影现于如来</p><p>时十方一切世界集会如来。说已。由一切如来加持。一切菩萨。集会曼荼罗。入毗卢遮那佛心。从彼一切如来心。各各自菩萨众曼荼罗。出已。依世尊毗卢遮那佛金刚摩尼宝峰楼阁周围作坛三摩地而住。说此嗢陀南。</p><p>奇哉一切佛广大无始生</p><p>由一切尘数获得佛一性</p><p>尔时婆伽梵一切如来。复作集会。令金刚界大曼荼罗加持故。得尽无余有情界。拔济一切利益安乐故。乃至一切如来平等智。神境通三菩提。最胜成就故。奉请婆伽梵一切如来主宰金刚萨埵无始无终大持金刚。以此一百八赞而请。</p><p>金刚勇大心金刚诸如来</p><p>普贤金刚初我礼金刚手</p><p>金刚王妙觉金刚钩如来</p><p>不空王金刚我礼金刚召</p><p st><!-- 组件提取 by johon --> <style>.fx{overflow:hidden}.fx .bdsharebuttonbox a{float:left}</style></p><div class=\"fx\" data-zshare><div class=\"bdsharebuttonbox bdshare-button-style0-16\"><a href=\"#\" class=\"bds_more\" data-cmd=\"more\">分享到:</a><a href=\"#\" class=\"bds_weixin\" data-cmd=\"weixin\" title=\"分享到微信\"></a><a href=\"#\" class=\"bds_tqf\" data-cmd=\"tqf\" title=\"分享到腾讯朋友\"></a><a href=\"#\" class=\"bds_tsina\" data-cmd=\"tsina\" title=\"分享到新浪微博\"></a><a href=\"#\" class=\"bds_sqq\" data-cmd=\"sqq\" title=\"分享到QQ好友\"></a><a href=\"#\" class=\"bds_qzone\" data-cmd=\"qzone\" title=\"分享到QQ空间\"></a></div><script src=\"https://www.hrfjw.com/statics/m_liaotuo/js/zshare.min.js\"></script></div> <div class=\"hengfu marginB20\"><style>#PCMSAD_19732{padding:5px;border-bottom:1px solid #e2e2e2;}#PCMSAD_19732 ul{overflow:hidden;zoom:1;}#PCMSAD_19732 ul li{float:left;width:25%;text-align:center;}#PCMSAD_19732 ul li a{padding:0 5px;display:block;}#PCMSAD_19732 ul li p{height:28px;line-height:28px;overflow:hidden;}#PCMSAD_19732 ul li p a{font-size:0.8em;color:#95918e;}</style><script language=\"javascript\" src=\"https://www.hrfjw.com/caches/hengfu/19732.js\"></script></div><div class=\"arc_pn\"><ul>      <li>上一篇：<a href=\"https://m.hrfjw.com/qldzj/syrzzdxcj/3138.html\">第1016部 阿唎多罗陀罗尼阿噜力经</a></li>      <li>下一篇：<a href=\"https://m.hrfjw.com/qldzj/syrzzdxcj/3140.html\">第1014部 出生一切如来法眼遍照大力明王经</a></li>    </ul></div><div class=\"hengfu marginB20\"></div><style>.box11 ul li.box11_hover {background: #a44702;color: #f2e8d9;}</style><div class=\"box11 marginB20\">    <b>相关阅读</b>    <ul><li><a href=\"https://m.hrfjw.com/qldzj/syrzzdxcj/2778.html\" title=\"第1010部 佛说法乘义决定经\">第1010部 佛说法乘义决定经</a></li><li><a href=\"https://m.hrfjw.com/qldzj/syrzzdxcj/3141.html\" title=\"第1011部 佛说大白伞盖总持陀罗尼经\">第1011部 佛说大白伞盖总持陀罗尼经</a></li><li><a href=\"https://m.hrfjw.com/qldzj/syrzzdxcj/3140.html\" title=\"第1014部 出生一切如来法眼遍照大力明王经\">第1014部 出生一切如来法眼遍照大力明王经</a></li><li class=\"box11_hover\"><a href=\"https://m.hrfjw.com/qldzj/syrzzdxcj/3139.html\" title=\"第1015部 金刚顶一切如来真实摄大乘现证大教王经\">第1015部 金刚顶一切如来真实摄大乘现证大教王经</a></li><li><a href=\"https://m.hrfjw.com/qldzj/syrzzdxcj/3138.html\" title=\"第1016部 阿唎多罗陀罗尼阿噜力经\">第1016部 阿唎多罗陀罗尼阿噜力经</a></li><li><a href=\"https://m.hrfjw.com/qldzj/syrzzdxcj/3137.html\" title=\"第1018部 一字寄特佛顶经\">第1018部 一字寄特佛顶经</a></li><li><a href=\"https://m.hrfjw.com/qldzj/syrzzdxcj/3136.html\" title=\"第1020部 菩提场庄严陀罗尼经\">第1020部 菩提场庄严陀罗尼经</a></li>    </ul></div><div class=\"box11 marginB20\">    <b>相关推荐</b>    <a href=\"https://m.hrfjw.com/qldzj/syrzzdxcj/2773.html\"><img src=\"https://www.hrfjw.com/statics/images/nopic.gif\" width=\"75\" height=\"75\" alt=\"第873部 佛说圣最胜陀罗尼经\" title=\"第873部 佛说圣最胜陀罗尼经\"></a>    <span><a href=\"https://m.hrfjw.com/qldzj/syrzzdxcj/2773.html\">第873部 佛说圣最胜陀罗尼经</a></span>    <p>佛说圣最胜陀罗尼经 如是我闻。一时佛在波啰钵多国星左大城虞弥曩精舍。过是夏已至九月二十日。有一苾刍名嚩野佉曩。时彼苾刍出星左大城。往支那城相去四由旬。于其路中见一大人。身长三丈面长四尺。知是文殊师利菩萨即时礼足长跪合掌白菩萨言。云何现身而来至此。必有因缘。</p>    <ul>    <li><a href=\"https://m.hrfjw.com/qldzj/syrzzdxcj/2774.html\">第880部 佛说消除一切灾障宝髻陀罗尼经</a></li>    <li><a href=\"https://m.hrfjw.com/qldzj/syrzzdxcj/2775.html\">第961部 秽迹金刚说神通大满陀罗尼法术灵要门经</a></li>    <li><a href=\"https://m.hrfjw.com/qldzj/syrzzdxcj/2776.html\">第962部 秽迹金刚禁百变法经</a></li>    <li><a href=\"https://m.hrfjw.com/qldzj/syrzzdxcj/2777.html\">第982部 圣观自在菩萨不空王秘密心陀罗尼经</a></li>    <li><a href=\"https://m.hrfjw.com/qldzj/syrzzdxcj/2778.html\">第1010部 佛说法乘义决定经</a></li>    <li><a href=\"https://m.hrfjw.com/qldzj/syrzzdxcj/2779.html\">第1046部 佛说一切佛摄相应大教王经圣观自在菩萨念诵仪轨经</a></li>    <li><a href=\"https://m.hrfjw.com/qldzj/syrzzdxcj/3090.html\">第980部 瑜伽集要救阿难陀罗尼焰口轨仪经</a></li>    <li><a href=\"https://m.hrfjw.com/qldzj/syrzzdxcj/3091.html\">第840部 佛说末利支提婆华鬘经</a></li>    <li><a href=\"https://m.hrfjw.com/qldzj/syrzzdxcj/3092.html\">第1076部 犍稚梵赞</a></li>    </ul></div><div class=\"hengfu marginB20\"></div><div class=\"box07 marginB10\"><b>热门推荐</b><span><a href=\"https://m.hrfjw.com/qldzj/syrzzdxcj/2770.html\">第四卷 佛说大方广善巧方便经</a></span>    <p><a href=\"https://m.hrfjw.com/qldzj/syrzzdxcj/2780.html\">[第八卷 大乘本生心地观经]</a><a href=\"https://m.hrfjw.com/qldzj/syrzzdxcj/3181.html\">[第957部 佛说雨宝陀罗尼经]</a><a href=\"https://m.hrfjw.com/qldzj/syrzzdxcj/3089.html\">[第一卷 佛说大乘庄严宝王经]</a><a href=\"https://m.hrfjw.com/qldzj/syrzzdxcj/2771.html\">[第一卷 佛说大摩里支菩萨经]</a></p>    <span><a href=\"https://m.hrfjw.com/qldzj/syrzzdxcj/3260.html\">第871部 圣六字增寿大明陀罗尼经</a></span>    <p><a href=\"https://m.hrfjw.com/qldzj/syrzzdxcj/2775.html\">[第961部 秽迹金刚说神通大满陀罗尼法术灵要门经]</a><a href=\"https://m.hrfjw.com/qldzj/syrzzdxcj/3247.html\">[第886部 佛说灭除五逆罪大陀罗尼经]</a><a href=\"https://m.hrfjw.com/qldzj/syrzzdxcj/3166.html\">[第978部 佛说除一切疾病陀罗尼经]</a><a href=\"https://m.hrfjw.com/qldzj/syrzzdxcj/3111.html\">[第1057部 佛说妙吉祥瑜伽大教金刚陪啰嚩轮观想成就仪轨经]</a></p></div><div class=\"hengfu marginB10\"></div><div class=\"search\"><form action=\"https://m.hrfjw.com/index.php\" method=\"get\" target=\"_blank\"><input type=\"hidden\" name=\"m\" value=\"search\"><input type=\"hidden\" name=\"c\" value=\"index\"><input type=\"hidden\" name=\"a\" value=\"init\"><input class=\"search_text\" type=\"search\" name=\"q\" id=\"q\" value=\"\" onkeypress=\"if(event.keyCode==13){funsearch();return false;}\" placeholder=\"输入文字 搜索内容\"><input type=\"submit\" value=\"搜 索\" class=\"search_button\" onclick=\"funsearch()\"></form></div><div class=\"nav_z\"><ul>            <li><a href=\"https://m.hrfjw.com/foxue/\">入门</a></li>        <li><a href=\"https://m.hrfjw.com/fjrw/\">人物</a></li>        <li><a href=\"https://m.hrfjw.com/fozhou/\">佛咒</a></li><li><a href=\"https://m.hrfjw.com/fojiaogushi/\">故事</a></li>                <li><a href=\"https://m.hrfjw.com/fojing/\">佛经</a></li><li><a href=\"https://m.hrfjw.com/wenda/\">问答</a></li><li><a href=\"https://m.hrfjw.com/jingtuzong/\">净宗</a></li><li><a href=\"https://m.hrfjw.com/chanzong/\">禅宗</a></li><li><a href=\"https://m.hrfjw.com/fangsheng/\">放生</a></li>        <li><a href=\"https://m.hrfjw.com/sheli/\">舍利</a></li><li><a href=\"https://m.hrfjw.com/remen/\">名词</a></li><li><a href=\"https://m.hrfjw.com/focha/\">禅茶</a></li><li><a href=\"https://m.hrfjw.com/ctwh/%20\">传统文化</a></li>    </ul></div><!-- 组件提取 by johon --> <div class=\"foot_z\">    <p><a href=\"https://m.hrfjw.com/\"><b>华人佛教网</b></a>  Copy Rights Reserved @2020</p>    <p>技术问题联络电邮：<a href=\"mailto:cnbuddhist@hotmail.com\" target=\"_blank\"><b>cnbuddhist@hotmail.com</b></a></p></div><script type=\"text/javascript\"> //返回顶部(function() {    var backToTopEle = $('<div class=\"backButton\"><span class=\"backToTop\"></span></div>').appendTo($(\"body\"));        $(\".backToTop\").click(function() {            $(\"html, body\").animate({ scrollTop: 0 }, 200);        });     backToTopFun = function() {        var st = $(document).scrollTop(), winh = $(window).height();        (st > 0)? $(\".backToTop\").show(): $(\".backToTop\").hide();        //IE6下的定位        if (!window.XMLHttpRequest) {            $('.backButton').css(\"top\", st + winh - 166);        }    };    $(window).bind(\"scroll\", backToTopFun);    $(function() { backToTopFun(); }); })();</script><script>//百度统计var _hmt = _hmt || [];(function() {  var hm = document.createElement(\"script\");  hm.src = \"https://hm.baidu.com/hm.js?417a2205a448951af43d4909fbe27118\";  var s = document.getElementsByTagName(\"script\")[0];   s.parentNode.insertBefore(hm, s);})();// 百度推送(function(){    var bp = document.createElement('script');    var curProtocol = window.location.protocol.split(':')[0];    if (curProtocol === 'https') {        bp.src = 'https://zz.bdstatic.com/linksubmit/push.js';    }    else {        bp.src = 'http://push.zhanzhang.baidu.com/push.js';    }    var s = document.getElementsByTagName(\"script\")[0];    s.parentNode.insertBefore(bp, s);})();//360自动收录(function(){var src = \"https://jspassport.ssl.qhimg.com/11.0.1.js?d182b3f28525f2db83acfaaf6e696dba\";document.write('<script src=\"' + src + '\" id=\"sozz\"><\\/script>');})();</script></div>"
}]