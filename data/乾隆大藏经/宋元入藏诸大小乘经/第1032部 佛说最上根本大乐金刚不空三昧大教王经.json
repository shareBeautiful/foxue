[{
    "title": "第一卷 佛说最上根本大乐金刚不空三昧大教王经",
    "author": "法贤法师 译",
    "html": "<div class=\"B1_text\"><p>第一卷 佛说最上根本大乐金刚不空<a href=\"/remen/sanmei.html\" class=\"keylink\" target=\"_blank\">三昧</a>大教王经</p><p><a href=\"/remen/sanzang.html\" class=\"keylink\" target=\"_blank\">三藏</a>圣教序</p><p>宋真宗皇帝制</p><p>高明肇分三辰方乃序其次。厚载初定万汇於以发乎端。清浊之体既彰<a href=\"/remen/shane.html\" class=\"keylink\" target=\"_blank\">善恶</a>之源。是显然后以文物立其教。以正典化其俗。利益之功同归於理。於是乎像法来於西国。<a href=\"/remen/zhendi.html\" class=\"keylink\" target=\"_blank\">真谛</a>流於中夏。洞贯千古真实之理。无以穷囊。括九围玄妙之门。莫能究言乎。<a href=\"/remen/wangxiang.html\" class=\"keylink\" target=\"_blank\">妄想</a>则<a href=\"/remen/wuyun.html\" class=\"keylink\" target=\"_blank\">五蕴</a>。皆空现乃真容。则一毫<a href=\"/remen/yuanman.html\" class=\"keylink\" target=\"_blank\">圆满</a>广大之教岂能纪述者哉。伏睹太宗神功圣德。文武皇帝法性周圆。仁慈普布。化蛮貊则万邦辐湊。跻丞民於仁夀之乡。崇教法则四海云从。惠苍生於富庶之域。见尊经之浩汗。设方便以救沉沦。知法界之恢宏。行<a href=\"/remen/jingjin.html\" class=\"keylink\" target=\"_blank\">精进</a>而摄<a href=\"/remen/xiedai.html\" class=\"keylink\" target=\"_blank\">懈怠</a>。乃择其邃宇校彼真文。命<a href=\"/remen/tianzhu.html\" class=\"keylink\" target=\"_blank\">天竺</a>之高僧译贝多之佛语。象管翻成於金字。珠编复置於琅函。龙宫之圣藻。惟新鹫岭之<a href=\"/remen/biqiu.html\" class=\"keylink\" target=\"_blank\">比丘</a>仰叹由是。三乘共贯。<a href=\"/remen/sidi.html\" class=\"keylink\" target=\"_blank\">四谛</a>同圆。尽苦空真正之言。显秘密精研之义。赞相相乎实相。论空空乎尽空。华严之理。合轨辙金像之教同规矩。朕缵嗣丕構恭临宝图。常翼翼而抚兆民。每兢兢而守先训。以至释典尤未精详。谅其幽深曷能探测。有译经西域僧法贤奏章。恳切致意。专劝以先皇帝大阐真风高傅佛旨。兴前王之坠典。振觉路之颓纲。欲旌天造之功。庸用广圣文之述作。请予制序。继圣教马自圣考上仙追号罔息。政事之外何暇经心。今已禫除思臻微奥。虽幼承慈诲。奈夙乏通才焉穷乎。法海之津涯莫造乎。空门之闻域略敷大意。以徇舆情蹄涔不足。擬浴日之波。尺箠岂能量昊昊天之影。聊述短序以纪圣功者焉。</p><p>大三昧金刚真实理<a href=\"/remen/yigui.html\" class=\"keylink\" target=\"_blank\">仪轨</a>分第一</p><p>如是我闻。一时<a href=\"/remen/shizun.html\" class=\"keylink\" target=\"_blank\">世尊</a>大毗卢遮那佛。在他化<a href=\"/remen/zizai.html\" class=\"keylink\" target=\"_blank\">自在</a>天宫。而彼天宫众宝所成。悬铃璎珞幢幡珠珍种种宝盖。如是<a href=\"/remen/zhuangyan.html\" class=\"keylink\" target=\"_blank\">庄严</a>遍满<a href=\"/remen/xukong.html\" class=\"keylink\" target=\"_blank\">虚空</a>。是佛世尊安住诸佛金刚三昧智众圣之尊。戴诸佛冠受<a href=\"/remen/sanjie.html\" class=\"keylink\" target=\"_blank\">三界</a>法王灌顶。成就诸佛一切智智。是最相应自在无碍。具诸佛平等印。善作种种事业。尽诸<a href=\"/remen/zhongsheng.html\" class=\"keylink\" target=\"_blank\">众生</a>界圆满一切愿。三界平等究竟法身。摄诸如来金刚三业诸佛称赞。是大慈悲大毗卢遮那如来。与八俱胝大菩萨俱。其名曰金刚手菩萨摩诃萨。观自在菩萨摩诃萨。虚空藏菩萨摩诃萨。金刚拳菩萨摩诃萨。妙吉祥菩萨摩诃萨。同心生转法轮菩萨摩诃萨。誐誐那巘惹菩萨摩诃萨。降诸魔菩萨摩诃萨。如是诸大菩萨众而共围绕。宣说一切清净法门。初中后善文义深远。纯一无杂具足圆满。所谓妙乐清净句是即<a href=\"/remen/puti.html\" class=\"keylink\" target=\"_blank\">菩提</a>句。贪欲清净句是即菩提句。亲法清净句是即菩提句。一切富乐清净句是即菩提句。见清净句是即菩提句。爱乐清净句是即菩提句。染法清净句是即菩提句。庄严清净句是即菩提句。悦意清净句。是即菩提句。明照清净句是即菩提句。身清净句是即菩提句。色清净句是即菩提句。声清净句是即菩提句。香清净句是即菩提句。味清净句是即菩提句。触清净句是即菩提句。所以者何。诸法<a href=\"/remen/zixing.html\" class=\"keylink\" target=\"_blank\">自性</a>清净亦复如是。诸法自性清净故。<a href=\"/remen/banruo.html\" class=\"keylink\" target=\"_blank\">般若</a>波罗蜜多亦清净。佛告金刚手菩萨。若人得闻此一切清净法门般若波罗蜜多者。是人即得销除诸障。谓<a href=\"/remen/fannao.html\" class=\"keylink\" target=\"_blank\">烦恼</a>障法障<a href=\"/remen/yezhang.html\" class=\"keylink\" target=\"_blank\">业障</a>。诸障道法悉皆销灭。设造<a href=\"/remen/diyu.html\" class=\"keylink\" target=\"_blank\">地狱</a>之业亦不复受。所有苦恼于<a href=\"/remen/shana.html\" class=\"keylink\" target=\"_blank\">刹那</a>顷灭尽无余。速能至于菩提道场。若人<a href=\"/remen/shouchi.html\" class=\"keylink\" target=\"_blank\">受持</a>读诵记念思惟。是人现世得一切法平等三摩地。得一切法自在。获一切爱乐适悦。历十六大菩萨生而成正觉。</p><p>尔时世尊大毗卢遮那佛。欲令宣说诸佛最上大乘三昧法。金刚界等一切曼拏罗最上之法。一切有情最胜法。尽无尽调伏法。一切义成就法。金刚手大三昧法。无量秘密众妙法。如是等法。是般若波罗蜜多清净法门。</p><p>尔时大毗卢遮那佛。先现微笑。左作高举势。戏掷金刚杵。复以金刚杵作钩召势。安于本心。说大乐不空金刚本心真理三昧明曰。</p><p>吽(引)</p><p>说此明时。所有三界一切佛刹。一切如来及诸菩萨悉皆悦乐。钩召入大毗卢遮那佛大曼拏罗中。住佛三昧皆悉敬爱。所有一切成就法皆令成就。</p><p>尔时世尊大毗卢遮那佛。结大乐金刚印已。即入一切如来秘密金刚三摩地。从定出已。告金刚手菩萨言。汝今宣说曼拏罗法。是时金刚手菩萨受佛旨已。即入大秘密金刚三昧出生曼拏罗安想智印三摩地。从定出已。说大三昧真实之理金刚安想大曼拏罗法。即说颂曰。</p><p>我今依佛旨略说曼拏罗</p><p>三昧真实理金刚安想法</p><p>四方与四隅宝装四门楼</p><p>尾提炽盛光曼拏罗周围</p><p>四隅门左右安置半月相</p><p>种种宝严饰悬铃珠璎珞</p><p>宝盖及幢幡明镜众花鬘</p><p>安外曼拏罗内置八辐轮</p><p>分列八尊位中位金刚手</p><p>是名金刚轮于此曼拏罗</p><p>依法安尊像月色及月相</p><p>炽盛光普照手持金刚杵</p><p>而现高举势处于莲华座</p><p>周匝金刚围炽盛光焰照</p><p>持本尊心明想起曼拏罗</p><p>乃至诸贤圣亦持本心明</p><p>依金刚出生宝像及画像</p><p>安本尊周匝先于中尊前</p><p>安金刚萨埵身相红白色</p><p>顶戴诸佛冠手执金刚杵</p><p>现大钩召势于右边安置</p><p>枳里枳罗尊身色如大日</p><p>众宝严身相于后复安置</p><p>念金刚大尊其身青白色</p><p>手持摩竭幢于左边安置</p><p>金刚拳大尊身如紫金色</p><p>二手金刚拳四隅安四尊</p><p>执持花幖帜莲钵与佛顶</p><p>外曼拏罗隅安祢嚩建拏</p><p>四门各中间或像或幖帜</p><p>内曼拏罗位安金刚手等</p><p>尽彼金刚轮遍满佛世尊</p><p>复外曼拏罗安欲界天众</p><p>前置三界主谓释梵自在</p><p>依如是等仪作曼拏罗法</p><p>复入曼拏罗仪轨。当依法选择。是大金刚阿阇梨入于道场。夫阿阇梨者。须善一切曼拏罗仪。知一切三昧法。于诸<a href=\"/remen/faxiang.html\" class=\"keylink\" target=\"_blank\">法相</a>善能了知。于诸轨仪悉能成就。常自安想金刚手尊。备受一切灌顶法。通达一切智。了种种<a href=\"/remen/gongyang.html\" class=\"keylink\" target=\"_blank\">供养</a>事。善知世出<a href=\"/remen/shijian.html\" class=\"keylink\" target=\"_blank\">世间</a>曼拏罗法已。成诸密印。结印皆成就。设误有过。常在三昧所作现前。不经师受而自了知一切供养。如上诸相今略说之。</p><p>若金刚阿阇梨心所愿求。最上成就法现世皆得。乃至菩萨及一切智智皆能成就。所以者何。是大阿阇梨。观想金刚手尊常在本心。复从于心钩召入曼拏罗。安住三昧<a href=\"/remen/huanxi.html\" class=\"keylink\" target=\"_blank\">欢喜</a>悦乐。自圆满已召入曼拏罗。现身爱敬所作皆成。时阿阇梨结金刚印已。作金刚观视。常持诵心明。作大曼拏罗成就法。后结金刚嬉戏印。持诵心明作<a href=\"/remen/dl.html\" class=\"keylink\" target=\"_blank\">顶礼</a>相。阿阇梨先须洁净。着红色衣种种庄严作金刚合掌金刚舞势。手持香花安心入曼拏罗中。又复作嬉戏相持诵心明。然后以金刚视。瞻仰于金刚手。敷座而坐。依法求金刚手成就。是时金刚手作大欢喜而现瑞相。眉间微动身遍红色。面门出大光明。复现种种<a href=\"/remen/shentong.html\" class=\"keylink\" target=\"_blank\">神通</a>。现神通已。方现本身施最上成就。从是已后日日得一切法成就。是人若坐若行。诸天不能见。不受诸禁制。具足诸成就。获一切富乐。通达无上智。如是等事。是金刚手皆令成就。然后自作供养。作供养已。以金刚灌顶法自受灌顶。次当观想求请。金刚手菩萨金刚杵。既求请已。金刚手菩萨即现本身亲授与之。是阿阇梨持此金刚杵。求诸最上成就。于一刹那中皆悉获得。若自持金刚杵。持诵作最上成就者。经其六月方得成就。然后亦受如前金刚灌顶。即作供养随意所求。当依此仪。应如是常持此大曼拏罗成就法。</p><p>又复宣说<a href=\"/remen/dizi.html\" class=\"keylink\" target=\"_blank\">弟子</a>入曼拏罗仪。金刚智阿阇梨。先须结妙乐金刚三昧印。引弟子入曼拏罗而作礼敬。有所愿求应当思念。求金刚手成就法。当结大印而作成就见其祥瑞。诸成就法皆令得成。如是弟子入曼拏罗已。所得成就与阿阇梨等无有异。然后如前持金刚杵。是名金刚弟子。当得受印法诸佛三昧法入诸贤圣法。是时持以种种供养出生诸天食等。入曼拏罗中。如是随力而献供养。及献戏鬘歌舞。依法昼夜绝于睡眠志心专注求法成就。起平等心发大誓愿。普为一切众生令证菩提。</p><p>又复宣说金刚手成就法。行人当从十五日起首。于金刚手菩萨前。结妙乐金刚印。随意结界。以金刚语持诵一月而得精熟。从是已后所作成就法。皆得成就。如金刚手真实之语。时行人依法造[巾*((ㄇ@人)/登)]像。如曼拏罗仪。当画金刚手菩萨及八大菩萨。行人于[巾*((ㄇ@人)/登)]像前。从十五日起首。先结大印持诵精熟。满十五昼夜不解其印。持诵相续心心不断。至明旦时金刚手菩萨现其本身。作大笑容身如月色。住行人前施所求愿。</p><p>复说成就法。当于[巾*((ㄇ@人)/登)]内画佛世尊及金刚手菩萨与八大菩萨。周匝复画诸佛如来。还依前法持诵。即得一切成就。</p><p>又复[巾*((ㄇ@人)/登)]内。以妙香画金刚手菩萨。行人于[巾*((ㄇ@人)/登)]像前。结印持诵一洛叉数。得数满已。行人即成金刚萨埵。</p><p>又复如前仪式。唯画佛世尊持诵。即得佛成就。</p><p>又复行人入曼拏罗。持诵中间。一切意愿悉皆成就。</p><p>又复行人依法持诵本心明。<a href=\"/remen/tianren.html\" class=\"keylink\" target=\"_blank\">天人</a>皆爱敬。持诵数满一洛叉已。身得拥护。加持白芥子与他作拥<a href=\"/remen/hufa.html\" class=\"keylink\" target=\"_blank\">护法</a>。加持金刚杵而作旋转。即一切人皆得拥护。</p><p>又法作观想如前曼拏罗想法。结印现金刚视。亦用芥子。令一切魔众皆被禁缚。</p><p>若不出息持诵者。诸魔迷乱皆悉制伏。</p><p>若依金刚坚固法持诵者皆令钩召。</p><p>若闭目持诵一切魔众自然除灭。</p><p>若结金刚锁印持诵。一切魔众皆悉印之。</p><p>若结金刚拏吉儞印持诵。钩召诸魔之心。</p><p>若速疾持诵。魔众皆怖畏。</p><p>若结金刚陪啰嚩印持诵。即得一切义成。</p><p>若欲求大财宝者。当结金刚瑜儗儞印。</p><p>若欲一切有情皆适悦者。当作微妙音声持诵。即一切有情皆得适悦。</p><p>若求十方诸佛如来作忻乐爱敬者。当结金刚箭印持诵心明。</p><p>若欲亲爱坚固者。当作坚固拳安本心持诵。</p><p>若欲解诸恚怒者。当作高举势结印持诵。</p><p>若欲有情悦意者。当作金刚拳安心持诵。</p><p>若欲去除昏闇者。当面东以金刚轮旋转。</p><p>若欲身安乐者。当加持己身。</p><p>若欲现诸色像者。当结金刚色相印。</p><p>若欲闻诸声音者。当加持金刚琴。</p><p>若欲闻诸妙香者。当想于香加持。</p><p>若欲了最上味者。当加持金刚杵。</p><p>若欲作入寤法者。当用加持二手。或抚掌或弹指。</p><p>若欲解除诸执曜者当结金刚没讷誐啰印。</p><p>若欲令诸星曜作执持者。当于频那夜迦天像前。作忿怒相高声持诵。</p><p>若欲解诸虐病者。当现金刚视。</p><p>若欲解诸毒者。当用孔雀拂。</p><p>若欲解诸毒药者。当用<a href=\"/remen/ganlu.html\" class=\"keylink\" target=\"_blank\">甘露</a>印。</p><p>若欲灭除诸恶魔者。当现忿怒势。持诵相续不令间断。</p><p>若欲解除诸鬼魅者。当用金刚戏掷印。</p><p>若欲破诸邪印者。当作忿怒势。</p><p>若欲召集一切拏吉儞者。当用金刚朅桩誐印若欲破母鬼及曼拏罗诸邪三昧咒法者。</p><p>当用金刚忿怒明王足下之尘。</p><p>若欲使诸鬼神作仆从者。当于神祠中现大忿怒相持诵。</p><p>若欲降诸魔军者。当作金刚大忿怒相复现大笑相。</p><p>若欲破他军者。当加持金刚杵掷之。</p><p>若欲入军阵求胜者。当用金刚计睹印。</p><p>若欲作禁缚者。当用加持衣服系之若要解除当称其名。</p><p>若欲破吠多拏鬼城者。当用金刚畔惹[寧*也]印。</p><p>若欲解诸枷锁者。当用金刚卜羯娑印。</p><p>若欲出生火者。当加持金刚日精宝。</p><p>若欲枯涸处令出水者。当加持金刚月精宝。</p><p>若欲求种种饮食衣服等者。当观视虚空持诵一洛叉数。</p><p>若欲见诸佛如来遍虚空者。当须忆念诸佛一心持诵。</p><p>若欲空中现文字相见三世事者。当书阿字持诵一洛叉。即见三世之事。眼得见已。意法所知亦复如是若持一洛叉加持于眼。即能观于三世色像。若加持于耳。即闻三世之声。若加持于鼻。即能分别三世之香。若加持于舌。即善说三世之事。若加持于意。即能了别真实妙理。</p><p>若欲成就诸佛像及见希有事者。当加持一洛叉数。</p><p>若欲见幻化事者。当用孔雀拂。</p><p>若欲求一切受用之具者。当往大自在天祠中持诵一洛叉数。</p><p>若欲见诸圣迹处者。当用降三界之印。</p><p>若欲成就一切法者。当用金刚智印。</p><p>若欲见五通仙者。当用金刚定印。</p><p>若欲自身成就佛菩萨果位。及四威仪中现种种事者。当用金刚戏通印。</p><p>若欲<a href=\"/remen/juewu.html\" class=\"keylink\" target=\"_blank\">觉悟</a>诸天者。当用金刚力印。</p><p>若欲降诸龙者。当往龙潭中持诵。</p><p>若欲令诸夜叉无仆从者。当用金刚旨印。</p><p>若欲令诸部多调伏者。当以足蹋大自在天像。现大忿怒势持诵心明。</p><p>若欲止雷雹者。当用金刚他嚩拏印。</p><p>若欲息除灾火者。当用颦眉菩萨印。</p><p>若欲降雨者。当往龙潭中持诵。</p><p>若欲止雨者。当用萎花于水中作护摩。</p><p>若欲起风云者。当画龙形以香薰之。</p><p>若欲求晴者。当用金刚虚空佛眼印。</p><p>若欲令枯涸处出泉水者。当用究竟金刚龙印。</p><p>若欲出现伏藏者。当用金刚朅[寧*吉]多印。</p><p>若欲求诸伏藏者。当用金刚义印。</p><p>若欲成就一切曼拏罗者。当用金刚轮印。</p><p>若欲成就诸印法者。当用大乐金刚三昧印。</p><p>若欲成就诸三昧法者当用妙乐金刚印。</p><p>若欲成就诸持明天者当用金刚印。</p><p>若欲成就金刚部菩萨者。当用最上根本金刚印。</p><p>若欲成就诸菩萨者。当用金刚心印。</p><p>若欲成就金刚菩萨者。当用金刚大印。</p><p>若欲求成就诸佛者。当用金刚智拳印。</p><p>如上诸法皆须以心明加持。</p><p>一切如来真实理金刚三昧仪轨分第二</p><p>尔时大毗卢遮那佛。复自说此般若波罗蜜多教诸佛菩提法门。所谓金刚平等菩提故。是即菩提。金刚坚固义平等菩提故。是即菩提。第一义平等菩提故。是即菩提。自性清净诸法平等菩提故。是即菩提。诸法无分别亦复如是。此四法门若人听闻受持读诵。所有诸障皆悉销灭。乃至道场<a href=\"/remen/zhengde.html\" class=\"keylink\" target=\"_blank\">证得</a>阿耨多罗三藐三菩提。是时世尊大毗卢遮那佛。说此真理法门已。复作智拳现大笑容。说诸法平等心明曰。</p><p>阿(引)</p><p>说此心明中间。所有诸佛如来悉皆云集。围绕大毗卢遮那佛。依金刚萨埵曼拏罗位。次第而坐。复有八大菩萨。在外曼拏罗八方而坐现大笑容。</p><p>尔时大毗卢遮那佛。入一切如来曼拏罗安想三摩地。从定出已。即说诸佛如来金刚真实理大曼拏罗法。依前金刚萨埵曼拏罗仪。当作外曼拏罗。于此曼拏罗内。画金刚轮。于其轮内画众色莲。于彼莲上安佛世尊。于世尊周围复安八佛。各坐日轮持金刚杵。又复外曼拏罗四方四隅。依法安置八大菩萨。于其四门各安阏伽瓶。其瓶须依法选择满盛香水。以妙花果插于瓶内。及以五宝五谷五药等安于瓶中。以上色缯帛盖覆瓶上。然后结诸佛金刚印。献于诸佛已。方以其瓶置于四门。时阿阇梨依法观想。己身同诸佛之身。自谓我成金刚阿阇梨。从是已后于诸<a href=\"/\" class=\"keylink\" target=\"_blank\">佛教</a>中。得一切成就销除诸障。然后令其弟子入曼拏罗。依法以金刚杵灌顶五处。是名金刚灌顶。即说此三昧誓颂曰。</p><p>汝受灌顶已当普为众生</p><p>增长诸<a href=\"/remen/fofa.html\" class=\"keylink\" target=\"_blank\">佛法</a>住于平等心</p><p>然后随其根性与四种幖帜。当依法而作如是。说此三昧曼拏罗已。复说成就[巾*((ㄇ@人)/登)]像法。于其[巾*((ㄇ@人)/登)]内画大毗卢遮那佛。光明照曜二手结诸佛智拳印。余佛菩萨皆依前曼拏罗仪画。然后于此[巾*((ㄇ@人)/登)]前。随意作成就法。悉得最上成就。</p><p>又说[巾*((ㄇ@人)/登)]像法。于其[巾*((ㄇ@人)/登)]内唯画大毗卢遮那佛。于此[巾*((ㄇ@人)/登)]前随意持诵。然后以二手结智拳印尽夜持诵即得般若波罗蜜多成就。证菩萨位<a href=\"/remen/zhuansheng.html\" class=\"keylink\" target=\"_blank\">转生</a>。即成正等正觉。如上皆为已成就曼拏罗者作如是说。若为未成就曼拏罗者。今复说之。</p><p>若欲求受佛供养者。当施一切乐。</p><p>若欲如菩萨受供养者。当以妙华供养<a href=\"/remen/sanbao.html\" class=\"keylink\" target=\"_blank\">三宝</a>。并须持诵心明。</p><p>若欲求一切众生作供养者。当以慈心持诵。</p><p>若欲摄一切法者。当持诵般若波罗蜜多四句之偈。</p><p>若欲降魔者。当以坚固定心持诵。</p><p>若欲求诸佛灌顶者。当舍己身庄严之具。</p><p>若欲具足诸法者。当用金刚莲观视印。</p><p>若欲求诸佛羯磨成就法者。当用诸金刚羯磨印。</p><p>若欲求成就诸佛者。当用金刚智拳大印。</p><p>如上诸法皆须持诵心明。</p></div>"
},{
    "title": "第二卷 佛说最上根本大乐金刚不空三昧大教王经",
    "author": "法贤法师 译",
    "html": "<div class=\"B1_text\"><p>第二卷 佛说最上根本大乐金刚不空<a href=\"/remen/sanmei.html\" class=\"keylink\" target=\"_blank\">三昧</a>大教王经</p><p>降伏<a href=\"/remen/sanjie.html\" class=\"keylink\" target=\"_blank\">三界</a>金刚三昧大<a href=\"/remen/yigui.html\" class=\"keylink\" target=\"_blank\">仪轨</a>分第三</p><p>尔时释迦牟尼佛。说一切法平等最胜摄<a href=\"/remen/banruo.html\" class=\"keylink\" target=\"_blank\">般若</a>波罗蜜多法门。谓贪无性故。嗔亦无性。嗔无性故。痴亦无性。痴无性故。诸法亦无性。诸法无性故。般若波罗蜜多亦无性。若人于如是般若波罗蜜多法门。听闻<a href=\"/remen/shouchi.html\" class=\"keylink\" target=\"_blank\">受持</a>读诵记念者。是人设造杀害三界一切<a href=\"/remen/zhongsheng.html\" class=\"keylink\" target=\"_blank\">众生</a>。所有之业亦不复受。不堕诸恶趣。速证阿耨多罗三藐三<a href=\"/remen/puti.html\" class=\"keylink\" target=\"_blank\">菩提</a>。</p><p>尔时金刚手菩萨。闻佛说此真实理法门已。即现颦眉利牙喜怒之相。于莲花上立。如张弩势。结降三界印而说心明曰。</p><p>吽(引)</p><p>说此心明时。三界诸天主及三界主乃至大<a href=\"/remen/zizai.html\" class=\"keylink\" target=\"_blank\">自在</a>天。悉皆钩召入于曼拏罗中。以调伏法皆令调伏。与作安慰令住三昧复现大忿怒相。于是大自在天及三界天主并诸眷属。见金刚手菩萨作大忿怒相降伏三界。皆悉惊怖发声告言。金刚手菩萨救护我等。我等归依于佛受佛圣旨安住三昧。所有诸摩怛哩等。见菩萨现忿怒相。皆大惊怖苦恼迷闷。彼邪明邪印咸皆破坏。乃至宿曜执持及诸病苦。一切毒药皆令销除。是时诸摩怛哩等。亦发声告言。金刚手菩萨救护我等。从今已后归依于佛愿赐加被。</p><p>尔时金刚手菩萨现微笑相。引诸天等入曼拏罗令住三昧。以宝部法授与灌顶。复以金刚部法授其灌顶。令尽众生界作大<a href=\"/remen/154932.html\" class=\"keylink\" target=\"_blank\">饶益</a>事。安外金刚部中。是时金刚手菩萨。化一明王作忿怒降三界相。具种种<a href=\"/remen/zhuangyan.html\" class=\"keylink\" target=\"_blank\">庄严</a>作大威猛。利牙咬唇须发赤竖。执金刚杵钩剑刀杖刍哩迦等。是大明王依金刚手曼拏罗仪法而住。彼诸天等安置于外曼拏罗。此曼拏罗外安诸宿曜。</p><p>尔时金刚手菩萨。即入一切如来大悲方便金刚三摩地。从定出已。说此降三界最胜安想金刚大曼拏罗仪法颂曰。</p><p>我今略说此最胜曼拏罗</p><p>名降伏三界能调难调者</p><p>依前<a href=\"/remen/shuofa.html\" class=\"keylink\" target=\"_blank\">说法</a>仪画外曼拏罗</p><p>而于内轮中分列八尊位</p><p>中安忿怒尊身如青莲色</p><p>具种种庄严颦眉出利牙</p><p>作忿怒微笑立如张弩势</p><p>是降三界相而于两足下</p><p>左蹋自在天右蹋于天后</p><p>炽盛光普照内画八辐轮</p><p>光明普照耀依前外坛仪</p><p>画外曼拏罗四门各安置</p><p>大忿怒之相弓箭与剑轮</p><p>是为四幖帜于外曼拏罗</p><p>安诸曜幖帜种种上味食</p><p>满钵为出生安置青色铃</p><p>并众色幢旛是时阿阇梨</p><p>当着青色衣而现忿怒相</p><p>即结三昧印入于曼拏罗</p><p>阿阇梨当须依法作佛事</p><p>从是日已后诸天不能见</p><p>能成坏一切得其诸最胜</p><p>所有成就法皆令得成就</p><p>是时引<a href=\"/remen/dizi.html\" class=\"keylink\" target=\"_blank\">弟子</a>入于曼拏罗</p><p>当结金刚印授金刚灌顶</p><p>即授金刚杵而施与誓愿</p><p>此金刚手杵能调难调者</p><p>汝当常受持成就最上法</p><p>施其誓愿已出于曼拏罗</p><p>说是颂已复说拏像法。当依金刚曼拏罗仪。画金刚忿怒尊。及画大菩萨诸天与摩怛哩众等。是为最上成就[巾*((ㄇ@人)/登)]像法。然后于[巾*((ㄇ@人)/登)]前依法<a href=\"/remen/gongyang.html\" class=\"keylink\" target=\"_blank\">供养</a>。敷座而坐结根本印持诵百千遍。如是持诵所有<a href=\"/remen/shijian.html\" class=\"keylink\" target=\"_blank\">世间</a>出世间一切之法皆悉成就。设复于法未得精熟。但常持诵者是人能作敬爱钩召入寤禁缚解除等种种之法。复说诸成就法若欲破坏诸恶者。当依金刚忿怒明王法。若欲破诸邪印者。当现忿怒顾视而持诵之。</p><p>若欲灭坏诸魔者。当持金刚杵现大忿怒相持诵。</p><p>若欲作禁制者。当现忿怒相持诵。复以金刚杵打其方位。</p><p>若欲作诸离散者。当依微妙金刚尾提[寧*也]尊法。</p><p>若欲钩召诸恶宿曜者。当现忿怒调伏相旋转金刚杵。</p><p>若欲令他憎恚者。当以铁末作护摩法。</p><p>若欲发遣诸药刹者。当依大笑尊法持诵。</p><p>若欲降诸龙者。当以金刚杵打于地面持诵。</p><p>若欲调伏诸天者。当依金刚儞波多尊法持诵。</p><p>若欲钩召诸天及降伏破坏者。当依降三界尊法持诵。</p><p>若欲求毗<a href=\"/remen/shamen.html\" class=\"keylink\" target=\"_blank\">沙门</a>天王成就法者。当以手按毗沙门天像。而作忿怒相持诵。</p><p>若欲求增长天王成就法者。当依金刚补噜沙法持诵。</p><p>若欲成就欲天者。当于欲天像前作忿怒相持诵。</p><p>若欲成就大梵天者。当用妙乐金刚印。</p><p>若欲成就那罗延天者。当用金刚轮锁印。</p><p>若欲成就大自在天者。当用金刚戍罗锁印。</p><p>若欲成就诸魔怛哩众者。当依金刚众啰刹法。</p><p>若欲破坏诸外道邪坛咒法等者。当依金刚大忿怒畔惹那尊法。</p><p>若欲摧折一切山林乃至天祠者。当现忿怒明王而顾视之。若欲令复如故者。当依金刚忿怒明王法。</p><p>若欲坏灭诸魔者。当依金刚忿怒明王拳法若欲令生诸怖畏者。当依金刚忿怒明王法现大恶相。</p><p>若欲坏灭他军者。当依金刚忿怒药刹法。</p><p>若欲破散他军者。当依金刚忿怒啰刹法。</p><p>若欲破坏诸天者。当用钉诸天像。若成就天主者亦依此法。</p><p>若欲令三界惊怖者。当用金刚钵啰罗印。</p><p>若欲三界中胜者。当依金刚忿怒明王法。</p><p>若欲令三界作入寤禁缚敬爱者。当用金刚忿怒明王印。</p><p>若欲令三界作钩召敬爱成就者。当依大乐金刚忿怒明王法。</p><p>清净诸<a href=\"/remen/fannao.html\" class=\"keylink\" target=\"_blank\">烦恼</a>三昧大仪轨分第四</p><p>尔时<a href=\"/remen/shizun.html\" class=\"keylink\" target=\"_blank\">世尊</a>释迦牟尼佛。复说一切法平等观自在智印般若波罗蜜多法门。谓烦恼清净故。诸垢亦清净。一切垢清净故。一切罪亦清净。诸法清净故。一切众生亦清净。一切智清净故。般若波罗蜜多亦清净。若人于此清净法门。受持读诵记念思惟。是人虽常处贪欲法中。离诸烦恼譬如清净莲花不染诸垢。当速得证阿耨多罗三藐三菩提。</p><p>尔时观自在菩萨。闻释迦牟尼佛说此真实理清净法门已。即现微笑。说此观照诸法无染一切清净法门众色莲花心明曰。</p><p>纥哩(二合引)</p><p>说此心明时出现一切如来。皆如观自在相手持莲花。咸依观自在菩萨本曼拏罗仪安住。是时观自在菩萨。即入观照诸法智自在印三摩地。从定出已。说此调伏一切世间曼拏罗法。若人作此大曼拏罗成就法者。当于外曼拏罗中画内曼拏罗。四方四隅列八尊位。依法具足。于其中间画红色莲花。其花八叶。于其花上画观自在菩萨。于菩萨前画大莲色天。如天魔相其色红赤。手持莲花俱稣摩花并持弓箭。右侧画大莲忿怒自在天。色相如大自在天。于其后面画大莲黑天。如那罗延天色相。于左侧画大莲娑婆主。如梵天王色相。东南隅画大莲持世天。如持世天色相。西南隅画大莲水天。如大海龙王色相。西北隅画大莲日天。如大日天色相。东北隅画大莲风天。如风天色相。又复外曼拏罗四隅。画四天像谓。纥哩(二合)室哩(二合)儗(引)提(引)如是诸天。皆以左手持莲花。右手持本幖帜。于其四门各安幖帜。一者悉帝哩尾屹啰贺。二者萨哩嚩尾屹啰贺。三者稣葛啰尾屹啰贺。四者钵讷摩尾屹啰贺。如是画曼拏罗已。阿阇梨当令弟子着白衣。以净帛覆面。即持妙花而结莲花印。引入于曼拏罗中。令其弟子当至心郑重以花散掷。花所堕处即是本尊。得本尊已。依莲花部灌顶之法当作灌顶。然后诫其弟子曰。汝观诸法当如莲花。诸染烦恼清净如此。即说伽陀曰。</p><p>譬如妙色莲处泥常清净</p><p>贪嗔痴本性无染亦如是</p><p>所有一切法应如是观察</p><p>诸法本清净当灭诸烦恼</p><p>常在诸三昧<a href=\"/remen/chengfo.html\" class=\"keylink\" target=\"_blank\">成佛</a>一切智</p><p>证如是法已是名观自在</p><p>说是伽陀已又复告言。从是已后汝身清净。所求成就皆随意愿乃至成佛。如是弟子欲成就智曼拏罗者。亦依[巾*((ㄇ@人)/登)]像法皆得成就。</p><p>复说未精熟求成就法者。若欲令悦乐一切人者。当加持莲花八千遍。</p><p>若欲灭散诸恶者。当用大忿怒王莲花印。</p><p>若欲令魔魅迷乱者。当用大莲花嚩啰贺印。</p><p>若欲净诸烦恼者。当用大莲花观想印。</p><p>若欲降雨者。当画龙形。行人坐其龙上持诵一洛叉数。</p><p>若欲去除冥暗者。当用大莲花日光印。</p><p>若欲起风及止息者。当用莲花摩噜多印。</p><p>一切宝灌顶大三昧仪轨分第五</p><p>尔时世尊释迦牟尼佛。复说一切如来灌顶出生智藏般若波罗蜜多教。若施灌顶者。获证三界法王位。若施珍财者。获满一切愿。若施妙法者。得诸法平等。若施饮膳者。得一切身口意快乐。</p><p>尔时<a href=\"/remen/xukong.html\" class=\"keylink\" target=\"_blank\">虚空</a>藏菩萨。闻佛说此真理法门已。现大笑容。于自顶上结宝金刚灌顶鬘印。结是印已。说此一切灌顶三昧宝心明曰。</p><p>怛囕(二合引)</p><p>说此心明时。出现一切灌顶义句等相。如是出已。依宝部曼拏罗仪。现于菩萨像各处本位。</p><p>尔时虚空藏菩萨。入一切灌顶宝金刚三摩地。从定出已。说<a href=\"/remen/yuanman.html\" class=\"keylink\" target=\"_blank\">圆满</a>一切愿大摩尼宝三昧大曼拏罗。若人成就此曼拏罗者。当依外曼拏罗法画内曼拏罗。于其中间画八角宝柱。如八曼拏罗相。宝鬘为严饰宝金刚作围。置种种庄严幢幡伞盖等。然后于曼拏罗中画虚空藏菩萨。乘车驾马现大笑容。身深红色二手结灌顶印。于菩萨前安诸如来及宝灌顶菩萨。顶戴宝冠。右侧安持诸宝藏菩萨。于后面复安持法宝藏菩萨。左侧安持诸饮膳菩萨。于其四隅安供养菩萨。宝盖幢幡种种妙乐等。于外曼拏罗四门四隅。依法安置阏伽瓶及灌顶幖帜供养等。如是画曼拏罗已。阿阇梨当结宝印。依法引弟子入曼拏罗。以宝灌顶法。授与灌顶及印相幖帜等。从是已后所求成就皆得圆满。如上所说引弟子入曼拏罗法仪。其宝金刚部中所作成就法亦应如是若未精熟法欲受诸灌顶者。当授宝金刚灌顶印。</p><p>若欲圆满意愿者。当于日出时持诵。</p><p>若欲了诸法义智者。当观诸法清净皆如虚空而持诵之。</p><p>若欲求种种上味者。当想本身如虚空日诵千遍。</p><p>若欲圆满大愿者。当执宝盖持诵百千遍。</p><p>若欲求最胜者。当用宝幢金刚印。</p><p>若欲求大名称者。日常持诵。</p><p>一切拳印三昧大仪轨分第六</p><p>尔时释迦牟尼佛。得诸佛智印持诸佛智拳。是诸佛究竟者。复说一切如来智印安想金刚般若波罗蜜多教。谓摄一切如来身印故。即是一切如来身。摄一切如来语印故。即得一切法自在。摄一切如来心印故。即得一切三摩地。摄一切如来金刚印故。即得金刚三业最上成就。</p><p>若人于此法门。听闻受持记念思惟。及为他宣说者。是人得成就一切法。通达一切智。圆满一切事。乃至金刚三业得最上成就。速证阿耨多罗三藐三菩提。</p><p>尔时金刚拳菩萨。闻佛说此摄大三昧金刚印真实法已。即现<a href=\"/remen/huanxi.html\" class=\"keylink\" target=\"_blank\">欢喜</a>相。即说一切坚固金刚印成就三昧心明曰。</p><p>恶。</p><p>说此心明时。一切如来及诸众会。化如金刚萨埵。皆结金刚萨埵印。以诸佛如来最上成就印印之。依金刚拳菩萨金刚三业及大印三昧等。依此曼拏罗安住。尔时金刚拳菩萨。入一切如来智印三摩地。从定出已。说此一切印金刚三昧大曼拏罗法。若人建此曼拏罗者。依前曼拏罗仪法。画外曼拏罗。于此中间画八辐轮。于其轮中分列八位。于中位安金刚拳菩萨。现欢喜相结三昧拳印。于此菩萨前。安最上金刚身菩萨。手持金刚杵。于金刚拳菩萨右。安金刚舌菩萨。于金刚拳菩萨后面。安金刚定菩萨。手持金刚杵。于金刚拳菩萨左。安最上金刚菩萨。持金刚杵。复于曼拏罗东南隅。安印拳菩萨。西南隅安义拳菩萨。西北隅安智拳菩萨。东北隅安羯磨拳菩萨。如是菩萨皆结本印及持自幖帜。复于四门安金刚香等四菩萨。如是画曼拏罗已。设复有人未成就此法者。入此中已得具一切印成就阿阇梨。从是已后决定得一切法成就。速证阿耨多罗三藐三菩提。若阿阇梨当传授弟子者。即结金刚拳印。引弟子入曼拏罗中。以金刚灌顶法当授灌顶。授灌顶已。为说伽陀曰。</p><p>金刚身口意当观如影像</p><p>诸印亦如是此名三昧誓</p><p>如上所说弟子入曼拏罗仪。所有此部印相及成就曼拏罗法。皆亦如是。复为未精熟者说成就法。若欲成就诸印相者。当结金刚拳安心持诵。</p><p>又复欲成一切印者。当结大金刚拳印。</p><p>若欲得一切众生爱敬者。当结金刚大乐拳印。</p><p>若欲降诸众生者。当结金刚大拳印。</p><p>若欲成就一切三昧者。当结金刚吒枳印。</p><p>若欲禁缚诸恶者。当结金刚缚印。</p><p>若欲禁缚一切者当结金刚索印。</p><p>若欲令昝婆那者。当结金刚隶波拳印。</p><p>若欲令卑拏那者。当结金刚缚拳印。</p><p>若欲灭坏诸恶者。当结金刚忿怒拳印。</p><p>若欲跋叉那者。当结金刚药刹拳印。</p><p>若欲破坏诸魔者。当结金刚[寧*吉]卑拏那拳印。</p><p>若欲开通一切者。当用金刚锁拳印。</p><p>若欲令一切入寤者。当结金刚阿吠舍拳印。</p><p>若欲令作[寧*吉]哩爹者。当结金刚[寧*吉]哩爹拳印。</p><p>若欲令一切语言者。当结金刚语拳印。</p><p>若欲禁伏一切者。当结金刚定拳印。</p><p>若欲令他军母枳羯啰那者。当结大金刚语拳印。</p><p>若欲解诸邪印者。当结金刚<a href=\"/remen/jietuo.html\" class=\"keylink\" target=\"_blank\">解脱</a>拳印。</p><p>若欲解诸拏吉儞印者。当结降三界金刚拳印。</p><p>若欲破诸恶印者。亦结降三界金刚拳印。</p><p>若欲禁制诸印者。当结金刚散提拳印。</p><p>若欲令一切印坚固如金刚者。当结金刚拳印。</p><p>若欲令印一切者。当结金刚摩怛哩拳印。</p><p>若欲摧破诸魔者。当结妙金刚拳印。</p><p>若欲破诸恶者。当结大恶忿怒金刚拳印。</p><p>若欲入水行住者。当结金刚禁拳印。</p><p>若欲现种种色像者。当结众羯磨金刚拳印。</p><p>若欲求隐身法者。当结不可见金刚拳印。</p><p>若欲成一切行住所作事者。当结虚空金刚拳印。</p><p>若欲腾空自在者。当结金刚缚拳印。</p><p>若欲成就持明天者。当结金刚剑拳印。</p><p>若欲成就诸如来供养者。当结金刚羯磨拳印。</p><p>若欲通达一切智者。当结金刚智拳印。</p><p>若欲成一切义者。当结金刚义拳印。</p><p>若欲求成一切印主者。当结金刚拳印。</p><p>若欲成就一切事者。当结诸金刚拳印。</p><p>若欲成就一切曼拏罗者。当结金刚手拳印。</p><p>若欲令说三世事者。当结金刚舌拳印。</p><p>若欲成就金刚手者。当结金刚高举印。</p><p>若欲求成就佛者。当结诸佛金刚拳印。</p><p>金刚字轮三昧大仪轨分第七</p><p>尔时释迦牟尼佛。复说诸法无性转字轮般若波罗蜜多教。所谓诸法空无<a href=\"/remen/zixing.html\" class=\"keylink\" target=\"_blank\">自性</a>故。诸法<a href=\"/remen/wuxiang.html\" class=\"keylink\" target=\"_blank\">无相</a>。以无相故生一切法。诸法无愿故。从无愿生一切法。诸法自性清净故。般若波罗蜜多清净。</p><p>尔时妙吉祥菩萨。闻佛说此真理法门已。即现笑容。以<a href=\"/remen/zhihui.html\" class=\"keylink\" target=\"_blank\">智慧</a>剑表示诸佛。说此最上般若波罗蜜多心明曰。</p><p>阿。</p><p>说此心明时。一切如来皆悉云集。依前曼拏罗仪安住。尔时妙吉祥菩萨。入一切法自性无性剑三摩地。从定出已。说转字轮三昧曼拏罗法。若建此曼拏罗者。当于外曼拏罗中。依法画八辐轮。于此轮围中。次第书心明。后四方四隅分列八位。于其中位安妙吉祥菩萨。如童子相。身色莹净犹如虚空。有其四臂。以智慧剑作表示法。光明普照。于菩萨外安诸佛如来。四隅依法安四般若波罗蜜多经。四门安四幖帜。谓剑烁吉帝宝钵经。然后阿阇梨结剑印或经印。依法引弟子入曼拏罗中。授与智剑而作灌顶。作灌顶已。为说法誓颂曰。</p><p>汝当受智剑等般若真理</p><p>观佛如虚空所表示速成</p><p>护持于<a href=\"/remen/fofa.html\" class=\"keylink\" target=\"_blank\">佛法</a>广度诸众生</p><p>以剑断<a href=\"/remen/yezhang.html\" class=\"keylink\" target=\"_blank\">业障</a>令永尽无余</p><p>说此颂已又复告言。由是妙法令汝成就般若波罗蜜多。速证阿耨多罗三藐三菩提若欲成就法曼拏罗者。亦如前仪。</p><p>复说成就法。若欲证空三摩地者。当观诸法如虚空故。</p><p>若欲证无相三摩地者。当观诸法皆无相故。</p><p>若欲证无愿三摩地者。当观诸法皆无愿故。</p><p>若欲证自性清净智法者。当观想般若波罗蜜多理趣故。</p><p>若欲断一切烦恼者。当观想<a href=\"/remen/zhengfa.html\" class=\"keylink\" target=\"_blank\">正法</a>故。</p><p>若欲得一切文字真实智者。当观想无性法故。</p><p>若欲于一切处不著文字观法身者。当依摩字等自性。观想于空故。</p><p>若欲证诸佛菩提者。当结金刚剑印。</p><p>一切曼拏罗金刚轮三昧大仪轨分第八</p><p>尔时释迦牟尼佛。复说摄一切如来轮入大轮中般若波罗蜜多教。所谓入金刚平等故。是即入一切如来轮。入义平等故。是即入大菩萨轮。入法平等故。是即入妙法轮。入一切平等故。是即入一切轮。</p><p>尔时同心生转法轮菩萨摩诃萨。闻佛说此真理法门已。即现笑容。而说转金刚轮入一切金刚三昧心明曰。</p><p>吽(引)</p><p>说此心明时。所有一切如来。及三界一切有情。皆悉云集曼拏罗中。复从菩萨心。出生一切曼拏罗三昧。是时诸佛菩萨依法安住。</p><p>尔时同心生转法轮菩萨。入一切轮印三摩地。从定出已。说此入一切三昧轮大曼拏罗法。建是曼拏罗者。当于外曼拏罗中画金刚轮。于其轮中画同心生转法轮菩萨。所有诸佛如来及金刚手等菩萨众。亦依前曼拏罗仪画。其曼拏罗四隅。画金刚部四大菩萨。谓金刚萨埵菩萨。金刚忿怒明王菩萨。观自在菩萨。虚空藏菩萨。于四门画四幖帜。如是画曼拏罗已。然后阿阇梨依法结金刚轮印。引弟子入曼拏罗。授以金刚轮令受灌顶。传与四种曼拏罗及本部所有三昧等法。弟子仪法既尔。金刚轮曼拏罗所作成就亦应如是。</p><p>复说成就法。欲入一切曼拏罗者。当结金刚轮印安于面门。</p><p>若欲入大曼拏罗者。当结大轮印。</p><p>若欲入诸印曼拏罗者。当结一切如来金刚印。</p><p>若欲入三昧曼拏罗者。当结大三昧轮印。</p><p>若欲入羯磨曼拏罗者。当结诸金刚轮印。</p><p>又复作敬爱法降伏法印法破坏法入一切处法供养法调伏诸恶法等。皆结八大菩萨印。或结轮印。</p><p>众金刚三昧大仪轨分第九</p><p>尔时释迦牟尼佛。复说最上供养般若波罗蜜多教。所谓发生<a href=\"/remen/putixin.html\" class=\"keylink\" target=\"_blank\">菩提心</a>故。是即一切如来广大供养。救度一切众生界故。是即一切如来广大供养。摄一切法故。是即一切如来广大供养。若人于般若波罗蜜多教。书持读诵记念思惟者。是即一切如来广大供养。</p><p>尔时誐誐那巘惹菩萨。闻佛说此真实法门已。即现微笑。说此一切羯磨不空三昧心明曰。</p><p>唵(引)</p><p>说此心明时。所有一切供养遍满虚空界。复从空中化菩萨相。还于誐誐那巘惹菩萨前。依曼拏罗而住。</p><p>尔时誐誐那巘惹菩萨。入一切供养安想三摩地。从定出已。即说最上羯磨金刚不空三昧曼拏罗。作是法者。当于外曼拏罗中间画八角宝柱。于此中间画誐誐那巘惹菩萨。身如月色现微笑容手持器仗。</p><p>又复依法画诸菩萨。谓金刚手菩萨观自在菩萨等八大菩萨。各具本相印法具足。复于四隅画四供养菩萨。四门画四幖帜及种种宝具。如是画已。阿阇梨当结羯磨金刚印。依法引弟子入曼拏罗中。以众羯磨金刚灌顶法。当授灌顶。授灌顶已作四种供养。一者身业<a href=\"/remen/libai.html\" class=\"keylink\" target=\"_blank\">礼拜</a>。二者语业称赞真实妙理。三者意业观想法界之内皆成供养。四者手结金刚印。是名弟子入羯磨曼拏罗仪轨。</p><p>复说成就法。若欲以菩提心供养者。当观想心金刚故。</p><p>若欲以三摩地供养者。当观想诸法清净故。</p><p>若欲以灌顶供养者。当观想众羯磨金刚故。</p><p>若欲以印供养者。当观想众金刚故。</p><p>若欲以虚空供养者。当以阿字观想故。</p><p>若欲供养一切曼拏罗者。当以众金刚轮观想故。</p><p>若欲以一切具供养者。当以众金刚观想故。</p><p>若欲调伏诸恶成供养者。当现忿怒相加持。以花掷之。</p><p>金刚忿怒三昧大仪轨分第十</p><p>尔时释迦牟尼佛能调难调者。作大智拳印。复说调伏一切有情藏般若波罗蜜多教。所谓一切有情平等故。是即忿怒平等。一切有情调伏故。是即忿怒调伏。一切有情依法故。是即忿怒依法。一切有情自性坚固故。是即忿怒自性坚固。所以者何。如是一切调伏是即菩提故。</p><p>尔时降诸魔金刚药刹菩萨。闻佛说此调伏法门已。即现笑容。复现金刚药刹相。结金刚利牙印。即说金刚忿怒大欢喜心明曰。</p><p>郝。</p><p>说此心明时。所有诸恶皆悉调伏。一切有情从菩萨心出。依曼拏罗仪住。</p><p>尔时金刚药刹菩萨。入一切方便调伏忿怒金刚三摩地。从定出已。说此调伏诸恶安想金刚药刹曼拏罗法。若成就此法者。当依前外曼拏罗仪画曼拏罗。于其中间。以五色画四方曼拏罗。四门四隅画八宝柱。光炎炽盛。于曼拏罗中。依法画金刚药刹菩萨。身大青色作大怖畏复大笑相。利牙外出光明照耀。于菩萨周匝。画金刚药刹众。亦现大恶相。及画金刚部众幖帜。复于外曼拏罗隅。画金刚利牙印。于其四门各画金刚幖帜。如是画已。阿阇梨结金刚利牙印或大笑印。依法引弟子入曼拏罗。当以金刚利牙灌顶法授其灌顶授灌顶已。阿阇梨即作金刚药刹势。以金刚杵打之。即时金刚药刹画像作大笑声。若见此瑞相时。阿阇梨定知得成金刚手菩萨大药刹主。阿阇梨即作成就法。依法结印持诵。献种种供养。及读诵般若波罗蜜多教。如是依法作供养已。出于曼拏罗。</p><p>复说成就法。如金刚手菩萨曼拏罗仪。所作成就法亦应如是。</p><p>若欲调伏诸恶者。当结金刚利牙印。</p><p>若欲调伏一切有情者。当作忿怒势现大笑声持诵心明。</p><p>若欲印于一切者。当结金刚拳印。</p><p>若欲破坏诸恶者当作彼形加持已即能破坏。</p><p>若欲破诸邪坛者。当手持金刚杵入其坛中。</p><p>若欲坏彼供养者。当现忿怒势持诵。</p><p>若欲惊怖诸恶者。当以陪啰嚩目顾视之。</p></div>"
},{
    "title": "第三卷 佛说最上根本大乐金刚不空三昧大教王经",
    "author": "法贤法师 译",
    "html": "<div class=\"B1_text\"><p>第三卷 佛说最上根本大乐金刚不空<a href=\"/remen/sanmei.html\" class=\"keylink\" target=\"_blank\">三昧</a>大教王经</p><p>一切乐三昧大<a href=\"/remen/yigui.html\" class=\"keylink\" target=\"_blank\">仪轨</a>分第十一</p><p>尔时释迦牟尼佛。复说一切法最上<a href=\"/remen/banruo.html\" class=\"keylink\" target=\"_blank\">般若</a>波罗蜜多教。所谓一切行平等故。是即般若波罗蜜多行平等。一切义平等故。是即般若波罗蜜多义平等。一切法平等故。是即般若波罗蜜多法平等。成就一切事业故。是即般若波罗蜜多事业成就。</p><p>尔时金刚手菩萨。闻佛说此真实法门已。即入一切佛菩萨不空曼拏罗安想三摩地。从定出已。说此一切不空三昧心明曰。</p><p>吽(引)</p><p>说此心明时。所有一切如来诸曼拏罗法。从心而出依于大三昧真实理大曼拏罗住。是时金刚手菩萨。头面礼<a href=\"/remen/shizun.html\" class=\"keylink\" target=\"_blank\">世尊</a>足。复说大三昧曼拏罗法仪。</p><p>若欲成就此法者。当画大曼拏罗内分列八位。安降<a href=\"/remen/sanjie.html\" class=\"keylink\" target=\"_blank\">三界</a>尊等诸菩萨。如是画已。然后依法献诸<a href=\"/remen/gongyang.html\" class=\"keylink\" target=\"_blank\">供养</a>。此名三昧曼拏罗法。</p><p>金刚手菩萨。又复宣说一切三昧金刚安想大曼拏罗仪法。当画外曼拏罗已。于此中间画金刚轮。分列八位依法安诸尊像。复于外曼拏罗四隅。依法安金刚部诸菩萨。四门各安本部幖帜。如是画已。然后依大三昧法。献种种供养。</p><p>外金刚部仪轨分第十二</p><p>尔时释迦牟尼佛。复说安乐一切有情般若波罗蜜多教。所谓一切有情如来藏故。是即普贤菩萨。一切有情金刚藏故。是即金刚藏灌顶。一切有情法藏故。是即转一切语轮。一切有情事业藏故。是即成一切事。</p><p>尔时外金刚部众。闻佛说此真理法门已。俱发大声。即说此金刚大<a href=\"/remen/zizai.html\" class=\"keylink\" target=\"_blank\">自在</a>心明曰。</p><p>讷哩(二合引)</p><p>说此心明已。复说曼拏罗法仪。当依本法画大曼拏罗。四方四门。四隅分量<a href=\"/remen/yuanman.html\" class=\"keylink\" target=\"_blank\">圆满</a>。于其中间依法画大自在天。外四方四隅画八会主。谓东方摩贺哥罗。南方难祢计说啰。西方摩贺健吒。北方乃哩爹说啰。东南隅噜捺啰葛波罗。西南隅赞尼说啰。西北隅朅桩誐播尼。东北隅仵割啰拏。复于东门画难提说啰。南门画扪尼说啰。西门画健吒葛啰拏。北门画摩贺劳捺啰。于此外画诸部多众。如是画曼拏罗已。阿阇梨当灌沐着新净衣。入曼拏罗献种种供养。手持三叉持诵心明。然后依法引<a href=\"/remen/dizi.html\" class=\"keylink\" target=\"_blank\">弟子</a>入曼拏罗。授与三叉为说三昧法颂曰。</p><p>汝持此幖帜当利益<a href=\"/remen/zhongsheng.html\" class=\"keylink\" target=\"_blank\">众生</a></p><p>诸欲中自在所作皆成就</p><p>说是颂已。阿阇梨即以智印及出生供养等法。授其弟子。从是已后弟子当离诸怖畏。获本部中一切成就。得大富贵获诸适悦安隐快乐。是时外金刚部众。说此摩呬说啰天三叉曼拏罗已。复有诸摩怛哩众。各以头面礼释迦牟尼佛足。异口同音。即说钩召一切成就三昧心明曰。</p><p>毗踰(二合引)</p><p>说此心明已。复说曼拏罗法。当画四方曼拏罗。四门四隅依法列诸分位。于其中间画摩贺哥罗主。如作舞势。于其像外四方四隅。画八摩怛哩。所谓东方劳捺哩手持三叉。南方没啰吽弥手持数珠。西方吠瑟弩尾手持轮。北方憍摩哩手持铃。东南隅哥哩手持刀。西南隅摩贺哥里手持刍哩。西北隅薄叉尼手持能瑟吒啰。东北隅啰刹细手持朅桩誐。复于外曼拏罗四隅。画四噜捺啰拏吉儞。所谓东南隅室嚩。西南隅毗噜尼。西北隅赞尼。东北隅跋焬葛哩。复于四门画四幖帜。谓东门钵讷摩婆惹那。南门遏悉帝商羯罗。西门屹哩特啰。北门尾啰攞。如是画曼拏罗已。阿阇梨当沐浴香洁着新净衣。入曼拏罗依法献诸供养。即结室嚩讷帝印。持诵心明。时若闻毗踰(二合)字大声。即是诸贤圣皆已云集。阿阇梨即解前印。复结摩贺哥罗三昧印。即令弟子手持妙花净帛覆面。当引入曼拏罗中阿阇梨近弟子前。高呼毗踰(二合)字之声。是时弟子即生警悟。遂将花散掷。花所堕处即是本尊。得本尊已除其覆面之帛。令遍观视于曼拏罗。即献香花而伸供养。阿阇梨然后传授。与本尊心明印相幖帜等法。复为说三昧誓曰。</p><p>当审诸众生勿妄传心明</p><p><a href=\"/remen/jingjin.html\" class=\"keylink\" target=\"_blank\">精进</a>者成就坏法者除灭</p><p>违是三昧者须臾即破毁</p><p>说此颂已。然后依法以饮食伎乐等而献供养。如是<a href=\"/remen/fashi.html\" class=\"keylink\" target=\"_blank\">法事</a>毕已当出曼拏罗。是时诸摩怛哩众。说此一切成就诸印曼拏罗已。复有摩度迦啰众。即于佛前头面礼世尊足。异口同声说自心明曰。</p><p>莎。</p><p>说此心明已。复说曼拏罗法。当画外曼拏罗。四方四门。于其中间复画半月相曼拏罗。于此曼拏罗内。画摩度迦啰三尊之像。各现喜怒相。身被甲胄手持器仗。复以种种<a href=\"/remen/zhuangyan.html\" class=\"keylink\" target=\"_blank\">庄严</a>处师子座光明炽盛。于其四门画四会主。一悉驮没哩提。二摩贺刹怛啰。三赞拏噜沙屹啰。四摩啰拏。于四门外依法安置铃幢幡阏伽瓶等。复置饮食香花伎乐种种供养。如是安布已。阿阇梨入于曼拏罗中。依法献诸供养<a href=\"/remen/libai.html\" class=\"keylink\" target=\"_blank\">礼拜</a>。复以<a href=\"/remen/fanyin.html\" class=\"keylink\" target=\"_blank\">梵音</a>而伸赞曰。</p><p>底哩(二合)路哥悉底哩(三合)婆嚩悉底哩野(四合)屹哩野(三合一句)悉底哩野(四合)播(引)野悉底哩野(四合引)摩呬悉底哩(三合)驮(引二句)仵必都婆誐鑁悉[亭*也](三句)萨哩嚩(二合)悉提数[寧*吉]爹舍(四句)</p><p>阿阇梨作是赞已。依法引弟子入曼拏罗中。授与三昧印法等。即为说誓颂曰。</p><p>越此三昧者如杀父母罪</p><p>当堕恶趣中无由得<a href=\"/remen/jietuo.html\" class=\"keylink\" target=\"_blank\">解脱</a></p><p>常近善知识远离诸恶者</p><p>精进求成就勿妄传心明</p><p>说此颂已。弟子以饮食香花伎乐等而献供养。作供养毕。从是已后所作成就。是时摩度迦啰众。说此曼拏罗法已复有四贤圣。异口同声说自心明曰。</p><p>萨鑁(二合引)</p><p>说此心明已。复说曼拏罗成就法。当画曼拏罗。圆满如月轮。分其四门列于四位。画彼四贤圣。东位啰帝其身红色手持弓箭。南位摩啰尼其身黑色手持利剑及契吒哥。西位嚩啰呬其身金色手持宝藏。北位悉提迦尸其身白色手持拶沙迦及刀。于其四门各画幖帜。如是画已。阿阇梨右手执铃左手持朅桩誐。入于曼拏罗持诵心明。当献饮食香花伎乐等种种供养。即得所求成就获如意事。受诸供养感大富贵。乃至所作敬爱成法之种。及取伏藏等皆悉获得。其弟子入曼拏罗仪法亦应如是。</p><p>般若波罗蜜多教称赞分第十三</p><p>尔时释迦牟尼佛。复说无量无边不可尽如来真实之义诸法平等金刚般若波罗蜜多教。所谓般若波罗蜜多无量无边故。一切如来亦无量无边。般若波罗蜜多无量无边故。一切法<a href=\"/remen/zixing.html\" class=\"keylink\" target=\"_blank\">自性</a>坚固亦无量无边。般若波罗蜜多无二故。诸法亦无二。般若波罗蜜多究竟故。一切事业亦究竟。若人于此法门。听闻<a href=\"/remen/shouchi.html\" class=\"keylink\" target=\"_blank\">受持</a>读诵记念者。是人所修诸佛菩萨<a href=\"/remen/xingyuan.html\" class=\"keylink\" target=\"_blank\">行愿</a>。未圆满者即得圆满。诸<a href=\"/remen/yezhang.html\" class=\"keylink\" target=\"_blank\">业障</a>累灭尽无余。即证如来正等<a href=\"/remen/puti.html\" class=\"keylink\" target=\"_blank\">菩提</a>。是时释迦牟尼佛说是法时一切如来皆悉云集。为欲显发此<a href=\"/remen/zhengfa.html\" class=\"keylink\" target=\"_blank\">正法</a>不空愿力作成就故。咸皆称赞金刚手菩萨而说颂曰。</p><p>善哉金刚手善哉大乐尊</p><p>善哉大乘理善哉大智者</p><p><a href=\"/remen/changzhu.html\" class=\"keylink\" target=\"_blank\">常住</a>金刚界能说此大教</p><p>诸佛真实法善调诸有情</p><p>最上大教王若能受持者</p><p>诸天不能见诸魔所称赞</p><p>获最上成就乃至佛菩萨</p><p>如佛真实语不久咸成就</p><p>诸佛称赞已。金刚手菩萨即生大<a href=\"/remen/huanxi.html\" class=\"keylink\" target=\"_blank\">欢喜</a>。</p><p>金刚手菩萨最上秘密大曼拏罗仪轨分第十四</p><p>尔时世尊大毗卢遮那佛。复说一切法无性大乐金刚不空三昧决定般若波罗蜜多教最上根本无性法门。所谓最上大乐成就故。是即诸菩萨最上大乐成就。诸菩萨最上大乐成就故。是即一切如来最上菩提成就。一切如来最上菩提成就故。是即诸菩萨摩诃萨降伏众魔最上成就。诸菩萨摩诃萨降魔成就故。是即三界主最上成就。三界主最上成就故。是即尽无尽众生界清净。如是众生界清净故。菩萨常处<a href=\"/remen/lunhui.html\" class=\"keylink\" target=\"_blank\">轮回</a>发大精进。于无尽众生界作大救护。令得安乐最上成就。是时世尊大毗卢遮那佛复说颂曰。</p><p>菩萨无数劫处在轮回中</p><p>皆为利众生令证寂静地</p><p><a href=\"/remen/zhihui.html\" class=\"keylink\" target=\"_blank\">智慧</a>方便力发起真实智</p><p>了诸法清净诸有亦清净</p><p>贪欲使调伏所造业无性</p><p>彼既清净故三有自调伏</p><p>譬如妙色莲清净性无染</p><p>智者亦如是<a href=\"/remen/wangxiang.html\" class=\"keylink\" target=\"_blank\">妄想</a>不能染</p><p>贪欲清净故诸法亦清净</p><p>诸佛真实智具圣<a href=\"/remen/caifu.html\" class=\"keylink\" target=\"_blank\">财富</a>乐</p><p>为三界中主坚固利众生</p><p>尔时世尊说此颂已。复告金刚手菩萨言。若人闻此最上根本般若波罗蜜多正法已。常于清旦时能读诵受持思惟者。是人即获一切适悦快乐。见世得大乐金刚三昧最上成就。又复得一切如来金刚秘密最上成就。乃至诸大菩萨法皆得成就。亦复圆证此大乐金刚不空三昧根本一切如来般若波罗蜜多法门。</p><p>尔时金刚手菩萨。闻佛说此真理法门已。即现笑容作大自在相。掷金刚杵如钩召势安于本心。即说此大秘密最上成就大乐金刚不空三昧等一切仪轨。及灭诸障法。降伏诸魔法。敬爱成就法。最上成就大秘密法如是无性最上根本大教王。是一切法中最胜无比大自在法。是时金刚手菩萨复说颂曰。</p><p>此大安乐天是圣曼拏罗</p><p>安住若<a href=\"/remen/xukong.html\" class=\"keylink\" target=\"_blank\">虚空</a>金刚宝常照</p><p>严净而无垢四方与四门</p><p>具四祢踰贺尾提殊妙相</p><p>诸天等恭敬微妙宝庄严</p><p>具足半月相金刚普照耀</p><p>悬种种宝铃珠缨与明镜</p><p>光照无穷尽种种妙花鬘</p><p>幢幡并伞盖大乐金刚等</p><p>诸菩萨称赞是诸佛境界</p><p>金刚众所居号摩尼胜宝</p><p>于此宝宫中大乐而安住</p><p>萨埵性清净是金刚大乐</p><p>即是普贤身金刚手大主</p><p>常住三摩地决定金刚性</p><p>如是众方便勤行<a href=\"/remen/pusadao.html\" class=\"keylink\" target=\"_blank\">菩萨道</a></p><p>为利众生故号金刚萨埵</p><p>亦名降魔主亦名一切智</p><p>是金刚赞拏亦名金刚手</p><p>亦名如来部亦名金刚部</p><p>莲花及宝部大乐羯磨部</p><p>亦名诸解脱了三时无碍</p><p>亦号三有尊亦为胜三世</p><p>三界中最胜一切处为最</p><p>具圣财坚固心所愿所行</p><p>诸作皆如是从初大菩萨</p><p>施根本大乐处妙莲花上</p><p>跏趺坐三昧即现勇猛势</p><p>戏掷金刚杵众贤圣围绕</p><p>成就大乐故清净诸<a href=\"/remen/fannao.html\" class=\"keylink\" target=\"_blank\">烦恼</a></p><p>调伏有情界一切法圆满</p><p>最上尊三昧诸佛所护持</p><p>印法清净故成金刚萨埵</p><p>行诸大方便大福所增长</p><p>摄平等智印最上大心明</p><p>是为大福聚阿阇梨所行</p><p>亦复皆如是所作诸成就</p><p>决定皆获得最上大乐法</p><p>金刚大秘密坚固三昧法</p><p>能成一切事一切义亦然</p><p>无初无后故是名为根本</p><p>如心之所欲随诸境界生</p><p>皆受而不着归于胜义智</p><p>即诸佛境界<a href=\"/remen/yuanrong.html\" class=\"keylink\" target=\"_blank\">圆融</a>法性故</p><p>尔时金刚手菩萨说是颂已。即说自心明曰。</p><p>吽(引)</p><p>说此心明时。所有一切诸佛及诸菩萨摩诃萨诸明王等。于<a href=\"/remen/shana.html\" class=\"keylink\" target=\"_blank\">刹那</a>时皆悉云集。遍满三界俱发声言。金刚手菩萨云何<a href=\"/remen/shijian.html\" class=\"keylink\" target=\"_blank\">世间</a>得成就法。是时金刚手菩萨即说明曰。</p><p>嚩曰啰(二合)特哩(二合)俱(一句)</p><p>此即世间得自成就。善能成坏一切事业。说此明已又说颂曰。</p><p>离欲调世间未为清净法</p><p>云何清净法谓大欲大乐</p><p>是时诸如来及诸明王等</p><p>闻菩萨语已俱发声告言</p><p>汝善设方便<a href=\"/remen/putixin.html\" class=\"keylink\" target=\"_blank\">菩提心</a>为主</p><p>是究竟清净真调伏之法</p><p>菩萨无数劫常处轮回中</p><p>为利益众生令证寂静地</p><p>若起诸分别菩提是三有</p><p>菩萨<a href=\"/remen/154932.html\" class=\"keylink\" target=\"_blank\">饶益</a>故说金刚大乐</p><p>尽法界边际是大曼拏罗</p><p>初后而相应以金刚三昧</p><p>依法作成就由是诸如来</p><p>求成于大乐诸欲清净故</p><p>劝请金刚手说大欲大乐</p><p>此大心明王能成大妙乐</p><p>于是金刚手复白诸如来</p><p>我今说大乐金刚曼拏罗</p><p>阿阇梨先须受三种三昧</p><p>然结金刚印持金刚铃杵</p><p>入其三摩地安想曼拏罗</p><p>三种三昧印当用作成就</p><p>一切成就中最胜成就法</p><p>当振金刚铃警发诸贤圣</p><p>设或于仪轨误有所违缺</p><p>不生诸过咎皆悉得圆满</p><p>作是曼拏罗依法得成就</p><p>以香花伎乐随意而供养</p><p>此最上根本遍无量无边</p><p>无上无与等尽诸虚空界</p><p>悉化微妙字前后际究竟</p><p>诸佛所出生不增亦不减</p><p>一切平等故无中亦无边</p><p>离相如虚空离中边相已</p><p>是为作成就建想曼拏罗</p><p>尽法界为量法线作絣界</p><p>内生众色莲四方与四门</p><p>宝庄四楼阁具四祢踰贺</p><p>尾提殊妙相四隅并四门</p><p>四祢踰贺侧安置半月相</p><p>及安种种宝四方表四智</p><p>四门<a href=\"/remen/sinianchu.html\" class=\"keylink\" target=\"_blank\">四念处</a>楼阁四<a href=\"/remen/chanding.html\" class=\"keylink\" target=\"_blank\">禅定</a></p><p>尾提为定门金刚柱总持</p><p>所有众宝饰表圆满诸愿</p><p>羯磨杵表示诸佛之<a href=\"/remen/lvyi.html\" class=\"keylink\" target=\"_blank\">律仪</a></p><p>宝铃幢幡盖为诸妙法藏</p><p>明镜大圆智妙花七觉支</p><p>珠璎及花鬘是成就心明</p><p>如是表诸法大乐曼拏罗</p><p>依法而建立最上解脱门</p><p>根本无性法一切处平等</p><p>复外曼拏罗内分八尊位</p><p>表其八解脱发起菩提心</p><p>转此最胜轮善施诸成就</p><p>法线絣界道想画金刚轮</p><p>众色莲花中安想金刚手</p><p>或安本心明或置本标帜</p><p>或安诸宝像雕镂或画像</p><p>五色光晃耀如是安布已</p><p>即时阿阇梨洁净庄严身</p><p>入于曼拏罗而结跏趺坐</p><p>手执金刚杵现大高猛势</p><p>然以本心明安置金刚手</p><p>而彼心明曰</p><p>唵(引)稣啰多萨怛鑁(三合一句)。</p><p>复以四菩萨围绕金刚手</p><p>前大乐菩萨身遍深红色</p><p>持金刚器仗金刚手之右</p><p>枳哩枳罗尊二手结智印</p><p>金刚手之后安念金刚尊</p><p>手持摩竭幢金刚手之左</p><p>安欲自在尊手作金刚拳</p><p>如是四菩萨以心明安置</p><p>而彼心明曰</p><p>[口*弱]嚩日啰(二合)嚩日啰(二合)涅哩(二合)瑟致(二合一句)娑(引)野计(引)末吒(二句)</p><p>吽(引)嚩日啰(二合)枳里枳里(引)吽(引一句)</p><p>鑁嚩日哩(二合)尼三摩(二合)啰啰吒(半音一句)呼(引)嚩日啰(二合)哥(引)弥说哩(引)怛囕(二合引一句)。</p><p>于四隅安置四供养菩萨</p><p>妙乐与大乐佛眼及吉祥</p><p>手持四供养谓香花灯涂</p><p>如是四菩萨以心明安置</p><p>而彼心明曰</p><p>呬(引)嚩日啰(二合)啰底(一句)</p><p>摩贺(引)啰多嚩日哩(二合)呼(引一句)</p><p>唵(引)嚩日啰(二合)路(引)左儞(一句)</p><p>摩贺(引)室哩(二合引)嚩日哩(二合)系(引一句)。</p><p>外四隅复安戏鬘及歌舞</p><p>如是四菩萨以心明安置</p><p>而彼心明曰</p><p>系(引)啰底(一句)嚩日啰(二合)尾逻(引)洗儞怛啰(二合)吒(半音)(二合)</p><p>系(引)啰底(一句)嚩日啰(二合)贺(引)细(引)郝郝(二句)</p><p>系(引)啰底(一句)嚩日啰(二合)儗(引)帝(引)帝(引)帝(引二句)</p><p>系(引)啰底(一句)嚩日啰(二合)儞哩(二合)帝(引)吠(引)波吠(引)波(二句)。</p><p>四门安四尊谓钩索锁铃</p><p>如是四菩萨以心明安置</p><p>而彼心明曰</p><p>嚩日朗(二合引)酤室[口*弱](一句)</p><p>嚩日啰(二合)播(引)尸(引)吽(引一句)</p><p>嚩日啰(二合)商葛梨(引)鑁(引一句)</p><p>嚩日啰(二合)健致(引)呼(引一句)。</p><p>如是最上尊依法而现前</p><p>由是金刚众获大成就法</p><p>如是安布贤圣位已。然后阿阇梨入曼拏罗。依法以明召请金刚部诸贤圣众。召请明曰。</p><p>[口*弱]吽(引)鑁(引)呼(引)钵啰(二合)嚩哩多(二合)炀(一句)</p><p>召请贤圣已。复以大明请召本尊。明曰。</p><p>吽(引)摩贺(引)稣珂嚩日啰(二合)萨埵(引)野(引)呬(引)尸竭啰(二合一句)摩贺(引)稣珂嚩日啰(二合)阿目伽三摩野(二句)摩耨播(引)攞野(三句)钵啰(二合)没[亭*也]钵啰(二合)没[亭*也](四句)稣啰多萨怛鑁(三合五句)阿耨啰讫都(二合引)弥(引)婆嚩(六句)稣都输(引)弥(引)婆嚩(七句)稣补输(引)弥(引)婆嚩(八句)那那(引)儞祢达那萨埵(九句)萨哩嚩(二合)悉提弥(引)钵啰(二合)野蹉莎(十句)萨埵摩(引)讫里(二合)设钵啰(二合)吠(引)舍(十一句)三摩曳哩嚩(二合)特嚩(二合引)嚩尸(引)葛噜弥(十二句)壹味哩母(二合)捺啰(二合)钵乃(十三句)[口*弱]吽(引)鑁(引)呼(引十四句)</p><p>此大明召请本尊降曼拏罗已。是时本尊即施欢喜。而现祥瑞及希有事。金刚阿阇梨先献阏伽净水。后作金刚合掌献众妙花。复以宝铃及红色幢幡。如是献已置于四隅。又复依法献五阏伽瓶。盛五宝五药五谷插妙花果。以明加持香水充满。其瓶献已即置四隅。唯以一瓶置本尊前。说此加持香水大乐金刚不空三昧明曰。</p><p>唵(引)摩贺(引)稣珂嚩曰啰(一句一合)阿目伽三摩踰(引)捺哥(二句)悉[亭*也]毗诜蹉(三句)萨哩嚩(二合)稣珂骚摩那写呜咄播(二合引)捺野(四句)酤噜酤噜(五句)[口*弱]吽(引)鑁(引)呼(引)阿(引六句)</p><p>以此大明。加持所献阏伽瓶香水二十一遍。若阿阇梨以此阏伽香水灌自顶者。即得清净一切苦。若用<a href=\"/remen/sajing.html\" class=\"keylink\" target=\"_blank\">洒净</a>或饮用者。即得增长一切快乐。设复有人未成就阿阇梨法者。得入此曼拏罗已。自然获具金刚阿阇梨法。复说阿阇梨入曼拏罗颂曰。</p><p>复次阿阇梨出于曼拏罗</p><p>沐浴而洁净着于新净衣</p><p>以众宝严身依法持妙花</p><p>复入曼拏罗献种种供养</p><p>若或阿阇梨入曼拏罗时</p><p>迷误不审知<a href=\"/remen/xiedai.html\" class=\"keylink\" target=\"_blank\">懈怠</a>及忘失</p><p>蓦越金刚界名破于三昧</p><p>是故须至心专注于等引</p><p>此大曼拏罗倍复加精进</p><p>何谓破三昧为此金刚界</p><p>皆是诸佛印违越于境界</p><p>是堕诸<a href=\"/remen/fofa.html\" class=\"keylink\" target=\"_blank\">佛法</a>如是了知已</p><p>方入曼拏罗依法而供养</p><p>旋绕礼敬已复还于本座</p><p>即以妙伽陀至诚伸赞叹</p><p>赞叹伽陀曰</p><p>大欲大乐法金刚妙圣财</p><p>大智事业主愿成金刚手</p><p>阿阇梨以此伽陀。伸赞叹已散花礼敬。复以金刚手菩萨根本百八名赞。而称叹曰。</p><p>波啰摩(引)[寧*也]摩贺(引)萨埵(一句)摩贺(引)啰多摩贺(引)啰底(二句)三满多跋捺啰(二合)萨哩嚩(二合引)怛摩(二合引三)(句)嚩日啰(二合)誐哩嚩(二合引)钵帝钵帝(四句)唧多萨埵萨摩[亭*也]屹啰也(三合五句)嚩日啰(二合)嚩日啰(二合)摩贺驮啰(六句)三满多跋捺啰(二合)左哩野(二合引)屹啰野(三合七句)摩(引)啰摩(引)啰钵啰(二合)摩哩捺(二合)哥(八句)萨哩嚩(二合)冒地摩贺(引)没驮(九句)没驮(引)屹啰(二合)惹纳摩(二合)惹(十句)嚩日啰(二合)吽哥(引)啰吽哥(引)啰(十一句)路吉说啰摩尼钵啰(二合)捺(十二句)摩贺(引)啰(引)誐摩贺(引)骚契(十三句)哥(引)摩目叉摩贺(引)驮那(十四句)帝哩(二合)哥(引)罗帝哩(二合)跋嚩厮爹啰(三合)屹啰野(三合十五句)厮怛哩(三合)路哥(引)屹啰野(三合)厮怛哩驮(引)睹哥(十六句)塞他(二合)(引)嚩啰钵啰(二合)跋鑁咩葛怛(二合十七句)苏速叉摩(二合)厮吐(二合)罗萨散拶野(十八句)穰誐摩钵啰(二合)嚩啰钵啰(二合引)补姤(二合十九句)跋嚩散娑(引)啰戍驮哥(二十句)阿那(引)祢儞驮那(引)[寧*也]多(二十一句)干(引)多钵啰(二合引)萨哩嚩(二合)僧悉体多(二十二句)屹哩(二合)母捺啰(二合引)踰誐三摩野(二十三句)多埵萨爹摩贺(引)摩郝(二十四句)怛他(引)誐多摩贺(引)悉地(二十五句)达哩摩(二合)葛哩摩(二合)摩贺(引)没驮(二十六句)萨达哩摩(二合)萨葛哩摩(二合)拽他(二十)(七句)冒地唧多苏冒达葛(二十八句)嚩日啰骨噜(二合)驮摩贺(引)骨噜(一合)驮(二十九句)入嚩(二合引)罗(引)钵啰(二合)罗野捺(引)摩葛(三十句)摩贺(引)尾那野耨瑟吒(二合引)屹啰(二合三十一)噜捺啰(二合)劳捺啰(二合)叉焬葛啰(三十二句)萨哩嚩(二合)戍地摩贺(引)钵讷摩(二合三十三句)钵啰(二合)倪踰(二合)播野摩贺(引)那野(三十四)啰(引)誐戍地萨摩(引)[亭*也]屹啰野(三合三十五)尾说啰(引)誐摩呬说罗(三十六句)阿(引)哥(引)舍难多儞怛踰(二合)吠(三十七)萨哩嚩(二合)普多摩贺(引)罗野(三十八)尾普帝室哩(二合)哩尾(二合)睹啰(引)惹(三十九)萨哩嚩(二合引)舍钵哩布啰葛(四十)那莫悉帝(二合)窣睹(二合)那谟悉帝(二合)窣睹(二合四十一)那谟那莫(四十二句)跋骨姤(二合)[亢*欠]怛网(二合)钵啰(二合)钵[寧*也](引)弥(四十三)嚩日啰(二合)萨埵(引)[寧*也]悉[亭*也]忙(四十四句)野伊忙窣睹(二合)怛啰(二合)啰(引)惹难(四十五)钵啰(二合)爹[亢*欠]钵啰(二合引)钵啰(二合)嚩哩多(二合)野(四十六)达哩摩(二合)嚩(引)在萨讫哩(二合)捺誐(二合引)难(四十七句)悉地罗具多啰(引)跋尾(引四十八)阿体砌悉驮踰儞(引)那(四十九句)钵啰(二合引)怛哩(二合)散达焬(二合)祢儞祢儞(五十句)窣睹(二合)捶(引)萨哩啰(二合引)伽儞目讫多(二合五十一句)戍驮叱怛哩(二合)数悉[亭*也]底(五十二句)萨哩嚩(二合)耨珂喝囕儞怛焬(二合五十三句)萨讫哩(二合)挼(引)啰钵啰(二合)嚩哩多(二合)那(引五十四句)萨哩嚩(二合)悉地数骚婆誐焬(二合五十五)室哩(二合)三钵捺鼻嚩哩驮(二合)那(五十)(六句)。</p><p>是时阿阇梨以最上秘密</p><p>一百八名赞如是称赞已</p><p>然以秘密具嬉戏歌舞等</p><p>而供养菩萨伸此供养已</p><p>以宝灌顶法自受其灌顶</p><p>灌顶已作礼即持诵本明</p><p>或诵大心明乃执金刚杵</p><p>诵灌顶明曰</p><p>[口*弱]吽(引)鑁(引)呼(引一句)摩贺(引)稣珂嚩日啰(二合)萨埵(二句)阿鼻尸(引)计(引)拏埵(引)摩(引)鼻洗左(引三句)萨哩嚩(二合)嚩日啰(二合引)地钵底怛尾(二合四句)捺哩(二合)除弥婆嚩悉[亭*也](五句)那莫悉帝(二合)婆誐鑁摩贺(引)嚩日啰(二合)达啰(六合)酥啰多萨怛网(三合七句)摩贺(引)嚩日啰(二合)萨埵(八句)唵普哩普(二合)嚩莎(九句)。</p><p>诵如是明已当复作此念</p><p>我从金刚手亲受灌顶法</p><p>今成阿阇梨所作皆成就</p><p>随所求意愿当作最上法</p><p>金刚歌舞等供养皆得成</p><p>从是日已后于金刚部中</p><p>德如金刚手如是阿阇梨</p><p>速成一切法金刚手善成</p><p>一切印自在一切智金刚</p><p>已尽诸业障其相不可见</p><p>善于一切法所作皆成就</p><p>三界诸有情皆令得成坏</p><p>亦一切爱敬正智断诸疑</p><p>受一切妙乐具圣财自在</p><p>诸天及世人令证一切智</p><p>常见金刚手见获成就法</p><p>常起清净心信乐真实理</p><p>本尊施欢喜成就阿阇梨</p><p>金刚手菩萨说此入曼拏罗仪已。复说弟子入曼拏罗仪法。阿阇梨令弟子发大菩提心。发菩提心已。即当授与诸佛菩萨发菩提心明曰。</p><p>唵(引)萨哩嚩(二合)怛他(引)誐多(一句)波啰摩摩贺(引)瑜誐(二句)冒地唧多母怛波(二合)捺夜(引)藐(三句)阿尸(引)沙(引)那嚩尸(引)沙(四句)萨哩嚩(二合)萨埵驮(引)睹(五句)钵哩怛啰(二合引)拏醯多(六句)稣库多摩悉地儞弥多(七句)摩爹多婆(引)嚩三悉地(八句)摩咍室左(二合)哩也(二合引)地钵带也(二合九句)野(引)嚩萨哩悔(二合)多摩摩贺(引)悉地(十句)摩咍室左(二合)哩也(二合引)地钵爹(引)野济多野底(十一句)。</p><p>当以此大明发大菩提心</p><p>弟子恭敬师等同诸如来</p><p>欲入曼拏罗令弟子依法</p><p>净帛覆其面即举金刚步</p><p>入于曼拏罗师举金刚步</p><p>当如金刚手登此殊胜坛</p><p>一切皆成就弟子入坛界</p><p>若迷惑无知懈怠或忘失</p><p>踰越金刚界是名破三昧</p><p>当须专注心安想金刚步</p><p>智者应精进依大法仪轨</p><p>况复曼拏罗萎花与坛界</p><p>是诸佛印藏若蓦越足步</p><p>是不成三昧阿阇梨复须</p><p>结其阏伽印入于曼拏罗</p><p><a href=\"/remen/xinxing1.html\" class=\"keylink\" target=\"_blank\">信心</a>礼本尊绕坛界三匝</p><p>以妙颂赞叹</p><p>颂曰。</p><p>大欲大妙乐成就诸世间</p><p>愿我于今时成就亦如是</p><p>然后以众具供养大乐尊</p><p>当引其弟子入于曼拏罗</p><p>如阿阇梨仪随意献供养</p><p>依于金刚部求受灌顶法</p><p>是时其弟子求请本尊曰</p><p>摩贺(引)啰多稣涅哩(二合)茶(一句)稣睹舍也(二合)萨稣枯(引二句)嚩日啰(二合)萨埵(引)[寧*也]悉[亭*也][牟*含](引三句)。</p><p>如是求请已即散掷妙花</p><p>随花所堕处是弟子本尊</p><p>是时阿阇梨与去其面帛</p><p>依五部法中授弟子灌顶</p><p>传诸灌顶明诸灌顶明曰</p><p>唵(引)萨哩嚩(二合)嚩日啰(二合引)地钵底(一句)埵(引)摩鼻诜左(引)弥(二句)摩贺(引)嚩日啰(二合)达啰(三句)呬嚩日啰(二合)那莫(四句)悉[亭*也]三摩野萨怛鑁(三合五句)普哩普(二合)嚩莎(六句)。</p><p>传授此明已复传诸密印</p><p>具足如是法所作皆成就</p><p>诸求成就法皆依金刚手</p><p>及弟子本尊成其三昧法</p><p>乃至入坛仪并诸世间法</p><p>及于出世间悉皆得圆满</p><p>依如是仪轨入此坛场者</p><p>即证不退地具大菩萨行</p><p>成就大乐故如是阿阇梨</p><p>及灌顶弟子随意作供养</p><p>及与成就法所作速圆满</p><p>尔时金刚手菩萨说此曼拏罗已复说颂曰。</p><p>此普遍成法所说如虚空</p><p>无喻大乐理根本最上轮</p></div>"
},{
    "title": "第四卷 佛说最上根本大乐金刚不空三昧大教王经",
    "author": "法贤法师 译",
    "html": "<div class=\"B1_text\"><p>　　第四卷 佛说最上根本大乐金刚不空<a href=\"/remen/sanmei.html\" class=\"keylink\" target=\"_blank\">三昧</a>大教王经</p><p>　　大乐金刚不空三昧大明印相成就<a href=\"/remen/yigui.html\" class=\"keylink\" target=\"_blank\">仪轨</a>分第十五</p><p>　　尔时金刚手菩萨复说成就法颂曰。</p><p>　　今说成就法是最胜究竟</p><p>　　由此最胜故见获究竟法</p><p>　　是以诸菩萨悉远离<a href=\"/remen/lunhui.html\" class=\"keylink\" target=\"_blank\">轮回</a></p><p>　　得成就<a href=\"/remen/zizai.html\" class=\"keylink\" target=\"_blank\">自在</a>能成一切义</p><p>　　修诸菩萨行而成正等觉</p><p>　　广习诸余法莫能越此教</p><p>　　<a href=\"/remen/shijian.html\" class=\"keylink\" target=\"_blank\">世间</a>诸有情无福难度者</p><p>　　虽遇佛菩萨而不能度脱</p><p>　　此教最胜故过诸佛菩萨</p><p>　　见闻者获益广大如<a href=\"/remen/xukong.html\" class=\"keylink\" target=\"_blank\">虚空</a></p><p>　　清净出三有得大欲大乐</p><p>　　利益广无边所作皆成就</p><p>　　设复诸有情无福<a href=\"/remen/xiedai.html\" class=\"keylink\" target=\"_blank\">懈怠</a>者</p><p>　　见世得<a href=\"/remen/yuanman.html\" class=\"keylink\" target=\"_blank\">圆满</a>此最上成就</p><p>　　金刚手菩萨说此法已。复说不空最胜成就法颂曰。</p><p>　　若欲作成就当作金刚手</p><p>　　塑像及画像金银诸宝等</p><p>　　雕镂及彩画作如是像已</p><p>　　行人于像前依法作成就</p><p>　　当于清旦时以众秘密具</p><p>　　依法献<a href=\"/remen/gongyang.html\" class=\"keylink\" target=\"_blank\">供养</a>然后想己身</p><p>　　如彼金刚手即时结大印</p><p>　　持诵吽字明即成金刚手</p><p>　　其法欲成时尊像现祥瑞</p><p>　　或闻大笑声放光或动摇</p><p>　　随愿皆成就以此成就法</p><p>　　所作皆圆满诸持明自在</p><p>　　最上最无碍具一切圣财</p><p>　　是大欲大乐能调难调者</p><p>　　善化度有情成就中最胜</p><p>　　一切印自在是金刚成就</p><p>　　一切大智海其相不可见</p><p>　　善摄一切法胜出于<a href=\"/remen/sanjie.html\" class=\"keylink\" target=\"_blank\">三界</a></p><p>　　能作诸成坏一切爱敬首</p><p>　　通达一切智能施诸成就</p><p>　　一切世界中以<a href=\"/remen/shentong.html\" class=\"keylink\" target=\"_blank\">神通</a>变化</p><p>　　所作皆大胜圣财得自在</p><p>　　色力等坚固无比金刚手</p><p>　　世间咸恭敬诸菩萨称赞</p><p>　　若或诸有情得遇金刚手</p><p>　　脱老病死苦<a href=\"/remen/chengfo.html\" class=\"keylink\" target=\"_blank\">成佛</a><a href=\"/remen/pusadao.html\" class=\"keylink\" target=\"_blank\">菩萨道</a></p><p>　　随欲而成就见世获安隐</p><p>　　世间出世间所作诸仪轨</p><p>　　自作若他作速成一切法</p><p>　　金刚手菩萨说此法已。复说一切仪轨不空大明印相成就法。</p><p>　　若依法结大根本印。安于本心而诵明曰。</p><p>　　涅哩(二合)茶素(引)都(引)舍(一句)萨啰讫多(二合)苏布(引)输(引)弥(引)婆嚩(二)</p><p>　　此名根本印成就。诵此明者。速成就根本印故。</p><p>　　若依法以众香花妓乐等。随力供养而发誓愿。志心持诵吽字大明者。速得一切成就。</p><p>　　若复依法当结金刚手印。发大<a href=\"/remen/jingjin.html\" class=\"keylink\" target=\"_blank\">精进</a>令作成就速得如意。是名金刚手一切印成就法。</p><p>　　若复依法结三昧印。而诵明曰。</p><p>　　三摩野萨怛嚩(三合)弥底(一句)</p><p>　　此大明能成就三昧印。是名一切三昧成就法。</p><p>　　若复以金刚歌舞等。起大精进而作成就。是名一切羯磨最上成就。所有一切供养事。见世得圆满德如金刚手。乃至成就诸佛菩萨。及诸余法皆速圆满。</p><p>　　金刚手菩萨说此如上法已。复说一切仪轨。及一切智成就法。</p><p>　　若欲作敬爱法者。日日依法结大印。而作成就决定如意。</p><p>　　若欲钩召作成就者。当依大乐金刚视法若欲得一切悦乐增长成就法者。当依大乐金刚法。</p><p>　　若欲增长色力<a href=\"/remen/shouming.html\" class=\"keylink\" target=\"_blank\">寿命</a>者。当依根本金刚啰娑野那法。</p><p>　　若欲求吉祥大富贵者。当依根本金刚成就法。</p><p>　　若欲具大势力者。当依金刚摩贺咄摩法。</p><p>　　若欲常成就一切法者。当依根本金刚尾俱哩尾多法。</p><p>　　若欲一切文字。及形像出见。闻语言等者。当依不空金刚真实法。</p><p>　　若欲诸根圆满闻<a href=\"/remen/zhengfa.html\" class=\"keylink\" target=\"_blank\">正法</a>者。当依根本金刚不空真实三昧法。</p><p>　　若欲圆满胜义者。当依出生金刚法。</p><p>　　若欲出见伏藏者。当依根本金刚祢波法若欲圆满诸根发五神通者。当依金刚化药刹法。</p><p>　　若欲令谷稼丰稔雨泽不[億-音+(夫*夫)]。令诸有情获大<a href=\"/remen/154932.html\" class=\"keylink\" target=\"_blank\">饶益</a>者。当依金刚自在法。</p><p>　　若欲一切处行住作诸法者。当依根本金刚不空羯磨法。</p><p>　　若欲见诸佛菩萨者。当依根本金刚高举势法。</p><p>　　若欲身如金刚手菩萨现种种相。乃至腾空自在者。当依金刚羯磨法。</p><p>　　若欲为三界主。而作种种事业者。当依根本降三界法。</p><p>　　若欲出见诸天调伏敬爱。令作种种事者。当依根本金刚萨埵法。</p><p>　　若欲救护一切有情调伏敬爱。令作种种利益事者。当依根本金刚祢钵多法。</p><p>　　若欲钩召诸药刹调伏敬爱者。当依根本金刚钵啰婆调伏法。</p><p>　　若欲作诸善法。入曼拏罗供养成就者。当依根本金刚萨埵法。</p><p>　　若欲钩召诸印法。禁缚法。坚固成就等法者。当依金刚成就法。</p><p>　　若欲钩召一切三昧。入曼拏罗作成就者。当依金刚最上三昧法。</p><p>　　若欲成一切事业令破魔冤。得己身坚固具大名称者。当依根本最上金刚羯磨法。</p><p>　　若欲一切金刚部贤圣钩召入曼拏罗。安置坚固作敬爱成就者。当依根本金刚法。</p><p>　　若欲大金刚萨埵钩召入曼拏罗。安置坚固敬爱作成就者。当依金刚萨埵法。</p><p>　　若欲请召诸佛如来入曼拏罗。安住敬爱作成就者。当依根本金刚如来法。</p><p>　　若欲召请金刚手菩萨入曼拏罗。安住敬爱作成就者。当依金刚手菩萨法。</p><p>　　说此成就法已复说颂曰。</p><p>　　若复有行人未入曼拏罗</p><p>　　设造诸罪业志心求所作</p><p>　　最上不空法一切皆成就</p><p>　　尔时金刚手菩萨。复说不空心明法。决定作一切事。此金刚手菩萨是大毗首羯磨。善作诸法与诸佛等。所作成就<a href=\"/remen/shana.html\" class=\"keylink\" target=\"_blank\">刹那</a>圆满。</p><p>　　若欲广为救护一切<a href=\"/remen/zhongsheng.html\" class=\"keylink\" target=\"_blank\">众生</a>。息灾安乐增长寿命者。当依金刚舞金刚萨埵顶法。</p><p>　　若欲作曼拏罗结界。安住三昧坚固拥护者。当依金刚舞随求法。</p><p>　　若欲解除诸疟及风黄痰癊等疾者。当依金刚舞入嚩啰法。</p><p>　　若欲灭诸<a href=\"/remen/fannao.html\" class=\"keylink\" target=\"_blank\">烦恼</a>忧愁等苦者。当依金刚舞耨枯钵扇爹法。</p><p>　　若欲解除诸毒令如<a href=\"/remen/ganlu.html\" class=\"keylink\" target=\"_blank\">甘露</a>者。当依金刚舞解毒法。</p><p>　　若欲令诸宿曜入寤及禁缚。令受三昧法作拥护者。当依金刚舞宿曜<a href=\"/remen/jietuo.html\" class=\"keylink\" target=\"_blank\">解脱</a>法。</p><p>　　若欲脱诸禁缚。破坏一切令起伏者。当依金刚舞金刚忿怒法。</p><p>　　若欲破一切拏吉儞印。及脱宿曜执持。令死者还命。及救护国城者。当依金刚舞随印法。</p><p>　　若欲销除一切罪业。及恶梦不祥等事者。当依金刚舞真实法。</p><p>　　若欲令一切有情入寤。及语言敬爱<a href=\"/remen/faxin.html\" class=\"keylink\" target=\"_blank\">发心</a>成就者。当用金刚舞一切入寤印。</p><p>　　若欲令一切魔冤起伏。及成坏等事者。当依金刚舞大拏吉儞法。</p><p>　　若欲令一切魔冤禁缚迷惑起伏者。当依金刚舞大恶啰刹娑法。</p><p>　　若欲令他军降伏爱敬者。当依金刚舞讫哩爹法。</p><p>　　若欲息诸恚怒令作喜悦免诸怖畏。及论义战阵皆得胜者。当依金刚舞幢<a href=\"/remen/zhuangyan.html\" class=\"keylink\" target=\"_blank\">庄严</a>法。</p><p>　　若欲起云降雨及止息雷电风雹。去除寒热等者。当依金刚舞主法。</p><p>　　若欲求种种色声香味触等者。当依金刚舞欲自在法。</p><p>　　若欲一切处行住。令作爱敬钩召及降伏等事者。当依金刚舞法。</p><p>　　若欲作一切成就法。谓出见一切贤圣降伏诸龙。乃至息除一切药刹部多摩怛哩等者。当依金刚舞最上金刚身法。</p><p>　　若欲坚固成就一切供养。及调伏诸魔禁缚一切邪印。乃至尽无尽最上成就法者。当依金刚舞不空毗首羯磨最胜法。</p><p>　　金刚手菩萨说此法已。复说一切印成就仪。行人当于清旦时面东而坐。依法结大印持诵本心明即成一切印。然后依法作成就所作决定。此大金刚手印能成一切印。</p><p>　　设复有人未入曼拏罗者。结此大印亦皆成就。</p><p>　　若复阿阇梨欲传此大印。当观根性而传授之。何以故传此印已即成菩萨。设不依法而无诸过。设作诸罪业者。结大印时诸业销除。有所愿求皆得圆满。</p><p>　　一切如来金刚<a href=\"/remen/puti.html\" class=\"keylink\" target=\"_blank\">菩提</a>大仪轨分第十六</p><p>　　尔时金刚手大秘密主尊</p><p>　　以大乐坚固令有情清净</p><p>　　摄诸有情界皆令得清净</p><p>　　以平等心化令入如来部</p><p>　　无量无边刹一切诸如来</p><p>　　充满如胡麻皆广利众生</p><p>　　令世间清净以众生之业</p><p>　　有种种差别竟不能清净</p><p>　　佛为彼众生自业清净故</p><p>　　哀愍而不舍金刚手菩萨</p><p>　　以大秘密教转大舍法轮</p><p>　　此大金刚手最上大乐尊</p><p>　　利益诸有情令刹那<a href=\"/remen/juewu.html\" class=\"keylink\" target=\"_blank\">觉悟</a></p><p>　　坚固<a href=\"/remen/putixin.html\" class=\"keylink\" target=\"_blank\">菩提心</a>欲转大法轮</p><p>　　尽诸有情界令菩提坚固</p><p>　　时诸佛如来以金刚语言</p><p>　　告彼金刚手以大悲方便</p><p>　　当说菩提心是时金刚手</p><p>　　受诸佛劝请即发如是言</p><p>　　我今说大乐最上曼拏罗</p><p>　　其量等三界是根本大轮</p><p>　　能清净诸有说如是语时</p><p>　　三界诸有情诸业皆清净</p><p>　　悉得成就法即时皆云集</p><p>　　亦如诸如来劝请金刚手</p><p>　　宣说如来部最上大舍轮</p><p>　　由是诸众生住金刚三业</p><p>　　金刚手菩萨以<a href=\"/remen/zixing.html\" class=\"keylink\" target=\"_blank\">自性</a>三业</p><p>　　平等为众生说是大明曰</p><p>　　唵(引)部(引)亢。</p><p>　　说此大明时复有诸如来</p><p>　　即时皆云集住菩提道场</p><p>　　尔时金刚手即说曼拏罗</p><p>　　利益有情故诸法中大乐</p><p>　　其大舍轮者依外曼拏罗</p><p>　　画八辐大轮于此大轮中</p><p>　　当安佛尊像用此大明曰</p><p>　　三摩野萨怛鑁(三合)呼(引一句)悉[亭*也][牟*含](引二)。</p><p>　　于佛尊像前复安佛尊像</p><p>　　降伏诸魔相于佛右安置</p><p>　　灌顶大菩萨佛后复安置</p><p>　　转法轮菩萨于佛左安置</p><p>　　成最胜菩萨各说心明曰</p><p>　　嚩日啰(二合)萨埵(一句)</p><p>　　嚩日啰(二合)啰怛那(二合一句)</p><p>　　嚩日啰(二合)达哩摩(二合一句)</p><p>　　嚩日啰(二合)羯哩摩(二合一句)。</p><p>　　而于四隅位安四金刚宝</p><p>　　用四大心明而彼心明曰</p><p>　　萨埵嚩日哩(二合一句)</p><p>　　嚩日啰(二合)啰怛儞(二合一句)</p><p>　　嚩日啰(二合)钵纳弥(二合)儞(一句)</p><p>　　尾说嚩日哩(二合一句)。</p><p>　　复于外四隅安祢嚩建拏</p><p>　　钩索锁铃等如次安四门</p><p>　　画此大轮已先当起心业</p><p>　　出生及香华志心而供养</p><p>　　手持众妙华结佛三昧印</p><p>　　而安于本心<a href=\"/remen/dl.html\" class=\"keylink\" target=\"_blank\">顶礼</a>本尊已</p><p>　　然以华散掷次旋绕三匝</p><p>　　当召请贤圣其召请明曰</p><p>　　唵(引)阿哥(引)噜(引)目亢萨哩嚩(二合)达哩摩(二合)拏(引一句)阿(引)[寧*也]阿耨怛半(二合)那埵(引二)。</p><p>　　诵此大明已复以华供养</p><p>　　依法以妙言志心而诵曰</p><p>　　惹誐那(引)他没驮冒提苏悉驮曳(引一句)。</p><p>　　以此普召集一切诸如来</p><p>　　以诸无生法施一切成就</p><p>　　入此曼拏罗善得诸成就</p><p>　　如是法圆满现种种瑞应</p><p>　　若传授<a href=\"/remen/dizi.html\" class=\"keylink\" target=\"_blank\">弟子</a>令入此坛者</p><p>　　其仪亦如是作诸供养已</p><p>　　然后出道场可求成就法</p><p>　　复说成就法依法造[巾*((ㄇ@人)/登)]像</p><p>　　当画佛<a href=\"/remen/shizun.html\" class=\"keylink\" target=\"_blank\">世尊</a>降伏诸魔众</p><p>　　行人于像前依法结智印</p><p>　　以金刚语业诵明百千遍</p><p>　　其数满足已随意皆成就</p><p>　　见诸佛菩提无复诸疑惑</p><p>　　复次金刚手菩萨。说此诸三昧最上成就仪法。而说颂曰。</p><p>　　当想金刚手专注于本心</p><p>　　即诵三昧明其三昧明曰</p><p>　　三摩野萨怛嚩(三合一句)。</p><p>　　诵满洛叉数善获诸成就</p><p>　　又复宣说一切羯磨成就法。颂曰。</p><p>　　佛降众魔军转大妙法轮</p><p>　　广利益众生羯磨印成就</p><p>　　复说一切如来金刚三业诸佛最上成就法。所谓能除诸障累忧恼病苦。恶疮诸毒疟疾重病。复能破诸邪咒。辟除诸恶梦寐不祥魔娆等事。无其中[乏-之+(犮-乂+又)]之难。解诸宿曜执持及拏吉儞。如是灾害皆悉除灭。能令具善三业。获大威力色相圆满。名称吉祥人所恭敬。增长<a href=\"/remen/zhihui.html\" class=\"keylink\" target=\"_blank\">智慧</a>精进勇猛。诸见闻法记念不忘。具修善行住三摩地。长养殊胜三业。圆满十波罗蜜<a href=\"/remen/bushi.html\" class=\"keylink\" target=\"_blank\">布施</a>持戒忍辱精进<a href=\"/remen/chanding.html\" class=\"keylink\" target=\"_blank\">禅定</a>慧方便愿力智。满足十地行入坚固出生陀罗尼门。具诸佛大乐印。通达四智十八不共法。作毗首羯磨。明了诸义性。成就诸佛金刚三业。得诸佛最上成就。以大菩提心。遍修普贤行。令诸有情获大利益。复现童真住出生嬉戏。以难胜行坐菩提场。证佛十力降伏魔军。转大法轮摧诸外道。胜出三界现诸神通。作大集会调伏诸恶。住柔顺地净诸恶趣。演妙法义说三密藏。示其仪轨作一切诸成就法。如是等事。皆依一切如来毗首羯磨印法所成。即说颂曰。</p><p>　　如是羯磨印速证菩提道</p><p>　　诸修菩提行不越此法印</p><p>　　具足大圣财能作诸事业</p><p>　　难成义能成所作皆无碍</p><p>　　诸佛最上教当授诸有情</p><p>　　有能信解者为传此法印</p><p>　　设未入坛场刹那亦成就</p><p>　　大金刚火焰日轮仪轨分第十七</p><p>　　金刚手菩萨善作众事业</p><p>　　降诸有情界使令得调伏</p><p>　　如来部所生<a href=\"/remen/changzhu.html\" class=\"keylink\" target=\"_blank\">常住</a>如来定</p><p>　　以最上成就寂静于诸有</p><p>　　尘沙诸如来皆起大悲愿</p><p>　　欲广利众生令居安乐地</p><p>　　以众生诸行有种种差别</p><p>　　不善之<a href=\"/remen/guobao.html\" class=\"keylink\" target=\"_blank\">果报</a>随业无定止</p><p>　　纵经无数劫度脱难穷尽</p><p>　　是故诸如来劝请金刚手</p><p>　　为作调伏故宣说最胜法</p><p>　　尔时金刚手菩萨。即说大明曰。</p><p>　　乌底瑟吒(二合)三摩野骨噜(二合引)驮(一句)儞逊婆入嚩(二合)罗嚩日啰(二合)吽(引二)。</p><p>　　金刚手菩萨说此大明时</p><p>　　以金刚三业出生大明王</p><p>　　住金刚手前而结跏趺坐</p><p>　　光明普照曜如劫火炽盛</p><p>　　现大威猛势手持金刚杵</p><p>　　亦现大光明猛焰如火聚</p><p>　　戏掷金刚杵变化于三界</p><p>　　犹大劫火中出现忿怒相</p><p>　　以金刚语业说金刚部明</p><p>　　唵(引)嚩日啰(二合)特哩(二合)俱(半音一句)怛帝哩(二合引)曩摩贺(引)嚩日啰(二合)入嚩(二合引)攞(引)那攞(引)哩哥(二)纥哩(二合)那炀吽(引三)。</p><p>　　说此大明时息除诸<a href=\"/remen/yezhang.html\" class=\"keylink\" target=\"_blank\">业障</a></p><p>　　如盛火焚薪大千皆振动</p><p>　　是时诸天众及大自在天</p><p>　　光明皆洞然而不能安隐</p><p>　　声闻及缘觉皆求入<a href=\"/remen/niepan.html\" class=\"keylink\" target=\"_blank\">涅盘</a></p><p>　　三界诸天众亦皆求救护</p><p>　　诸佛菩提力不动而坚固</p><p>　　唯佛大慈悲为有情方便</p><p>　　是时大明王出金刚利牙</p><p>　　立如张弩势忿怒大恶相</p><p>　　发髻如螺文顶冠半月相</p><p>　　风火焰交炽内现诸事业</p><p>　　结印作舞势出生大秘密</p><p>　　最上曼拏罗相应拏吉儞</p><p>　　安住于周匝诸佛各依位</p><p>　　皆是金刚部诸圣之轨仪</p><p>　　为成毗首行复有诸圣众</p><p>　　是时皆出现亦光明炽盛</p><p>　　安住如诸佛无量无边界</p><p>　　所有诸有情悉皆令觉寤</p><p>　　利益而召集令成最上教</p><p>　　时三界天主迷闷而擗地</p><p>　　不复还本心金刚手菩萨</p><p>　　最上大自在哀愍诸天故</p><p>　　为说最上法还命大明曰</p><p>　　唵(引)母底瑟吒(二合)摩贺(引)祢钵多(二合)嚩日哩(二合)尼(引一句)尸(引)竭啰(二合)母他(引)钵野吽(引二)。</p><p>　　说此大明已诸天即能起</p><p>　　皆复得本心死者还其命</p><p>　　佛未调伏者金刚手菩萨</p><p>　　悉令调伏之复现忿怒相</p><p>　　戏掷金刚杵即敕于诸天</p><p>　　令住我三昧诸天受命已</p><p>　　而未能复知告白金刚手</p><p>　　圣者不思议我等咸惊惧</p><p>　　观此忿怒尊敕住于三昧</p><p>　　不知三昧法云何而安住</p><p>　　是时金刚手而白诸天曰</p><p>　　诸佛之所化汝所不能知</p><p>　　故号金刚手为汝作依怙</p><p>　　汝归命诸佛及法与圣贤</p><p>　　然后归于我当依我三昧</p><p>　　是时诸天主及彼诸天众</p><p>　　闻如是言已而白金刚手</p><p>　　依菩萨圣言愿垂哀愍故</p><p>　　尔时金刚手复现颦眉相</p><p>　　作大忿怒威以高举威势</p><p>　　而以大音声降伏于三界</p><p>　　说最胜明曰</p><p>　　呬(引)。</p><p>　　说此心明时所有三界主</p><p>　　及其诸天众皆以降伏心</p><p>　　而住于三昧授本部灌顶</p><p>　　受灌顶法已劝请金刚手</p><p>　　说心明仪轨是大坛场法</p><p>　　金刚手菩萨即当为说之</p><p>　　于外曼拏罗内画金刚轮</p><p>　　具光明炽盛中安降三界</p><p>　　其身大青色而现喜怒相</p><p>　　出金刚利牙当结跏趺坐</p><p>　　戏掷金刚杵光焰普照曜</p><p>　　而复于四方安金刚贤圣</p><p>　　手各持标帜谓大金刚杵</p><p>　　三叉及宝藏众色莲华等</p><p>　　于四隅安置箭及朅桩誐</p><p>　　轮并众色幡金刚部贤圣</p><p>　　依此大轮仪各依位安置</p><p>　　先安七种圣一谓金刚印</p><p>　　二号金刚明三名金刚王</p><p>　　并余诸眷属四持明歌舞</p><p>　　五护门明王六金刚讷多</p><p>　　七谓药刹王于外曼拏罗</p><p>　　依法安诸天摩度等三尊</p><p>　　亦安置本位四隅及四门</p><p>　　安诸天女众钩索等明王</p><p>　　各安于本位画此曼拏罗</p><p>　　如是安布已是时阿阇梨</p><p>　　而作忿努势戏掷金刚杵</p><p>　　入于曼拏罗即诵吽字明</p><p>　　作大高举势调伏忿怒者</p><p>　　得本尊<a href=\"/remen/huanxi.html\" class=\"keylink\" target=\"_blank\">欢喜</a>忿怒者成就</p><p>　　然后阿阇梨手持众妙花</p><p>　　结金刚钩印请召于本尊</p><p>　　及金刚贤圣其请召明曰</p><p>　　唵(引)摩贺(引)嚩日啰(二合)攞(引)那攞(引)哩哥(二合)夜(引)呬[口*弱](一句)萨哩嚩(二合)嚩日啰(二合)酤攞(引)儞钵啰(二合)吠(引)舍野吽(引二)萨哩嚩(二合)母捺啰(二合引)誐赦鑁驮那怛啰(二合)吒(半音三)萨哩嚩(二合)三摩炀(引)娑(引)达野摩吒(半音四)萨哩嚩(二合)讷瑟啖(二合引)贺那捺郝钵左跋悉铭(二合)骨噜(五)摩贺(引)骨噜(二合)驮(引)屹儞(二合)嚩日哩(二合引)拏吽(引)发吒(半音六)阿阿阿阿(七)。</p><p>　　如是召请已明王即降临</p><p>　　及金刚贤圣施一切成就</p><p>　　是时曼拏罗即现诸瑞相</p><p>　　或闻吽字声或复有警觉</p><p>　　时彼阿阇梨结降三界印</p><p>　　引弟子入坛而授诸大明</p><p>　　金刚钩明曰</p><p>　　吽(引)吽(引)嚩日啰(二合)钵啰(二合)贺啰尾(引)摩吒(半音一句)三叉大明曰。</p><p>　　吽(引)嚩日啰(二合)戍逻(引)屹儞(二合)频捺摩吒(半音一句)</p><p>　　金刚藏明曰。</p><p>　　吽(引)嚩日啰(二合)酤(引)尸(引)亲捺摩吒(半音一句)</p><p>　　莲花大明曰。</p><p>　　吽(引)嚩日啰(二合)阿摩罗钵讷弥(二合引)摩吒(半音一句)。</p><p>　　复说密印明而有大威力</p><p>　　善印诸众生所作成就法</p><p>　　决定皆成就而说大明曰</p><p>　　吽(引)嚩日啰(二合)玉呬也(二合)悉驮钵啰摩瑜(引)诣(引)说哩讷弥(二合一句)</p><p>　　吽(引)嚩日啰(二合)赞尼(引)说哩朅桩誐阿悉摩贺(引)嚩日啰(二合)葛播(引)罗摩(引)逻(引)末酤致(引)噜卢噜梨(引)恨泥(二合一句)</p><p>　　吽(引)嚩日啰(二合)那(引)啰(引)野拏[口*爾](一句)</p><p>　　吽(引)嚩日啰(二合)钵多(引)计(引)[口*爾](一句)。</p><p>　　此四拏吉儞最胜心印明</p><p>　　各以此本明安置曼拏罗</p><p>　　说诸大明已然以三昧誓</p><p>　　诫示于弟子使之令谛听</p><p>　　广利益众生增长于<a href=\"/remen/fofa.html\" class=\"keylink\" target=\"_blank\">佛法</a></p><p>　　调伏令得度作金刚成就</p><p>　　说三昧誓已当令其弟子</p><p>　　诵吽字大明加持于头指</p><p>　　使彼诸有情及彼恶魔者</p><p>　　由是大明力皆悉令调伏</p><p>　　然后当依法授弟子灌顶</p><p>　　明王四种法次第而传授</p><p>　　印及印所用坏灭并还命</p><p>　　当以此印明而为作拥护</p><p>　　如是调伏已诸恶不复生</p><p>　　既从是已后诸善法增长</p><p>　　见成就诸法复说成就法</p><p>　　行人于像前戏掷金刚杵</p><p>　　诵明洛叉数持诵其数满</p><p>　　德如金刚手忿怒大明王</p><p>　　离老病死苦善调一切恶</p><p>　　于一切世间无复诸怖畏</p><p>　　欲成就大明于四威仪中</p><p>　　诵一洛叉数所作成就法</p><p>　　现世得圆满诸成就自在</p><p>　　远离诸苦恼堪受妙供养</p><p>　　难调者能调行住无所畏</p><p>　　若欲印成就当结最上印</p><p>　　随意诵大明行人见世中</p><p>　　成大忿怒王所作皆成就</p><p>　　若欲成三昧行人当面东</p><p>　　结彼三昧印持诵三昧明</p><p>　　随意作诸法皆速得圆满</p><p>　　若欲求成就最上羯磨法</p><p>　　诵明利乐故速成诸事业</p><p>　　复次宣说最上成就法。所谓发遣诸魔禁伏邪法。印诸有情调伏众恶。解脱枷锁差诸疟病。解诸毒药散诸宿曜。欲作此等诸法者。皆依降三界尊仪法。</p><p>　　又复若欲作一切入寤。及动摇嬉戏歌舞书写旋转。乃至钩召三界等。皆依金刚忿怒明王印。</p><p>　　若欲钩召一切入于曼拏罗。及破他军见幻化事。改易时节开敷花果。或令谷稼滋茂。及解诸恶病毒药宿曜拏吉儞。令战阵得胜。结界拥护解脱系缚。乃至敬爱等法。皆依金刚忿怒明王毗首羯磨印。</p><p>　　若欲成就诸天降伏龙众。遣诸药刹而为仆使。令一切啰刹生大惊怖。调伏拏吉儞众及摩怛哩哥。宿曜执持魔魅军众。邪坛咒术悉令破灭。使诸勇猛皆令怖畏。及能成就四大天王帝释大梵那罗延天大自在天等。及成就菩萨诸佛敬爱等事。钩召有情令住三昧。如是等种种之法。皆依金刚忿怒明王最上成就法。即说颂曰。</p><p>　　如是最上法若欲成就者</p><p>　　当持诵心明而见忿怒相</p></div>"
},{
    "title": "第五卷 佛说最上根本大乐金刚不空三昧大教王经",
    "author": "法贤法师 译",
    "html": "<div class=\"B1_text\"><p>第五卷 佛说最上根本大乐金刚不空<a href=\"/remen/sanmei.html\" class=\"keylink\" target=\"_blank\">三昧</a>大教王经</p><p>除诸<a href=\"/remen/yezhang.html\" class=\"keylink\" target=\"_blank\">业障</a>一切智金刚<a href=\"/remen/yigui.html\" class=\"keylink\" target=\"_blank\">仪轨</a>分第十八</p><p>尔时观<a href=\"/remen/zizai.html\" class=\"keylink\" target=\"_blank\">自在</a>复说三摩地</p><p>最上清净法是即金刚手</p><p>调伏于诸恶而现莲花部</p><p>诸佛方便力利益<a href=\"/remen/zhongsheng.html\" class=\"keylink\" target=\"_blank\">众生</a>故</p><p>忿怒大明王清净诸三有</p><p>以众生性欲未远离诸染</p><p>诸佛无碍力起大悲愍心</p><p>尚未能救度是故观自在</p><p>说此三摩地是三世诸佛</p><p>大三摩地王诸法之<a href=\"/remen/zixing.html\" class=\"keylink\" target=\"_blank\">自性</a></p><p>名金刚智明由是三摩地</p><p>诸佛所观照令一切有情</p><p>皆得大自在菩萨摩诃萨</p><p>以大智悲愍自在度众生</p><p>现作自在相左手持妙莲</p><p>右手开莲叶观照于自性</p><p>住此三摩地犹众妙色莲</p><p>自性无诸染无染清净故</p><p>不着诸<a href=\"/remen/fannao.html\" class=\"keylink\" target=\"_blank\">烦恼</a><a href=\"/remen/sanjie.html\" class=\"keylink\" target=\"_blank\">三界</a>贪欲生</p><p>贪欲亦清净一切众生类</p><p>当随其所应此三摩地门</p><p>得诸佛自在金刚手菩萨</p><p>及与诸菩萨皆依胜<a href=\"/remen/dingli.html\" class=\"keylink\" target=\"_blank\">定力</a></p><p>起大总持教即说观想明</p><p>纥哩(二合引)。</p><p>当想此心明即自性清净</p><p>所有金刚手至于观自在</p><p>观想此心明清净如宝山</p><p>次观众色莲出生诸贤圣</p><p>遍清净法界成调伏大轮</p><p>众业调伏已三界皆清净</p><p>为利诸有情说曼拏罗法</p><p>为大法仪轨安置佛圣贤</p><p>得如上清净成就无量法</p><p>时诸佛菩萨劝请观自在</p><p>说本莲花部金刚大法王</p><p>最胜自在者即说曼拏罗</p><p>于外曼拏罗内画八叶莲</p><p>于此莲华中安其观自在</p><p>左持金莲华作大自在相</p><p>以众宝严身顶戴五佛冠</p><p>于菩萨周回画八佛<a href=\"/remen/shizun.html\" class=\"keylink\" target=\"_blank\">世尊</a></p><p>妙定及大莲定与观照等</p><p>复于八佛外当画八贤圣</p><p>大力自在天大梵与欲天</p><p>大莲与马头钩兼妙法语</p><p>即说莲华部诸贤圣心明</p><p>萨哩嚩(二合)怛他(引)誐多钵讷摩(二合)[口*弱]吽(引一句)</p><p>嚩日啰(二合)钵讷摩(二合)系(引一句)</p><p>嚩日啰(二合)钵讷摩(二合)鑁(引一句)</p><p>呼(引)钵讷摩(二合)摩尼啰(引)惹(一句)</p><p>吽(引)钵讷摩(二合)赞尼(引)说啰吽(引)发吒(半音一句)</p><p>系(引)摩贺(引)钵讷摩(二合)尾说兰拏(二合)悉[亭*也]吽(引)发吒(半音一句)</p><p>纥哩(二合引)钵讷摩(二合)钵讷摩(二合)吽(引)阿(引一句)</p><p>呼(引)钵讷摩(二合)室作(二合)讫啰(二合)摩(引)讫啰(二合)摩吽(引)[口*弱](一句)。</p><p>复于其四门用钩索锁铃</p><p>四心明如次依大曼拏罗</p><p>仪法而安置入曼拏罗已</p><p>观彼开敷莲想心而<a href=\"/remen/dl.html\" class=\"keylink\" target=\"_blank\">顶礼</a></p><p>当以此大明安置于本尊</p><p>即说大明曰</p><p>唵(引)尾输(引)达野戍提(引一句)萨埵驮(引)都(引)萨哩嚩(二合)啰(引)誐(引)祢散左曳(引二)唧旦弥(引)萨哩嚩(二合)达哩弥(二合引)数嚩日哩(二合)尼(引三)。</p><p>闻此大明已观自在<a href=\"/remen/huanxi.html\" class=\"keylink\" target=\"_blank\">欢喜</a></p><p>所求诸成就皆悉得如意</p><p>然后结钩印诵此最上明</p><p>唵(引)萨哩嚩(二合)怛他(引)誐多(引)啰路吉帝(引)说啰(一句)钵捺摩(二合)贺娑多(二合引)野(二)醯尸伽啰(二合)弥昧嚩日啰(二合)母捺啰(二合引)钵乃(三)啰(引)讫哩(二合)沙也(二合)钵啰(二合)尾(引)设也(二合四)三摩曳哩嚩(二合)驮(引)嚩尸葛噜弥(五)[口*弱]吽鑁呼(六)输驮野萨哩嚩(二合)萨达野(七)钵捺[牟*含](二合)摩贺(引)嚩日啰(二合)达啰萨怛鑁(三合八)。</p><p>如是召请已即时观自在</p><p>降赴曼拏罗所作皆成就</p><p>然后依仪法引<a href=\"/remen/dizi.html\" class=\"keylink\" target=\"_blank\">弟子</a>入坛</p><p>传授秘密教善施诸成就</p><p>此三昧印明根本<a href=\"/remen/yuanman.html\" class=\"keylink\" target=\"_blank\">圆满</a>故</p><p>速成观自在行人求此法</p><p>于随所住处乃至四威仪</p><p>想大莲华尊随时以自力</p><p>而作成就法任意之所欲</p><p>见世皆圆满及大胜欲乐</p><p>远离老病苦当证佛菩萨</p><p>与金刚手等皆依观自在</p><p>即得悉圆满若求印成就</p><p>当结印入定成就三昧者</p><p>当结三昧印求诸羯磨法</p><p>当结羯磨印若诸成就法</p><p>有所难成者皆依三摩地</p><p>依法得成就</p><p>若有一切业障恶梦不祥。及诸灾害忧悲苦恼。散失财宝贫穷所逼。斗诤触娆疾病缠绵中[乏-之+(犮-乂+又)]之难。如是等事欲远离者。皆依大莲华真实三摩地法。</p><p>又复欲除风黄痰癊及诸疟病。疥癞痈疽水肿干痟。乃至宿曜拏吉儞等。令灭除销散者。当依大莲华印明法。</p><p>若欲坚固一切者。当依被甲佛顶印。</p><p>若欲拥护己身结界曼拏罗作金刚围等。及置饮食衣服<a href=\"/remen/zhuangyan.html\" class=\"keylink\" target=\"_blank\">庄严</a>等具者。皆依大莲华印法。</p><p>若欲拥护一切增长色力<a href=\"/remen/shouming.html\" class=\"keylink\" target=\"_blank\">寿命</a>。勇猛<a href=\"/remen/jingjin.html\" class=\"keylink\" target=\"_blank\">精进</a>吉祥无病。求财宝丰盈有大名称一切爱敬。通达三摩地有大<a href=\"/remen/zhihui.html\" class=\"keylink\" target=\"_blank\">智慧</a>等者。当依大莲华最上成就法。</p><p>圆满一切愿金刚宝仪轨分第十九</p><p>尔时金刚手现大文字相</p><p>遍满于<a href=\"/remen/xukong.html\" class=\"keylink\" target=\"_blank\">虚空</a>施灌顶胜义</p><p>变化于宝部安住三摩地</p><p>观照清净故觉寤于诸法</p><p>根本诸胜义尽空界有情</p><p>如水见星象入宝三摩地</p><p>观彼虚空界如净琉璃色</p><p>金刚宝菩萨从虚空藏生</p><p>是时以坚固依本相而住</p><p>观想三摩地成就有情故</p><p>依诸佛轨仪及与金刚手</p><p>欲以宝金刚而作灌顶法</p><p>授贤圣灌顶令满一切愿</p><p>诸贤圣灌顶诵此灌顶明</p><p>即说大明曰</p><p>唵(引)萨哩嚩(二合)嚩日啰(二合引)地钵底埵(引一句)摩毗诜左(引)弥部(引)哩部(二合)嚩莎(二)。</p><p>说此大明时本部最上法</p><p>从宝金刚尊出生诸贤圣</p><p>依宝金刚法灌顶诸<a href=\"/remen/shijian.html\" class=\"keylink\" target=\"_blank\">世间</a></p><p>授诸灌顶已安住曼拏罗</p><p>佛菩萨<a href=\"/remen/suixi.html\" class=\"keylink\" target=\"_blank\">随喜</a>宝金刚部主</p><p>说最上仪轨于外曼拏罗</p><p>内画大月轮其色如虚空</p><p>依法画宿曜于其月轮中</p><p>画虚空藏尊净如琉璃色</p><p>以众光普照左手持宝珠</p><p>安心如钩召右手作施愿</p><p>于此尊四面画四亲近尊</p><p>而复于四隅当画四菩萨</p><p>灌顶及宝藏<a href=\"/remen/gongyang.html\" class=\"keylink\" target=\"_blank\">供养</a>与吉祥</p><p>各持本幖帜四亲近明曰</p><p>嚩日啰(二合)萨埵[口*弱](一句)</p><p>嚩日啰(二合)啰怛那(二合)吽(引一句)</p><p>嚩日啰(二合)达哩摩(二合)鑁(一句)</p><p>嚩日啰(二合)羯哩摩(二合)呼(引一句)</p><p>四菩萨明曰。</p><p>嚩日啰(二句)阿毗试(引)计(引)[口*弱](一句)</p><p>摩贺(引)嚩日啰(二合)儞驮(引)泥(引)吽(引一句)</p><p>嚩日啰(二合)摩尼啰怛那(二合一句)</p><p>特嚩(二合)惹阿屹啰(二合)计(引)喻(引)哩鑁(一句)</p><p>摩贺(引)嚩日啰(二合)摩系(引)呼(引一句)</p><p>如是诸所作法。皆依大曼拏罗仪已。然后阿阇梨持众宝花入于曼拏罗。依法献供养敬礼本尊。而诵三昧明曰。</p><p>唵(引)悉[亭*也]部(引一句)悉[亭*也]部嚩(二)悉[亭*也]莎(三)悉[亭*也]摩贺(引)嚩日啰(二合)啰怛那(二合四)嚩左吒吒怛囕(二合引五)</p><p>诵此大明时。虚空藏菩萨施一切成就。然后阿阇梨依法结摩尼拳钩曰。而作请召虚空藏菩萨请召明曰。</p><p>唵(引)部(引)阿(引)夜(引)呬[口*弱](一句)部嚩钵啰(二合)尾舍吽(引二)莎屹哩(二合)恨拏(二合)鑁(三)嚩嚩誐誐悉[亭*也]呼(引)怛囕(二合引四)</p><p>诵此大明时。虚空藏菩萨速降曼事罗。阿阇梨所求法皆悉得成就。然后令弟子持众妙花结如前印。引入曼拏罗传诸真实法。弟子从是已后。得诸富乐所作皆成。乃至出世间法如佛菩萨皆速成就。</p><p>复说成就法是金刚宝印</p><p>行人作成就欲利益世间</p><p>由此大印故一切皆如意</p><p>宝自在印力远离老病苦</p><p>如世大宝聚能随意欲成</p><p>三昧印亦然能成种种事</p><p>当结三昧拳献众妙供养</p><p>依法作成就所作悉圆满</p><p>复说成就法诸仪轨中最</p><p>难成者能成如是令当说</p><p>若欲钩召诸部多令入三昧。安住坚固敬爱随所愿求。净诸恶趣成就最上法等。皆依金刚宝灌顶印明。</p><p>若欲钩召作诸吉祥。安住坚固敬爱等法。皆依金刚宝吉祥印明。</p><p>若欲钩召求诸富乐。安住坚固等诸成就法。皆依金刚宝富乐印明。</p><p>若欲钩召作诸供养。安住坚固乃至敬爱等法。皆依金刚宝供养印明。即说颂曰。</p><p>金刚手哀愍利益诸有情</p><p>说此成就法行人当<a href=\"/remen/shouchi.html\" class=\"keylink\" target=\"_blank\">受持</a></p><p>一切仪轨中最上成就仪轨分第二十</p><p>尔时金刚手三界最上尊</p><p>欲净贪等法为说此成就</p><p>灭此三毒已世间成<a href=\"/remen/ganlu.html\" class=\"keylink\" target=\"_blank\">甘露</a></p><p>复为摄诸龙而说曼拏罗</p><p>说此心明曰。</p><p>普。</p><p>当作曼拏罗四方与四门</p><p>画八大龙形门各画其二</p><p>龙首皆向门引尾至坛隅</p><p>曼拏罗中画阿难陀龙王</p><p>其龙王八首于外曼拏罗</p><p>画八族龙王如是安布已</p><p>即时阿阇梨作大忿怒相</p><p>当想于己身即为大龙王</p><p>速入曼拏罗诵钩召大明</p><p>钩召诸龙王而彼大明曰</p><p>唵(引)纥哩(二合引)阿儞罗惹嚩吠(引)誐(一句)必哩(二合)体尾埵啰试(引)沙(引)夜(引)呬普(二)</p><p>萨哩嚩(二合)那(引)誐酤逻(引)[寧*也](引)那野普(一句)</p><p>三摩曳(引)钵啰(二合)吠(引)舍夜(引)吠(引)誐野普(一句)萨哩鑁(二合)娑(引)达野普(一句)</p><p>萨哩嚩(二合)那(引)誐补怛啰(二合)哥(引)普(一句)。</p><p>诵召请明已诸龙皆云集</p><p>入于曼拏罗阿阇梨所有</p><p>三毒诸烦恼即时皆销灭</p><p>当为彼诸龙说三昧誓曰</p><p>世间贪嗔痴为汝等三毒</p><p>安住于三昧三毒即销灭</p><p>尔后阿阇梨诸恶不能害</p><p>设服诸毒药而亦成甘露</p><p>具大力勇猛如和修吉龙</p><p>一切诸毒法亦皆能销灭</p><p>复次金刚手为利有情故</p><p>说降诸宿曜诸恶宿曜等</p><p>以三毒所恼不能利众生</p><p>为执持等害诸罪业皆生</p><p>降伏恶曜故即说心明曰</p><p>吽(引)。</p><p>当画曼拏罗四方安四门</p><p>于曼拏罗中依法画宿曜</p><p>如是安布已然后阿阇梨</p><p>入其曼拏罗作法而钩召</p><p>召已设供养而作忿怒相</p><p>金刚手立势持诵此心明</p><p>所有诸恶曜即时皆调伏</p><p>尔后阿阇梨得尽一切苦</p><p>众恶不能侵诸善皆增长</p><p>金刚手菩萨于法大自在</p><p>为利益有情复说曼拏罗</p><p>先说此明曰</p><p>吽(引)阿(引)呬(引)纥哩(二合引)怛览(二合引一句)。</p><p>说此大明时最上大自在</p><p>一切最胜者以五秘密法</p><p>为作调伏故调伏世最上</p><p>我今当宣说是大毗首法</p><p>最上曼拏罗诸法中自在</p><p>依法画坛场内画金刚手</p><p>及金刚部众四边四菩萨</p><p>各持本幖帜前谓那罗延</p><p>手持金刚轮右赞尼说啰</p><p>手执于三叉左金刚莲华</p><p>手持金色莲后安虚空藏</p><p>手持金刚杵复于其四隅</p><p>当画四贤圣谓金刚吉祥</p><p>与金刚偶梨及金刚多罗</p><p>虚空金刚等各有本心明</p><p>诸贤圣明曰</p><p>唵(引)嚩日啰(二合)那(引)啰(引)野拏亲捺亲捺(一句)阿钵啰(二合)底贺多嚩日啰(二合)嚩讫哩(二合)拏呼(引二)婆誐鑁嚩日啰(二合)怛他(引)誐多[口*弱]吽(引)鑁呼(引三)嚩日啰(二合)怛他(引)誐多吽(引一句)嚩日啰(二合)骨噜(二合)驮摩贺(引)瑜(引)诣(引)儞(引)誐尼(引)说啰(二)摩贺(引)嚩日啰(二合)戌逻阿屹啰(二合)播(引)尼(引)呼(引三)婆誐鑁嚩日啰(二合)赞尼说啰阿(四)贺贺贺贺系(引五)</p><p>嚩日啰(二合)达啰纥哩(二合引一句)嚩日啰(二合)钵讷摩(二合引)讷婆(二合)嚩呼(引一)婆誐嚩鑁日啰(二合)阿嚩路(引)吉帝(引)说啰摩贺(引)没啰(二合)吽摩(二合三)悉[亭*也]唵(引)部哩部(二合)嚩莎(四)莎悉帝(二合)那莫莎贺(引五)</p><p>嚩日啰(二合)酤稣摩(引)欲驮(一句)萨哩嚩(二合)哥(引)摩(引)弥(引)娑(引)达野呼(引)婆誐鑁嚩日啰(二合)阿哥(引)舍誐哩婆(二合三)嚩嚩吒吒怛囕(二合引四)</p><p>那谟曳那萨帝也(二合)那婆誐嚩帝(引)钵啰(二合)倪也(二合引)播(引)啰弥多(引一句)萨怖(二合)吒(引)亲捺嚩日哩(二合)尼作讫哩(二合)拏(二)帝那萨帝也(二合)那播钵刚(引三)唵(引)地室哩(二合)输噜(二合)底萨蜜哩(二合)底尾惹曳(引)莎(引)贺(引四)</p><p>唵(引)嚩日啰(二合)偶哩摩贺(引)尾儞踰(二合一句)怛哩(二合)路哥尾惹曳说哩(二)嚩日啰(二合)骨噜(二合)驮(引)儗儞(二合)三摩曳(三)嚩日啰(二合)驮(引)哩那谟窣睹(二合)帝(引四)怛[寧*也]他(引五)醯隶弥隶(六)隶(引)隶罗隶啰(引)隶(七)嚩日啰(二合)哥(引)哩母(二合)哥曳莎(引)贺(引八)</p><p>那谟曳那萨帝也(二合引)那婆誐嚩帝(引一句)没驮冒地啰耨多啰(引二)嚩日啰(二合)达哩摩(二合)钵啰(二合)踰儗拏帝那萨帝也(二合)那悉[亭*也][牟*含](四)唵(引)多(引)哩睹多(引)哩(引)睹哩(引)莎(引)贺(引五)</p><p>唵(引)哥(引)摩嚩日哩(二合)尼悉驮(引)悉(一句)尾戍驮(引)悉(二)誐誐怒讷婆(二合)嚩踰儗那悉[亭*也][牟*含](引三)钵啰摩(引)叉哩(引四)怛[寧*也]他(引五)誐誐怒讷婆(二合)尾(引六)誐誐那尾输提(七)萨哩嚩(二合引)鼻钵啰(二合引)野钵哩布啰尼(引)莎(引)贺(引八)。</p><p>于外曼拏罗依位安幖帜</p><p>天及摩怛哩并护世天等</p><p>各依位安住四隅及四门</p><p>安其十会主各持歌乐具</p><p>皆以本心明各安于本位</p><p>如是曼拏罗安诸贤圣已</p><p>然后阿阇梨依法入坛场</p><p>请召诸贤圣当结钩召印</p><p>诵召请明曰</p><p>唵(引)摩贺(引)苏珂嚩日啰(二合)萨埵悉[亭*也]吽(一句)萨哩嚩(二合)怛他(引)誐旦萨摩(引)哥哩沙(二合)野[口*弱](二)萨哩嚩(二合)嚩日啰(二合)俱攞地半(三)捺摩曳埵(引)钵啰(二合)尾(引)设野吽(四)萨哩嚩(二合)路计说囕钵啰(二合)尾设也(二合五)三摩拽哩嚩(二合)驮(引)那野鑁(六)萨哩嚩(二合)啰怛那(二合引)地半摩尼啰(引)惹(引)难(七)嚩尸(引)俱噜呼(八引)吽恶醯纥哩(二合)咄笼(二合九)。</p><p>诵召请明时五大秘密主</p><p>最上金刚手并余诸贤圣</p><p>即降曼拏罗令坚固安住</p><p>于是诸贤圣施最上成就</p><p>然后阿阇梨当依前仪法</p><p>作成曼拏罗及作诸成就</p><p>圆满一切事尽无量无边</p><p>调伏无与等以如上章句</p><p>一切义清净诸佛善宣说</p><p>甚深如来部善获诸妙乐</p><p>是最上寂静诸佛之随喜</p><p>一切相应诸佛三昧曼拏罗仪轨分第二十一</p><p>金刚手菩萨复说甚深法</p><p>微妙不思议广大最上明</p><p>清净本<a href=\"/remen/wuxiang.html\" class=\"keylink\" target=\"_blank\">无相</a>无作而无尽</p><p>是真实究竟最胜无有上</p><p>大适悦妙乐以真净法界</p><p>而利益众生最上义妙字</p><p>施一切成就善施安乐法</p><p>以金刚入寤而觉寤众生</p><p>是秘密胜义决定金刚具</p><p>为第一仪轨最上无能胜</p><p>诸佛大三昧而此大乐界</p><p>不思议所成众宝王庄严</p><p>依妙寂静地大牟尼所居</p><p>大适悦妙乐自然天乐音</p><p>是最上爱乐具种种供养</p><p>是最上适悦无比宝宫殿</p><p>是最上安住度无量众生</p><p>是最上成就演说微妙字</p><p>即金刚萨埵修习普贤行</p><p>而引道众生证诸佛菩萨</p><p>最上诸成就金刚手大主</p><p>所有妙欲乐悉圆满自在</p><p>金刚手菩萨即说最上心明曰。</p><p>吽(引)。</p><p>说是大明时金刚手菩萨</p><p>五秘密出生真实印贤圣</p><p>常施诸欲乐最上大自在</p><p>四大贤圣众皆化利众生</p><p>此法于世间最胜诸成就</p><p>胜义增长故富有大圣财</p><p>能作大成就施广大利乐</p><p>无数诸贤圣即金刚萨埵</p><p>令说诸贤圣最上秘密明</p><p>怛[寧*也]他(引)摩贺(引)啰多室哩(二合)嚩日啰(二合引)谟伽啰底(一句)三摩野(引)那(引)莫嚩日哩(二合)尼(引二)摩贺(引)啰多室哩(二合引)嚩日啰(二合引)谟伽啰底(三)三摩野嚩日罗(二合)计隶(引)吉攞摩贺(引)啰多(四)室哩(二合引)嚩日啰(二合)谟伽啰底三摩野(五)尾惹野嚩日啰(二合引)摩贺(引)多啰(六)室哩(二合引)嚩日啰(二合引)谟伽(引)啰底三摩野(七)嚩日啰(二合)哥(引)弥说啰(引)弥底(八)。</p><p>如是秘密明若有人受持</p><p>是人获诸印及成一切法</p><p>复说此究竟是上成就法</p><p>由如是法故所作得究竟</p><p>若有诸行人误犯诸罪业</p><p>亦未曾成就于诸秘密法</p><p>若依此法行即得皆圆满</p><p>欲作成就者一日或一月</p><p>乃至于一年但随分随力</p><p>先当依法仪画金刚手像</p><p>其身如月色于大莲花上</p><p>而结跏趺坐作大高举势</p><p>种种庄严身众色光炽盛</p><p>如佛灌顶仪左手持宝铃</p><p>右执金刚杵于前莲华上</p><p>复画四贤圣左右各安二</p><p>皆作高举势此名四亲近</p><p>一作白莲色余三如青莲</p><p>金刚手后面枳哩枳罗尊</p><p>而复于右边画大金刚尊</p><p>右手捻箭势左手持宝幢</p><p>而复于左边画波哩贺娑</p><p>如是诸贤圣如宝灌顶相</p><p>画此[巾*((ㄇ@人)/登)]像已或复作观想</p><p>或复作供养或能随喜者</p><p>得究竟<a href=\"/remen/jietuo.html\" class=\"keylink\" target=\"_blank\">解脱</a>所作皆如意</p><p>如是金刚手[巾*((ㄇ@人)/登)]像秘密法</p><p>是最上大乐若有爱乐者</p><p>当得最上乐成就清净法</p><p>以此清净法是真秘密义</p><p>复说曼拏罗当择清净处</p><p>或上好园林或伽蓝精舍</p><p>择如是处已以众宝庄严</p><p>悬铃及璎珞幢幡并伞盖</p><p>香花众伎乐依法而严饰</p><p>然后作成就秘密曼拏罗</p><p>作成就法已诸贤圣皆成</p><p>入此曼拏罗大秘密中者</p><p>成金刚阇梨诸所欲愿乐</p><p>皆速得圆满阿阇梨先当</p><p>沐浴而洁净以妙香涂身</p><p>着新净上衣以宝鬘严身</p><p>手持众妙花诵金刚歌明</p><p>入于曼拏罗即说歌明曰</p><p>钵啰(二合)尾舍婆誐鑁(一句)摩贺(引)稣珂谟(引)叉补囕(二)萨哩嚩(二合)悉提稣亢啰咩(三)钵啰摩稣枯(引)怛摩悉[亭*也](引四)[口*弱]吽(引)鑁(引)鑁(引)呼(引)钵啰(二合)悉[亭*也]莎(五)。</p><p>入曼拏罗已手持众妙花</p><p>而结佛眼印即诵此心明</p><p>掷花而<a href=\"/remen/libai.html\" class=\"keylink\" target=\"_blank\">礼拜</a>其礼拜明曰</p><p>唵(引)波啰摩稣珂(引)舍野(一句)萨啰哩多尾逻(引)娑那弥带(引二)那摩(引)弥婆誐嚩当(三)[口*弱]吽(引)鑁(引)呼(引四)呬呬呬呬(五)钵啰(二合)帝(引)蹉酤稣[牟*含](引)惹里那(引)他(六)。</p><p>掷华作礼已依金刚萨埵</p><p>如作灌顶势持金刚铃杵</p><p>诵灌顶三昧其灌顶明曰</p><p>唵(引)萨哩嚩(二合)没驮嚩啰啰怛那(二合)散左野(一句)钵啰(二合)怛踰(二合)钵多(二合)祢咩摩酤吒(引)野那摩(二)阿毗诜左[牟*含](引三)钵啰(二合)嚩啰啰日啰(二合)达囕(四)室哩(二合引)嚩日啰(二合)萨埵三摩野萨怛鑁(三合)摩[亢*欠](呼郎切五)。</p><p>杵表真实理振铃为法音</p><p>三昧是大印安住诵心明</p><p>持此铃杵者即成金刚手</p><p>是大阿阇梨金刚手无异</p><p>此最上秘密三种三昧法</p><p>成就曼拏罗最胜无伦比</p><p>复说成就法最甚深究竟</p><p>由究竟法故得决定成就</p><p>若复有行人三业不清净</p><p>未得成就者皆悉得圆满</p><p>行人当依法先作菩萨像</p><p>塑画或雕镂于菩萨像前</p><p>献种种供养执金刚铃杵</p><p>以三种三昧诸钩召大明</p><p>依仪轨作法所有三三昧</p><p>诸钩召大明皆以钩召印</p><p>亦用最上明而彼大明曰</p><p>萨哩嚩(二合)怛他(引)誐多乌多摩悉[亭*也](引)哥哩沙(二合)拏(一句)钵啰摩啰喝写三摩野(二)嚩日啰(二合)儗睹钵贺(引)啰[口*弱](三)钵罗摩[寧*也]嚩日啰(二合)达啰(四)嚩日啰(二合)萨埵萨稣亢钵罗(二合)没[亭*也](五)稣啰多萨怛[亭*也](三合)摩[亢*欠](六)钵啰(二合)底没[亭*也]没驮呬吽(七)嚩啰嚩日啰(二合)哥哩摩(二合)钵啰摩(引)叉啰(八)恶叉焬婆嚩(九)钵啰(二合)悉地稣珂骚摩那写(十)三摩野(引)[寧*也]悉[亭*也][牟*含](引)鑁(十一)钵啰摩(引)萨母哩底(二合)达啰(十二)萨哩嚩(二合)踰誐尾惹踰蹉啰(二合)野(十三)钵啰(二合)嚩啰戍地稣契婆嚩(十四)钵捺摩(二合)啰(引)惹呬呼(引十五)钵啰(二合)嚩啰钵囕钵啰摩(十六)萨哩嚩(二合)悉地钵啰弥说啰(十七)钵啰(二合)婆嚩呬珂誐哩婆(二合十八)萨多旦萨蜜哩(二合)[亭*也]弥(十九)[口*弱]吽鑁呼(引二十)虎卢虎卢(二十一)悉[亭*也]萨摩(引)哥哩尸(二合)睹(二十二)摩贺(引)三摩拽(二十三)萨哩嚩(二合)怛他(引)誐多三摩野(二十四)苏啰多萨怛鑁(三合)摩[亢*欠](二十五)。</p><p>根本大秘密三种三昧法</p><p>然当依本尊成就诸供养</p><p>以供养大明而作歌舞等</p><p>即说诸如来圣最上成就</p><p>大供养仪轨大秘密三昧</p><p>金刚歌舞等最上大明曰</p><p>萨哩嚩(二合引)耨啰(引)誐苏珂三摩那三(引一句)怛鑁(二合)嚩日啰(二合)萨埵苏啰多(二)三摩焬婆嚩弥(三)摩贺(引)苏珂担哩(二合)除蹉啰(二合)野捺(四)钵啰(二合)底钵[亭*也]悉[亭*也]左(五)罗虞钵啰(二合)拏多(六)。</p><p>最上大秘密三种三昧法</p><p>安住诸成就此大法仪轨</p><p>如彼本尊法用印亦皆然</p><p>持诵于心明即说诸如来</p><p>安住成就法最上真实义</p><p>大秘密三昧金刚歌舞等</p><p>诸大胜法明而说彼明曰</p><p>唵(引)阿(引)哥(引)输怛波(二合)捺唧贺那(二合)埵(引一句)捺那(引)祢儞驮那钵囕(二)摩贺(引)嚩日啰(二合)三摩野萨怛侮(二合引三)嚩日啰(二合)萨埵钵啰(二合)悉[亭*也]弥(四)萨哩侮(二合)怛摩摩贺(引)悉地(五)摩咍说哩也(二合引)地乃嚩多(六)萨哩嚩(二合)嚩日啰(二合)驮噜啰(引)惹(引七)悉[亭*也]弥钵啰摩(引)叉啰(八)儞哩祢(二合)设设(引)说多室左(二合)悉(九)萨哩嚩(二合)啰(引)誐(引)耨啰(引)誐拏(十)怛怛尾(二合引)那悉[亭*也]婆誐鑁(十一)摩贺(引)啰(引)誐摩贺(引)啰多(十二)阿爹焬(二合)怛戍戍驮哩嚩(二合十三)誐啰阿祢目讫多(二合)萨怛(二合)他誐多(十四)三满多婆捺啰(二合)萨哩嚩(二合引)怛摩(二合)(引十五)冒地萨埵钵啰(二合)悉[亭*也]祢(引十六)萨哩侮(二合)怛摩摩贺(引)悉地(十七)哩摩(二合)咍说哩也(二合引)誐啰(二合)母捺啰(二合)野(引十八)悉[亭*也]嚩日啰(二合)摩呼(引)怛哥(二合)哩沙(二合十九)嚩日啰(二合)誐哩嚩(二合)阿钵底摩摩(二十)。</p><p>此根本大明真实之理法</p><p>若人依法诵是人成诸圣</p><p>得圣财自在能成诸难事</p><p>此金刚萨埵成最上秘密</p><p>摄诸大成就依胜法仪轨</p><p>速召金刚手所成就诸法</p><p>而集大富乐此胜法当就</p><p>即见众色光或出余祥瑞</p><p>阿阇梨见已即获大富乐</p><p>诸仪轨成就皆随心所作</p><p>此名为根本三种三昧法</p><p>作此成就事诸贤圣降临</p><p>依此本尊法诸贤圣亦然</p><p>歌舞等诸仪亦同前本尊</p><p>本尊生警寤当以根本明</p><p>振铃及歌舞而以羯磨印</p><p>或用三昧印如是诸仪轨</p><p>以金刚入寤皆当令警觉</p><p>成一切三昧出过本尊法</p><p>此最上秘密三种真实法</p><p>金刚歌舞等是为最成就</p><p>行人作法者当随意随力</p><p>选择殊胜地宫殿及园林</p><p>或宝或众花严饰其胜地</p><p>行人当沐浴着新净妙衣</p><p>然后安尊像彩画或塑像</p><p>敷设布坛场依法严佛事</p><p>行人于像前以本尊仪法</p><p>持金刚铃杵而作于警觉</p><p>钩召各安置供养作成就</p><p>既作成就已于四威仪中</p><p>语言及戏笑处处皆随意</p><p>最上秘密轮随所欲皆成</p><p>诸成就自在脱老病死苦</p><p>即如金刚手是金刚部王</p><p>一切印自在其相不可见</p><p>解脱诸禁缚摄一切有情</p><p>能作大主宰善为诸成坏</p><p>作一切爱敬诸成就最胜</p><p>世间大自在最上第一乐</p><p>如清净莲海若能修习者</p><p>是即建法幢高显出三界</p><p>皆得善胜利如是金刚手</p><p>说根本最上三种三昧法</p><p>供养成就仪及诸钩召等</p><p>秘密大安乐诸佛皆随喜</p><p>金刚手心印摄诸众生心</p><p>是金刚萨埵广修普贤行</p><p>自在若虚空从自性真理</p><p>一法生无边如清净莲海</p><p>此最上妙乐甚深大秘密</p><p>能作诸成就是建妙法幢</p><p>获如是成就最上妙法乐</p></div>"
},{
    "title": "第六卷 佛说最上根本大乐金刚不空三昧大教王经",
    "author": "法贤法师 译",
    "html": "<div class=\"B1_text\"><p>第六卷 佛说最上根本大乐金刚不空<a href=\"/remen/sanmei.html\" class=\"keylink\" target=\"_blank\">三昧</a>大教王经</p><p>一切如来大三昧曼拏罗<a href=\"/remen/yigui.html\" class=\"keylink\" target=\"_blank\">仪轨</a>分第二十二</p><p>尔时金刚手菩萨摩诃萨。复说诸佛大三昧法<a href=\"/remen/dizi.html\" class=\"keylink\" target=\"_blank\">弟子</a>灌顶仪轨。凡当欲受诸佛大三昧秘密灌顶法者。先须发起诸佛最上秘密阿耨多罗三藐三<a href=\"/remen/putixin.html\" class=\"keylink\" target=\"_blank\">菩提心</a>等。同诸佛<a href=\"/remen/zixing.html\" class=\"keylink\" target=\"_blank\">自性</a>清净。</p><p>阿阇梨先授弟子此最上秘密心明曰。</p><p>唵(引)萨哩嚩(二合)踰(引)诣哥(引)野嚩(引)讫唧(二合)多母怛波(二合引)[打-丁+柰]夜(引)弥(一句)</p><p>授此<a href=\"/remen/puti.html\" class=\"keylink\" target=\"_blank\">菩提</a>心明已。即得诸佛不退转地。降伏一切邪魔外道。即成诸佛菩萨次授此明曰。</p><p>鸟怛波(二合)[打-丁+柰]曳埵波啰[牟*含]冒地唧多摩耨多啰(一句)嚩日啰(二合)摩[亭*也]写钵啰(二合)底瑟吒(二合引)必炀(二合二)纥哩(二合)[打-丁+柰]曳(引)纥哩(二合)[打-丁+柰]曳(引)那睹(三)稣啰帝(引)三摩野萨怛嚩(三合)呼(引四)嚩日啰(二合)悉[亭*也]野他(引)稣亢(五)</p><p>授此大明已。欲求最上成就法者。金刚手菩萨皆悉施之。阿阇梨当依法传授弟子。令其弟子以净帛覆面。手持种种妙花。然后引入曼拏罗内。弟子当一心恳切发大誓愿。将所持花任意散掷。随花堕处即是本尊。得本尊已乃去其面帛。时阿阇梨即依佛部灌顶法。以金刚净水灌弟子顶。次授三种三昧法。然后授其三昧誓曰。</p><p>汝受灌顶已<a href=\"/remen/changzhu.html\" class=\"keylink\" target=\"_blank\">常住</a>于三昧</p><p>即成一切法此金刚铃杵</p><p>当执持信受住坚固三昧</p><p>发起真实行今此所传授</p><p>秘密灌顶法诸佛之密印</p><p>若生轻慢心即堕于<a href=\"/remen/diyu.html\" class=\"keylink\" target=\"_blank\">地狱</a></p><p>说此誓已。即以金刚杵授其弟子。为说持金刚杵明曰。</p><p>唵(引)萨哩嚩(二合)怛他(引)誐多(一句)摩贺(引)三摩野(二)怛埵(引)地钵底埵(引)摩鼻诜左(引)弥(三)摩贺(引)嚩日啰(二合)达啰(四)伊捺旦萨哩嚩(二合)没驮怛鑁(二合五)嚩日朗(二合)嚩日啰(二合)达啰写咄(六)埵野(引)毕醯萨捺(引)驮哩炀(二合七)摩贺(引)嚩日啰(二合)达囕没啰(二合)多弥底(八)多祢难多萨哩嚩(二合)怛他(引)誐多(九)钵啰摩摩贺(引)冒地唧多(十)摩写(引)钵哩爹(引)誐(引十一)捺写萨奈(引)驮(引)啰拏弥底啰喝萨炀(二合十二)醯(引)嚩日啰(二合)誐哩嚩(二合引)地钵底(十三)室哩(二合引)呬嚩日啰(二合)那(引)莫悉[亭*也]三摩野萨怛鑁(三合十四)普哩普(二合)嚩莎(十五)</p><p>传此明已。当随弟子本尊灌顶而为立名。立其名已。至于菩提道场。不退转于阿耨多罗三藐三菩提故。所以者何。但由受此三种三昧法故。此三昧法者。实无所有不可得知。大乐金刚萨埵普贤之行。根本最上所出生故。为说此最上真实五种秘密法已。复诫其弟子曰。此法最上是三有主。一切<a href=\"/remen/zizai.html\" class=\"keylink\" target=\"_blank\">自在</a>首无上真实道。诸佛如来清净自性。了一切<a href=\"/remen/zhongsheng.html\" class=\"keylink\" target=\"_blank\">众生</a>自性清净故。三有自性亦清净显真实理。此最上秘密法即是金刚铃。而能<a href=\"/remen/juewu.html\" class=\"keylink\" target=\"_blank\">觉悟</a>诸佛如来及诸贤圣。是法<a href=\"/remen/gongyang.html\" class=\"keylink\" target=\"_blank\">供养</a>复能觉悟一切法。复以此法觉悟诸有情。销除一切诸<a href=\"/remen/yezhang.html\" class=\"keylink\" target=\"_blank\">业障</a>。此名金刚觉悟法。能作成就敬爱等事。清净三有最妙方便。汝当于此最上秘密三昧诸仪轨中深生信受。此法于三有中。能尽诸苦际令获诸妙乐。是大方便教而利益<a href=\"/remen/shijian.html\" class=\"keylink\" target=\"_blank\">世间</a>。信受行之决定真实。行人修习此胜法者设在五欲受诸乐境。但能依法<a href=\"/remen/xiuxing.html\" class=\"keylink\" target=\"_blank\">修行</a>而无障碍。何以故一切如来无比秘密最上大乘妙三昧法。是故应当勤修行之。若不违此诸佛如来密印三昧者。是人必住坚固地生不退心。是名金刚萨埵得证阿耨多罗三藐三菩提。即说颂曰。</p><p>菩萨住世间无量无数劫</p><p>为诸有情故作广大利益</p><p>住方便三昧成就大福业</p><p>持明大自在欲利益众生</p><p>以此三昧法随意皆得成</p><p>设有罪业者亦无诸障碍</p><p>当得成所欲是金刚部王</p><p>最上自在者尽成诸密法</p><p>若依此法行能利益自他</p><p>善印于诸法及作诸成就</p><p>决定皆<a href=\"/remen/yuanman.html\" class=\"keylink\" target=\"_blank\">圆满</a>作诸相应法</p><p>得尽苦边际而获无量乐</p><p>如是金刚手秘密金刚杵</p><p>若能手持者获诸成就事</p><p>复次阿阇梨。当为弟子授记。依诸佛金刚灌顶授记仪。及用诸佛大印法。弟子得记已。即离诸有趣入诸佛境界。即说授记明曰。</p><p>唵(引)伊数(引)[亢*欠]咩(引)哥噜弥怛鑁(二合引一句)嚩日啰(二合)萨埵萨怛(二合)他(引)誐多(二)婆誐鑁(引)讷哩誐(二合)多踰(引)特哩(二合)爹(三)遏典多婆嚩悉驮曳(引四)系(引)嚩日啰(二合)那(引)摩怛他(引)誐多(五)悉[亭*也]三摩野萨怛鑁(三合六)普哩普(二合)嚩莎(七)</p><p>若人得此诸佛授记大明印。尊重信受。是人即得诸佛如来诸大菩萨金刚手等。皆悉降于曼拏罗。授与阿耨多罗三藐三菩提记。是人得受记已。诸佛如来大菩萨众。皆悉敬爱施诸成就法。诸佛如来安住法界。犹如<a href=\"/remen/xukong.html\" class=\"keylink\" target=\"_blank\">虚空</a>广大无边。是时诸佛同时安慰。咸皆称赞作如是言。此阿阇梨得诸佛三昧同诸如来。若人得此最上秘密安慰称赞者。所有一切罪业应时销散。灭尽无余永离苦恼。诸天不能见所行<a href=\"/remen/wuwei.html\" class=\"keylink\" target=\"_blank\">无畏</a>。尽三有苦成最上法。而此最胜调伏之法。常当护持安于三昧。是即诸佛平等宣说。不应舍离菩提之心。金刚密印定成菩提。此诸<a href=\"/remen/fofa.html\" class=\"keylink\" target=\"_blank\">佛法</a>勿暂弃舍。设有迷惑纵舍己身。不得暂舍诸佛最上之法。金刚铃杵及诸密印。亦勿舍离而生轻慢。敬阿阇梨等同诸佛。若轻阿阇梨者是轻诸佛。当受众苦无有威德。被诸疟病恶毒拏吉儞魅。宿曜执持及诸魔众。如是灾害常所娆乱。命终之后当堕地狱。是故当知阿阇梨者是为大师。常当尊重爱敬供养。如前所说众苦恼等皆不能侵。应当恭敬供养阿阇梨。何以故此阿阇梨。经阿僧祇俱胝劫数实难值遇。由此阿阇梨开发菩提道得成<a href=\"/remen/foguo.html\" class=\"keylink\" target=\"_blank\">佛果</a>。是故弟子依本法仪而常供养。是即供养诸佛如来故。成最上法见获善果。与诸贤圣等无有异。见受灌顶证法王位。作<a href=\"/remen/sanjie.html\" class=\"keylink\" target=\"_blank\">三界</a>主降伏魔军。住寂静地佛果菩提定无疑惑。金刚手菩萨。如是说此一切如来及诸菩萨灌顶曼拏罗已。复作是言如先所说一切如来最上秘密。安慰住一切如来三昧。阿阇梨及弟子令发大菩提心即住不退地。应当观想如佛最上究竟。所以者何。谓阿阇梨及弟子。能发诸佛最上大菩提心。由此发大心故。即住不退地。无复退转。由不退故决定证于阿耨多罗三藐三菩提。由是见在证菩提故。未来决定平等证彼阿耨多罗三藐三菩提。</p><p>又复阿阇梨及弟子。所有金刚萨埵相应之法皆悉具足。所以诸佛如来。以最上秘密而作安慰。</p><p>又复如先所说。住诸佛如来三昧者。即证阿耨多罗三藐三菩提。所谓诸佛如来根本三昧。是最上成就法。若住此三昧者。即证诸佛如来。是故若欲尽诸苦恼。应于阿阇梨生贵重心。常作护持信奉称赞爱敬供养。尽其形寿无暂懈退。复令他人<a href=\"/remen/zhuansheng.html\" class=\"keylink\" target=\"_blank\">转生</a>信重承事供养。当知此阿阇梨。已具金刚三业。常住诸佛三昧最上究竟。此大秘密法。唯除邪魔外道及声闻缘觉等勿令传授。金刚手菩萨。说此诸佛及诸菩萨真实法已。复说颂曰。</p><p>当于阿阇梨起大信重心</p><p>其阿阇梨者是无尽三昧</p><p>最上大乐本诸佛等无异</p><p>由阿阇梨故获最上究竟</p><p>复次阿阇梨。但当受诸富乐。及种种饮食上味。乃至歌舞戏笑等事。而依法持诵用根本印。作秘密供养。得所求成就即说金刚萨埵秘密歌舞等供养明曰。</p><p>吽(引)</p><p>诸佛如来秘密供养明曰。</p><p>阿。</p><p>降三界尊秘密供养明曰。</p><p>呬(引)</p><p>莲花藏尊秘密供养明曰。</p><p>怛览(二合引)</p><p>虚空藏尊秘密供养明曰。</p><p>朅。</p><p>如是等供养。以此五心明得成秘密供养法。</p><p>复说最上秘密毗首印供养。及金刚萨埵等诸贤圣仪轨幖帜印法。所有幖帜。皆以金银及吉祥木等。各依本法而作安于曼拏罗。是时弟子依毗首印法当作供养。由此毗首仪故。弟子所有苦恼疟等。诸疾恶毒拏吉儞魅。恶曜执持诸魔灾害。恶趣等业皆悉销灭。增长善业得究竟相应诸佛无上菩提。依此金刚萨埵最上秘密毗首印供养仪。所有诸贤圣各以入三昧歌而作供养。是名一切毗首三昧最上成就供养即说根本金刚萨埵羯磨部入三昧金刚歌曰。</p><p>萨哩嚩(二合引)耨啰(引)誐稣珂素(引)摩那散怛鑁(二合一句)嚩日啰(二合)萨埵稣啰多三摩野婆嚩弥(二)摩贺(引)稣珂涅哩(二合)除(引)卒野捺(三)钵啰(二合)底钵[亭*也]悉[亭*也]左罗具钵啰(二合)拏多(四)</p><p>复说一切如来部最上秘密入三昧金刚歌曰。</p><p>嚩日啰(二合)萨埵僧屹啰贺(一句)</p><p>嚩日啰(二合)啰怛那(二合)摩努多啰(一句)</p><p>嚩日啰(二合)达哩摩(二合)誐(引)野乃(一句)</p><p>嚩日啰(二合)羯哩摩(二合)羯噜婆嚩(一句)</p><p>复说一切金刚部最上秘密入三昧金刚歌曰。</p><p>吽(引)嚩日啰(二合)哥(引)哩母(二合)哥设啰(引)野那摩(一句)</p><p>室哩(二合引)嚩日啰(二合)啰(引)誐三摩夜野那摩(一句)朅桩誐(引)嚩日啰(二合)补罗夜野那摩(一句)</p><p>室哩(二合引)嚩日啰(二合)健吒葛罗婆(引)野那摩(一句)复说一切莲华部最上秘密入三昧金刚歌曰。</p><p>聒唧捺鼻噜捺啰(二合)唠捺啰(二合)多耨(一句)母誐啰(二合)惹那(引)稣喝哩(引二)钵啰(二合)钵[寧*也]西聒唧鼻帝叉拏(二合)作讫啰(二合)达啰母哩底(二合二)惹誐地儞野散多多(四)聒唧捺鼻骚摩也(二合)扇(引)多嚩布啰叉啰难(五)哥摩攞摩那写吠(六)聒唧捺鼻祢(引)钵多(二合)哥(引)摩三摩野(引)钵啰(二合)悉[亭*也](七)摩摩钵捺摩(二合)啰(引)惹呬(八)</p><p>复说一切宝部最上秘密入三昧金刚歌曰。</p><p>萨哩嚩(二合引)鼻尸哥钵啰弥说啰多(一句)僧悉[亭*也]左(引)叉野儞地(二)钵啰摩萨哩嚩(二合引)誐啰(二合)计睹(三)尾惹踰蹉啰(二合)野多(四)室哩(二合引)嚩日啰(二合)啰怛那(二合)婆嚩弥苏珂捺(五)</p><p>复说摩度迦啰三尊歌曰。</p><p>普哩普(二合)嚩莎(一句)</p><p>复说四贤圣歌曰。</p><p>纥哩(二合)吽室哩(二合)毗踰(二合一句)</p><p>复说诸龙王歌曰。</p><p>普普。</p><p>复说金刚手大药刹主诸阏伽供养金刚歌曰。</p><p>萨哩嚩(二合引)哩伽(二合)曼拏罗祢难(一句)嚩日啰(二合)达啰(引)讫啰(二合)摩(二)尾摩哩捺(二合)尾吉啰尾吉啰(三)伴儒(仁祚切)蹉(引)捺野那(引)设野(四)喝那捺喝钵左(五)婆悉弥(二合引)俱噜骨噜(二合)驮(六)吽哥(引)啰摩(引)怛哩(二合)拏盎(七)</p><p>复说最上自在大曼拏罗最上秘密入三昧金刚歌曰。</p><p>聒唧捺摩朗耨曼拏罗萨喝萨啰(二合)噜左(引)嚩布沙(引)尾啰(引)惹西(引一句)钵啰(二合)罗野那罗(引)哩哥(二合)酤致哥啰奔惹摩贺婆野祢(引)必底(二合)那(引)聒唧(二)聒唧捺尾哥(引)底祢必底(二合)稣珂扇(引)多摩那(引)祢惹那噜钵驮(引)哩拏(引三)萨哩嚩(二合)惹誐蹉摩(引)哩闭(二合)多稣噜钵勃哩(二合)多(引)达啰播(引)尼那(引)聒唧(四)誐誐那弥嚩萨哩嚩(二合)僧悉体睹惹誐旦尾那踰[寧*也]睹尾戍达那(引)野(五)怛鑁(二合)嚩日啰(二合)萨埵悉[亭*也]摩拽尸沙尾那野尾捺誐驮(二合)萨稣契毗药(二合六)</p><p>复说最上秘密仪中最上秘密三种三昧金刚歌曰。</p><p>唵(引)钵啰(二合)尾设婆誐鑁(一句)摩贺(引)稣珂谟(引)叉布囕(二)萨哩嚩(二合)悉提稣珂波啰摩囕摩炀(二合三)波啰摩稣枯(引)怛摩悉[亭*夜](引四)[口*弱]吽(引)鑁(引)呼(引)钵啰(二合)悉[亭*也]莎(五)</p><p>以如是等最上甚深秘密三种三昧真实理金刚歌而作供养。所求成就皆得圆满。此一切如来最上秘密诸仪轨中大毗首三昧供养。以此供养者。金刚萨埵即时降赴。得毗首相应自在成就。即说颂曰。</p><p>此根本仪轨善作诸事业</p><p>大秘密<a href=\"/remen/shentong.html\" class=\"keylink\" target=\"_blank\">神通</a>能建大法幢</p><p>得无尽义味果决成就事</p><p>获具足圣财圆满究竟法</p><p>毗首大秘密难成者能成</p><p>所有三摩地静住自在乐</p><p>得心之所欲一切无挂碍</p><p>设或世间人不修诸福业</p><p>无其胜善力以罪业障故</p><p>入此曼拏罗求所作成就</p><p>依根本仪轨随意所愿乐</p><p>皆悉得圆满此法殊胜力</p><p>诸法无能胜设复越三昧</p><p>及造诸罪业或宿曜加临</p><p>若诸魔娆事入此曼拏罗</p><p>所作皆成就依法得大利</p><p>若或未曾入成就曼拏罗</p><p>若作此坛法而实胜数倍</p><p>一切相应仪轨分第二十三</p><p>尔时金刚手菩萨。复说一切如来三种大三昧最上秘密成就法。三种大三昧者。所谓佛宝法宝僧宝。是大妙乐是大究竟。最上寂静平等安住诸法出生。若有行人依法造[巾*((ㄇ@人)/登)]像。内画<a href=\"/remen/sanbao.html\" class=\"keylink\" target=\"_blank\">三宝</a>。如菩萨相被金刚甲。执金刚器仗持众妙宝。以此画像即成最上曼拏罗。然后选择胜处宫殿精舍。严饰其地香花罗列行人依法而作成就即得圆满。</p><p>即说一切如来三种大三昧最上心明曰。</p><p>唵(引)部(引)亢(一句)</p><p>说此明已复说此大明曰。</p><p>怛堆那婆誐嚩睹醯(一句)冒地萨埵萨怛(二合)他誐多(二)耨捺哩(二合)瑟致(二合)难醯多(引)哩他(二合引)野(三)儞哩蜜哩(三合)钉捺哩设(二合)炀爹弥(四)阿尸沙尾那踰女誐(五)祢哩(二合)茶儞室左(二合)野嚩哩弥(二合)多(引六)阿颠多婆嚩嚩(引)萨(引)誐啰(二合七)儞嚩驮哥嚩左(引)捺野(八)怛哩(二合)啰怛那(二合)多(引)目钵誐多(引九)没驮达哩摩(二合)誐拏(引)伊底(十)阿颠多婆嚩僧悉驮(十一)尾戍驮室哩(二合)哥啰(引)钵啰(引十)(二)伊底萨哩嚩(二合)怛他(引)誐多钵啰摩虞呬也(二合)嚩日朗(二合十三)阿他钵啰摩虞呬也(二合)达哩摩(二合)多(引十四)健吒(引)阿(引)哥(引)舍洛叉赧(十五)萨哩嚩(二合)摩(引)哥(引)商左(引)必也(二合)洛叉赧(十六)阿(引)哥(引)舍三摩多(引)踰(引)誐(引十七)萨哩嚩(二合引)誐啰(二合)三摩多(引)塞普(二合)致(引)底(十八)钵啰(二合)倪也(二合)播(引)啰蜜多(引十九)阿他摩贺(引)三摩野嚩啰弥底(二十)萨哩嚩(二合)部(引)仵(引)钵部碍萨睹(二合)细(引)咩摩(引)乃莎摩(引)咄摩(二合)那(二十一)底哩(二合)啰怛那(二合)布(引)惹(引)波囕摩(引)葛噜弥(引)底嚩捺(引)摩贺弥底(二十二)</p><p>如是诸<a href=\"/remen/foxin.html\" class=\"keylink\" target=\"_blank\">佛心</a>明能作成就法。以此方便设诸仪轨。依法而作随意成就。若人设受五欲乐。建此曼拏罗随其所愿皆得成就。</p><p>又复此诸佛最上秘密三种三昧心明及印相等法。当传诸弟子亦令随意而求成就。若时弟子依此秘密仪。当设种种微妙供养于佛法僧及阿阇梨。以殷重心求诸成就。若自作若为他作。皆令得成。</p><p>复说金刚手忿怒明王最上秘密仪。行人依本法画忿怒明王。色如金刚火大日轮。坐众色莲华。于莲华上明王左右。画四亲近菩萨。其左一作绿色。第二作金色。其右一作红白色。第二青白色。复于左右画四菩萨各持本幖帜。谓金刚杖轮铃幡等。各作喜怒相安住本法。即说彼心明曰。</p><p>吽(引一句)乌波纥哩(二合)捺野呬(引二)</p><p>行人当手持金刚铃杵诵此心明。安置贤圣时。即得[巾*((ㄇ@人)/登)]像法圆就。如是安置已。即成最上秘密曼拏罗。然后依仪法当诵三昧明曰。</p><p>[寧*也]爹啰(引)瞿捺婆(二合)嚩骨噜(二合)驮(一句)嚩日啰(二合)(引)儗儞(二合)塞健(二合)驮母哩多(二合)野(二)钵啰(二合)祢(引)钵多(二合)嚩日啰(二合)摩贺(引)喻誐(三)拏(引)吉儞也(二合引)萨哩嚩(二合)睹入嚩(二合)攞伊底嚩日朗(二合)(四)阿他达哩摩(二合)阿(引)哥(引)舍洛叉赧(五)萨哩嚩(二合)摩(引)哥(引)商左(引)鳖洛叉拏(六)摩(引)哥(引)舍三满多踰儗(七)萨哩嚩(二合)弥嚩(引)怛啰(二合)娑(引)达曳(八)萨哩嚩(二合引)哥(引)舍(引)誐啰(二合)踰儗那(九)萨哩嚩(二合引)哥(引)舍弥底没噜(二合)鑁(十)母捺哩(二合)旦嚩日啰(二合)母捺啰(二合引)鼻(十一)怛哩(二合)路哥摩毕婆叉曳祢底(十二)</p><p>此金刚贤圣最上秘密三昧明诵已。然后依如来部仪轨而用本印。献金刚歌舞等供养。行人依法作此成就者。悉得如意。</p><p>复说观自在菩萨最上秘密调伏仪。行人当作[巾*((ㄇ@人)/登)]像内画观自在菩萨。如闪电光轮作金刚舞势。具足百臂圆如轮相。手持莲华等诸幖帜。于菩萨周匝画颦眉等贤圣。皆作忿怒相。亦持莲华并诸幖帜。如是依法画已。即成曼拏罗。然后于像前诵此一切法金刚三昧明曰。</p><p>怛堆那婆誐鑁(引)没驮(一句)阿嚩路吉帝说啰(二)哥噜底尾那踰播(引)野(三)戍地讫哩(二合)拏(引)钵啰(二合)那哩底(二合)多(四)弥底钵啰忙嚩日朗(二合五)拽他(引)啰葛旦(二合)醯哥摩朗(六)啰(引)誐奴晒哩那(二合)隶鳖帝(七)哩嚩(二合引)萨奴晒哩嚩(二合)虎尾台(八)萨怛(二合)他(引)戍唐怛哩(二合)驮(引)睹(引)哥(九)弥底钵啰摩虞呬也(二合)达哩摩(二合)多(十)健吒(引)曳那曳乃嚩尾地那(十一)惹誐地那野摩(引)嚩呬钵捺摩(二合)戍[亭*也]誐啰(二合)踰誐(引)怛摩(二合引十二)帝那帝乃嚩输达曳祢底(十三)</p><p>如是一切法金刚三昧大明诵已。依莲华部法作种种供养。所作皆成就。</p><p>复说虚空藏菩萨成就一切仪轨[巾*((ㄇ@人)/登)]像法。当于[巾*((ㄇ@人)/登)]内依法画大日轮。于轮中画虚空藏菩萨。身如琉璃色。而坐众色莲华。于其华上菩萨左右。画四亲近菩萨。谓灌顶菩萨。宝藏菩萨。宝幢菩萨。大供养菩萨。如是画已。即成最上曼拏罗。此微妙金刚大日轮普照如来虚空藏菩萨。善满一切愿法宝秘密铃。善施一切欲。所有胜义意愿最上成就等。皆由此法。获诸<a href=\"/remen/jietuo.html\" class=\"keylink\" target=\"_blank\">解脱</a>妙乐遂诸意欲。若自作或为他作。悉皆圆满此最上三昧。以此法故速能成就金刚萨埵。此法于诸仪轨中成就最胜故。</p><p>复说一切成就金刚萨埵最上大印三昧仪轨。若有下根众生。造诸罪业作不<a href=\"/remen/154932.html\" class=\"keylink\" target=\"_blank\">饶益</a><a href=\"/remen/xingzhe.html\" class=\"keylink\" target=\"_blank\">行者</a>。见此法已罪业销灭。得成大菩萨而能饶益众生起大方便。如金刚萨埵住坚固真实三业。不越于三昧安住金刚界。然后当传大印。受大印已获得一切成就。此大印法。至如诸佛亦不敢越于三昧。诸求金刚萨埵乃至求<a href=\"/remen/chengfo.html\" class=\"keylink\" target=\"_blank\">成佛</a>者。纵经俱胝劫而不能得。若以此最上大印力故。速能得成就诸佛菩萨。而能随其所化众生所有意愿。当为说诸成就法。此大印者是大方便。善能圆满诸法故。所以者何。结此大印时。诸佛菩萨皆悉云集。于<a href=\"/remen/shana.html\" class=\"keylink\" target=\"_blank\">刹那</a>间施诸所欲。如是施已复赞叹言。金刚萨埵是最上善巧微妙甚深。广大清净无所有性。无尽无竭最上至极。出生尽虚空界大乐适悦。决定不空尽诸众生。最胜成就是大自在。以微妙字出生一切义。以金刚觉悟法令诸众生悟最上大乐。以金刚秘密具令诸众生安住第一法。即说一切如来三昧成就最上秘密仪。行人常于清旦时。依法结大印持诵心明。即得成就一切印。</p><p>又复最上秘密成就法。行人依法执金刚铃杵。当诵三种三昧明。所求成就皆得圆满。</p><p>又复依法执持金刚铃杵。当结毗首印持诵明者。即得诸印相成就。其身得如金刚萨埵。所有大自在成就法。皆悉施之。其诸印相速得圆满。乃至诸成就法皆亦得成。随其意愿无不成者。</p><p>复说最上秘密一切相应仪轨法门。所言相应者谓诸法之用。谓从相应法出生诸界故。云何出生。谓从本尊<a href=\"/remen/zhengnian.html\" class=\"keylink\" target=\"_blank\">正念</a>出生故。又复云何名为相应。谓即语也。语体即声。声者即大相应理也。相应理者即是本尊正念。由是相应是即本尊出生。本尊出生故是名相应成就。又此相应者。所谓聚集相应一切印<a href=\"/remen/faxiang.html\" class=\"keylink\" target=\"_blank\">法相</a>应等。言聚集相应者。谓诸法和合是名聚集相应。譬如世间多财聚集。诸法和合亦复如是。聚集一切印法三昧等。是名聚集相应。</p><p>又复一切印法相应者。谓十方诸佛如体如相名一切印法。此用者即最上成就故。谓诸贤圣所有本印。由此本印当各用故。从是出生大相应法最上秘密成就。行人当观如本尊印法相应。次想己身亦复如是。即得圆证诸佛菩萨位故。诸最上秘密成就仪。是甚深最上成就法。当如本尊相应摄大毗首印。行人当观己身亦复如是。得成微妙字。此诸法中最胜。是大毗首三昧最上相应摄诸悦乐法。又此最上秘密成就仪法中最上成就法。当如金刚萨埵根本相应如体如相。行人当想己身亦如是。得成微妙字义。由是获诸佛清净三昧。即成一切相应主。诸成就中最如是相应法。诸有所作无不成者。设受五欲乐但想如本尊相应。此即一切如来最上秘密无上大乘清净大三昧。所有诸如来大乐根本相应。即是金刚决定三昧。此相应法是大良药。有最胜功能故。是成就中一切得自在。行人当知若修此相应者。即得如金刚萨埵<a href=\"/remen/jingjin.html\" class=\"keylink\" target=\"_blank\">精进</a>悦乐而能增长。色力<a href=\"/remen/shouming.html\" class=\"keylink\" target=\"_blank\">寿命</a>。所有一切成就仪法。于刹那间皆悉圆满。何以故修如是相应大印。住如是相应。即依本尊相应成就仪。而作相应三昧成就事故。又复行人当知。心如幻化而无定止。身如器具造作所成。身非觉知与心相离故亦非相离故。此印法相应亦复如是。譬如色心之法本非一故。身心合和作诸事业。印法相应和合亦尔。如是三昧及此相应互作成就。若诸行人以<a href=\"/remen/wuwo.html\" class=\"keylink\" target=\"_blank\">无我</a>法。修诸相应成就事者。此诸行人即是如来。</p><p>又复一切印相应者。谓印体具大乐坚固。由是大乐坚固。成就诸乐相应事。若诸行人勤求此最上秘密成就法者。但当精进发菩提心至意专勤。勿以苦节加行。而令疲极则生退转。但以悦乐心与大乐相应当作成就。是名一切印相应法。</p><p>又复乐相应者。能作成就事。谓诸乐法随宜而受。如本尊相应大乐法故。一切如来最上秘密无上大乘大教王。是金刚萨埵最上大乐相应法故。</p><p>又复一切适悦相应者。谓一切三昧相应成就故。行人修此法者。当与适悦心相应。何以故若勤苦加行。即于自体而生困苦。由是于法而生散乱。不能专注作诸成就。是故修相应行者。随意随力而于饮食受用。乃至四威仪中戏笑语言。于一切处无复挂碍。设有未入曼拏罗及有诸障恼。但当依本尊相应行修成就法者。于刹那间。皆悉圆满此大欲乐三昧自在主诸金刚部王。若求证诸佛及诸大菩萨。由此相应法尚得成就。何况求诸成就事。此决定成就法。一切皆得成。能成诸密印能尽苦边际。以此相应微妙。是名金刚萨埵最上适悦法。</p><p>又复一切坚固相应者。谓一切法自性坚固。原始至终唯一真智。自性坚固自体无别故。</p><p>又复一切坚固授记相应者。谓依本尊相应大智方便。当作一切法求诸成就事决定圆满。是为坚固授记相应。又最上秘密坚固授记相应者。即金刚萨埵大相应法。作诸供养求种种事皆得圆满。是名授记相应。即说颂曰。</p><p>此真理最上微妙相应法</p><p>甚深秘密中最尊胜无比</p><p>若大阿阇梨及上智弟子</p><p>有大菩提心授此相应法</p><p>若遇无智人虽爱乐成就</p><p>于法无信解勿得传授之</p><p>此法非难成非勤苦加行</p><p>但依法轨仪而善作成就</p><p>起精进所修是人获大利</p><p>解脱诸魔事诸天不能见</p><p>是金刚萨埵成佛<a href=\"/remen/pusadao.html\" class=\"keylink\" target=\"_blank\">菩萨道</a></p><p>此最上相应皆悉得圆满</p></div>"
},{
    "title": "第七卷 佛说最上根本大乐金刚不空三昧大教王经",
    "author": "法贤法师 译",
    "html": "<div class=\"B1_text\"><p>第七卷 佛说最上根本大乐金刚不空<a href=\"/remen/sanmei.html\" class=\"keylink\" target=\"_blank\">三昧</a>大教王经</p><p>最上成就印相分第二十四</p><p>尔时金刚手菩萨。宣说此决定不空最上善巧微妙广大不可思议甚深之法。所有尽无尽成就法。皆悉能成。行人当随意随处。结跏趺坐心意调柔。然后以左手结坚固一切智印。安于左胯之侧。右手戏掷金刚杵。以金刚三业成就故。是即金刚萨埵。依如是法仪。速成坚固不退。乃至诸大菩萨及如来地。于诸成就得大<a href=\"/remen/zizai.html\" class=\"keylink\" target=\"_blank\">自在</a>。如是金刚萨埵一切处坚固。行人设复未入曼拏罗。修此大印者。得诸佛恭敬<a href=\"/remen/gongyang.html\" class=\"keylink\" target=\"_blank\">供养</a>。获一切圣财大乐自在。此大秘密印<a href=\"/remen/sanjie.html\" class=\"keylink\" target=\"_blank\">三界</a>中最上。成就此大印。与金刚萨埵等无有异。所有诸成就及种种事业大妙乐等。以此大印故皆悉<a href=\"/remen/yuanman.html\" class=\"keylink\" target=\"_blank\">圆满</a>。所求之法无不成就。</p><p>复说金刚萨埵根本大印。以此印故。于一切曼拏罗。所有三昧钩召入寤敬爱等。种种成就法皆得圆满。亦名金刚秘密三昧印。其印当十指相合。名为金刚合掌。又复十指相交如拳。名为金刚缚。以此金刚缚。展二头指及二拇指。复屈二中指入于掌内。与二拇指相捻。二头指平正如金刚杵。是名金刚萨埵根本大印。即此根本大印。复二中指如钩。安于本心如作钩召势。是名金刚钩印。此金刚钩印。与金刚萨埵作大爱乐。若用此钩印及心明作钩召时。金刚萨埵生大爱敬。速降曼拏罗。当得金刚萨埵大欲大乐。如是钩召已。所有一切如来及诸菩萨乃至一切有情。悉皆平等速得钩召。若钩召不降赴者速得破坏。</p><p>复说大乐金刚三昧心阏伽印。先当二手作如金刚钵相。然结前金刚印。后以二中指如花枝。当以心明加持。以此三昧阏伽印。若授灌顶者。是人得一切自在。此印功用亦如前印。于一切法皆得用之。</p><p>复说入曼拏罗幡印。当右手竖三指如幡。拇指与小指头相捻。作嬉戏歌舞。入于曼拏罗而先<a href=\"/remen/dl.html\" class=\"keylink\" target=\"_blank\">顶礼</a>本尊。若结此印入曼拏罗者。即成金刚阿阇梨定成供养事。然后随力随意。以香华幖帜等当献供养。复用结幡印。顶礼于本尊而发是言。我今顶礼本尊。言已即作金刚合掌安于顶上。顶礼金刚萨埵及诸如来而伸称赞。然后二手作金刚缚。拇指相交。各屈头指。安自顶上如戴宝冠。复改金刚拳。于顶左右而作系鬘相。复如垂带势。作是印法已。当想如金刚萨埵授已灌顶。然后以大乐金刚<a href=\"/remen/ganlu.html\" class=\"keylink\" target=\"_blank\">甘露</a>水自灌其顶。作灌顶已。所有金刚阿阇梨法皆得成就。</p><p>又复若为<a href=\"/remen/dizi.html\" class=\"keylink\" target=\"_blank\">弟子</a>授灌顶者。当以金刚合掌作顶礼印。以众妙花授与灌顶。如是印法及诸曼拏罗仪。即成一切成就自在。是名金刚萨埵印成就仪。</p><p>复说印法。若欲召请金刚萨埵者。行人当跏趺而坐。结大乐秘密金刚钩印。及诵心明而作钩召。然后依法献种种歌舞等供养而伸称赞。复结嬉戏印作礼持诵。以金刚歌舞等供养故。所作之法即得成就。即说最上秘密金刚歌曰。</p><p>萨哩嚩(二合引)努啰(引)誐稣珂素(引)怛摩(二合)那娑(引一句)怛鑁(二合)嚩日啰(二合)萨埵波啰摩稣啰多(二)婆嚩弥(引)摩贺(引)稣珂涅哩(二合)除(引)萨啰(二合)野捺(三)钵啰(二合)底钵爹悉[亭*也]左罗具钵啰(二合)拏多(四)</p><p>如是金刚歌。若常赞咏者。得大乐尊坚固爱敬作诸成就。此大秘密歌常持于本心。若于赞叹时令唇齿相合。依诸<a href=\"/remen/yigui.html\" class=\"keylink\" target=\"_blank\">仪轨</a>不离金刚语。善成诸部法咏吽字等歌。随力而作随其所欲。以调顺语业微出其声。令<a href=\"/remen/fanyin.html\" class=\"keylink\" target=\"_blank\">梵音</a>和雅歌咏金刚萨埵法。此最上成就歌。当于一切处随意持诵。当用金刚萨埵大印。其印左手作智拳。右手持金刚杵。以此印明当作成就法。</p><p>如是等印皆依本尊法。及用心明所作皆成复说一切如来印相。其印以二手。先作一切如来金刚智拳。如金刚宝灌顶法而作灌顶。灌于五处。复作合掌如供养势。磔开其手却作二拳。左拳向外竖立头指。右拳向内安于本心。成印。此一切如来智拳大印。是决定不空。结此印时获不退地。当证阿耨多罗三藐三<a href=\"/remen/puti.html\" class=\"keylink\" target=\"_blank\">菩提</a>。是人不可见远离诸禁缚。乃至诸魔军亦不能娆乱又复结此印者。当观如佛。若供养此人。当如供养诸佛菩萨。如是大印仪。所有三昧印莲华印金刚印。皆亦如是所谓羯磨印者。先二手平仰。二拇指舒向于头指。安于本心已。复作如宝灌顶成印。</p><p>又复如前二手平仰各微屈头节。二中指相结如金刚莲华。即成法印。即说此印明曰。</p><p>阿(引)呼(引)怛囕(二合引)纥哩(二合引)吽(引一句)</p><p>又复改羯磨印。以左手作金刚拳。屈拇指入拳内。此成一切如来智拳大印。</p><p>又复以右手如捻衣角。钩于本心。而复展手作触地相。此成降诸魔军印。</p><p>又复不改此印。而复仰手成印。是名出生印。亦名施愿印。亦名授记印。复以此印作捻衣角。如开莲华势成印。是名出生法印。亦名清净诸法印。复以此印。竖三指如幡即成幡印。结此印。时所有愿求决定成就。</p><p>复说一切如来智拳大羯磨印成就。若用此印安病人身其病即差。若安于心诸毒销除。乃至邪印法等悉皆灭坏。即说明曰。</p><p>唵(引)吽(引一句)</p><p>用此明同前羯磨印法。功能成就。若结印持诵此明。旋转于身获大辩才。所有一切如来最上大密印。悉得坚固。如是若安于诸根得诸根圆满。若称念诸佛已。旋转诸方复安于本心。或自求成就或为他作。皆悉得大悦乐。乃至证佛菩提。若结此印观想诸佛。当了<a href=\"/remen/wuyun.html\" class=\"keylink\" target=\"_blank\">五蕴</a>如陶师轮。然后身作礼敬口诵大明一心<a href=\"/remen/zhengnian.html\" class=\"keylink\" target=\"_blank\">正念</a>观想。住于舍念戒<a href=\"/remen/jingjin.html\" class=\"keylink\" target=\"_blank\">精进</a>慈定<a href=\"/remen/zhihui.html\" class=\"keylink\" target=\"_blank\">智慧</a>方便力。坚固出生陀罗尼门。满足十地行四无碍解十八不共法。以毗首羯磨法广<a href=\"/remen/154932.html\" class=\"keylink\" target=\"_blank\">饶益</a><a href=\"/remen/zhongsheng.html\" class=\"keylink\" target=\"_blank\">众生</a>。以金刚三业作大佛事。即说诸大明曰。</p><p>唵(引)冒地唧多嚩日哩(二合引一句)</p><p>唵(引)三满多跋[打-丁+柰]啰(二合)左哩曳(二合一句)</p><p>唵(引)进多(引)摩尼(一句)</p><p>唵(引)阿[寧*也]噜提(一句)</p><p>唵(引)惹(引)底尾嚩哩帝(二合引一句)</p><p>唵(引)萨哩嚩(二合)尾倪也(二合)儞(引一句)</p><p>唵(引)尾啰(引)誐达哩摩(二合)帝(一句)</p><p>唵(引)尾(引)哩也(二合)葛嚩济(引一句)</p><p>唵(引)萨哩嚩(二合)誐(引)弥儞(引一句)</p><p>唵(引)嚩日啰(二合)[打-丁+柰]哩(二合)茶唧帝吽(一句)</p><p>唵(引)萨哩嚩(二合)怛他(引)誐帝(一句)</p><p>唵(引)莎婆(引)嚩戍驮达哩摩(二合)多(引)倪也(二合引)那尾戍地(一句)</p><p>唵(引)达哩摩(二合)尾输驮[寧*也](一句)</p><p>唵(引)尾逊婆嚩日哩(二合)尼发吒(半音一句)</p><p>唵(引)哥(引)摩啰(引)儗(引一句)</p><p>唵(引)[口*弱]嚩日哩(二合引一句)</p><p>唵(引)吽萨哩嚩(二合)[打-丁+柰](引)摩[寧*也]。</p><p>唵(引)纥哩(二合一句)</p><p>唵(引)阿哥(引)啰目契(引一句)</p><p>唵(引)钵啰(二合)倪也(二合引)播(引)啰弥帝(引一句)阿鑁吽唵(引)阿(引一句)</p><p>唵(引)萨哩嚩(二合)怛他(引)誐多哥(引)野(引)儗哩(二合引一句)</p><p>唵(引)萨哩嚩(二合)怛他(引)誐多嚩(引)儗尾(二合)戍地(引一句)</p><p>唵(引)萨哩嚩(二合)怛他(引)誐多唧多嚩日哩(二合引)</p><p>阿(引一句)</p><p>如是一切如来语印法鼓。出微妙之音有微妙之义。是大法语是诸<a href=\"/remen/foxin.html\" class=\"keylink\" target=\"_blank\">佛心</a>。能决定成就所作事业。当依法持诵念诸佛已。然后以一切如来正念及一切如来印。而作成就。</p><p>复说金刚火焰日轮印相。先结金刚大印。复改作三昧印。后复作金刚缚已。诸指皆如火焰轮。二中指如金刚杵成印。此印能调伏三界。亦能作敬爱金刚萨埵。</p><p>又复不改前印。左手作拳。头指竖立如期克相。右手如钩成印。是名降三界印。此印能钩召一切。</p><p>又复二手作忿怒拳已。复作金刚钩。如期克相成印。是名金刚钩印。此印善作一切事。能作诸成就。</p><p>又复作金刚合掌。十指如火焰成印。是名颦眉菩萨印。此印善作种种事。善调伏诸恶。</p><p>又复作金刚合掌。复左手如钩势成印。此印能钩召一切。亦能作入寤法。悉得成就。</p><p>又复左手作金刚拳。右手如三叉成印。此印能脱一切枷锁禁缚。</p><p>又复二手如开敷莲华成印。此印能断一切<a href=\"/remen/fannao.html\" class=\"keylink\" target=\"_blank\">烦恼</a>。</p><p>又复二手作金刚缚。二拇指相并成印。亦名降三界印。此印善作钩召调伏最上成就。</p><p>又复右手头指。钩左手头指。如挽弓势成印。此印善作钩召。亦能作诸敬爱。</p><p>又复如降三界印。右手作金刚拳展臂。以小指安左手背成印。此印善破诸恶邪印。善作诸成就。</p><p>又复二手作金刚缚。柔软紧密成印。是名金刚成就印。</p><p>又复二手作金刚缚。二拇指与头指。如金刚杵成印。此印能破坏诸恶。所有幡印与铃印。皆作最胜法。亦能破坏诸恶。三界中殊胜。是金刚萨埵灌顶印。</p><p>又复金刚部贤圣印。二手作金刚拳。依此法仪本部贤圣。以金刚宝作灌顶。作金刚合掌。以净帛覆面。二拇指如金刚。当作金刚灌顶已。然后依法作礼。<a href=\"/remen/shouchi.html\" class=\"keylink\" target=\"_blank\">受持</a>金刚杵。乃随力献阿阇梨供养。即得成一切法。</p><p>如是等诸部印相。皆依法结同大明用。即得所作成就。</p><p>最上秘密仪轨分第二十五</p><p>尔时诸如来及大菩萨众</p><p>金刚贤圣等共异口同音</p><p>发如是问言金刚手菩萨</p><p>如仁者所说最上羯磨法</p><p>善作诸成就其所说仪轨</p><p>微妙真实理从<a href=\"/remen/wuxiang.html\" class=\"keylink\" target=\"_blank\">无相</a>之法</p><p>而现诸仪轨是仪轨云何</p><p>何名最上教复何为根本</p><p>何名本无有复名金刚手</p><p>以何为大欲复何名大乐</p><p>何名为善贤何名高举势</p><p>何名诸法中自在金刚手</p><p>内外大心明云何而出生</p><p>根本微妙歌何说复何义</p><p>大金刚三昧此法名何等</p><p>云何<a href=\"/remen/putixin.html\" class=\"keylink\" target=\"_blank\">菩提心</a>云何三摩地</p><p>云何菩提行以何降魔军</p><p>云何证菩提云何本部生</p><p>云何欲<a href=\"/remen/jietuo.html\" class=\"keylink\" target=\"_blank\">解脱</a>何者三种名</p><p>云何一切处大金刚大乐</p><p>何不空三昧何八曼拏罗</p><p>当有何果利及成就仪轨</p><p>大秘密真理以何而演说</p><p>云何本尊法诸部复云何</p><p>云何灌顶理云何贤圣众</p><p>云何五秘密何名<a href=\"/remen/xukong.html\" class=\"keylink\" target=\"_blank\">虚空</a>藏</p><p>如何幖帜法一切钩召法</p><p>云何诸供养云何见前法</p><p>云何成就仪云何非勤苦</p><p>如是诸秘密最上真实理</p><p>为成微妙字而广利众生</p><p>如上为宣说是时金刚手</p><p>受诸佛劝请为利众生故</p><p>而说如上法</p><p>所言仪轨者谓诸法仪轨</p><p>是无仪轨法饶益诸众生</p><p>而现诸仪轨由如是仪轨</p><p>清净诸法故</p><p>言最上教者谓摄一切法</p><p>出生佛菩萨秘密真实理</p><p>是名最上教</p><p>所言根本者谓即真实智</p><p>遍满虚空界如金刚坚固</p><p>是大欲大乐最上微妙字</p><p>即金刚萨埵诸仪轨实理</p><p>所言本无者如虚空本性</p><p>谓金刚萨埵是大坚固身</p><p>是名本无有言金刚手者</p><p>是即大自在善施诸成就</p><p>是金刚部主爱乐微妙字</p><p>所言大欲者谓离诸过失</p><p>了达究竟法是名为大欲</p><p>所言大乐者谓真实妙理</p><p>即金刚萨埵出生所依故</p><p>所言善贤者谓清净法界</p><p>解脱诸如来遍满普贤身</p><p>其高举势者谓所有成就</p><p>最上自在印钩召诸成就</p><p>是名高举势</p><p>所言诸法中自在金刚手</p><p>谓即根本教真实微妙理</p><p>若至心诵持获一切<a href=\"/remen/gongde.html\" class=\"keylink\" target=\"_blank\">功德</a></p><p>是名诸法中自在金刚手</p><p>所言菩提心谓不可思议</p><p>广大甚深法成就诸妙乐</p><p>能变化一切清净菩提心</p><p>由是而坚固作诸殊胜业</p><p>安住三摩地即此三摩地</p><p>金刚智出生从金刚所生</p><p>名金刚萨埵此即诸<a href=\"/remen/foshen.html\" class=\"keylink\" target=\"_blank\">佛身</a></p><p>是名菩提心</p><p>所言大金刚谓摄诸有情</p><p>令修我教法秘密真实理</p><p>若常修习者即成大金刚</p><p>所言菩提行谓观诸有情</p><p>染着诸烦恼为利益彼故</p><p>常行普贤行是名菩提行</p><p>所言降魔者谓即诸魔心</p><p>是心即如来若能调伏心</p><p>无复诸魔娆是即降魔军</p><p>所言证菩提谓解悟本心</p><p>坚固菩提智了真实妙理</p><p>即成等正觉是名证菩提</p><p>又言金刚手谓调伏诸恶</p><p>令迷者悟解诸佛金刚杵</p><p>坚固菩提心诸佛所付授</p><p>是法界真理受持为器仗</p><p>成就诸法故是名金刚手</p><p>所言本部生谓智度为母</p><p>方便解为父从金刚手法</p><p>出生诸部法是名本部生</p><p>所言欲解脱谓大欲大乐</p><p>善获诸成就诸成就乐句</p><p>是即大乐法是名欲解脱</p><p>所言三种名谓三世无边</p><p>而悉能调伏而作三界主</p><p>复名为<a href=\"/remen/sanbao.html\" class=\"keylink\" target=\"_blank\">三宝</a>复名为三界</p><p>能作诸成坏是为三种名</p><p>所言一切处大金刚大乐</p><p>谓一切有情欲广大利益</p><p>其心无定止若于一切处</p><p>安住坚固心了达真实义</p><p>是名一切处</p><p>所言根本歌及内外心明</p><p>谓三有最胜成就大自在</p><p>菩萨利有情是大欲大乐</p><p>秘密微妙句吽字歌心明</p><p>乃至外心明皆真实理智</p><p>以外秘密心而生悦乐故</p><p>所作皆成就名根本歌等</p><p>其不空三昧谓作成就法</p><p>以微妙大乐所作获成就</p><p>非勤苦而得此大三昧法</p><p>诸佛不能越名不空三昧</p><p>八曼拏罗者谓随其处所</p><p>但以随分力各称彼根性</p><p>随时作诸法即现贤圣众</p><p>其所得<a href=\"/remen/guobao.html\" class=\"keylink\" target=\"_blank\">果报</a>获大究竟福</p><p>作此曼拏罗先观察十方</p><p>当从北起首而乃絣四线</p><p>分列八坛相皆依本仪法</p><p>依本尊相应想成曼拏罗</p><p>作诸成就法即此曼拏罗</p><p>是大真实理</p><p>所言大秘密谓诸秘密法</p><p>而本无所有是大乐金刚</p><p>即同普贤身金刚众大主</p><p>是名大秘密</p><p>所言本尊法谓根本最胜</p><p>曼拏罗之主是最上大欲</p><p>是大适悦心而常现笑容</p><p>其身如月色众宝严身相</p><p>光明普照耀是三有最胜</p><p>施诸妙乐境善成微妙句</p><p>故号为本尊</p><p>所言灌顶理谓佛宝功德</p><p>三界无比法唯此宝最胜</p><p>受佛灌顶者而证法王位</p><p>是名灌顶理</p><p>所言三摩地当结跏趺坐</p><p>而结<a href=\"/remen/chanding.html\" class=\"keylink\" target=\"_blank\">禅定</a>印以左手押右</p><p>观想金刚手是名三摩地</p><p>所言贤圣众谓金刚贤圣</p><p>是真实义智善悟解一切</p><p>诸成就最胜一切大吉祥</p><p>具诸法圣财一切法中最</p><p>所有成就法皆贤圣印相</p><p>即金刚萨埵秘密大主宰</p><p>所言五秘密谓毗卢遮那</p><p>及不动如来宝生无量寿</p><p>不空成就等是名五秘密</p><p>所言诸部者谓一切如来</p><p>真实之妙理成金刚萨埵</p><p>毗卢遮那佛不动如来部</p><p>宝生无量寿不空成就等</p><p>真理亦如是又金刚部主</p><p>善调诸恶者以纯善方便</p><p>如日而普照此金刚部尊</p><p>饶益诸有情善成诸教法</p><p>毗首金刚部是摄大方便</p><p>观自在菩萨依众莲华部</p><p>获最上成就观自在菩萨</p><p>即金刚萨埵莲华部真理</p><p>摄三摩地智莲华部清净</p><p>能净诸有情</p><p>所言虚空藏谓即大圣财</p><p>遍满于虚空虚空藏菩萨</p><p>是大灌顶法所有宝生部</p><p>是无尽宝藏大灌顶法幢</p><p>善摄一切愿即金刚萨埵</p><p>于诸曼拏罗常施真实理</p><p>金刚部灌顶宝生无量寿</p><p>真理亦如是</p><p>根本诸幖帜是最上成就</p><p>以妙真实理是自在器仗</p><p>五种大秘密即是金刚杵</p><p>其诸部幖帜谓真实理智</p><p>诸佛毗首行即证大菩提</p><p>而彼金刚部宝部莲华部</p><p>善摄一切义成就秘密法</p><p>所言钩召法谓诸秘密仪</p><p>以金刚钩铃而作于钩召</p><p>所言诸供养谓诸秘密仪</p><p>适悦而供养种种歌舞等</p><p>所言见前法谓诸秘密仪</p><p>各用于本印然后当一心</p><p>持诵真实理又复诸如来</p><p>诸成就见前以大三昧法</p><p>真实微妙理是根本真空</p><p>金刚萨埵性是即普贤身</p><p>亦为金刚主</p><p>所言成就法谓诸仪轨中</p><p>所作成就事当依本尊法</p><p>而作诸成就但随所住处</p><p>诸仪轨皆成依法持铃杵</p><p><a href=\"/remen/juewu.html\" class=\"keylink\" target=\"_blank\">觉悟</a>于<a href=\"/remen/shijian.html\" class=\"keylink\" target=\"_blank\">世间</a>欲成就诸法</p><p>速成根本教</p><p>所言非勤苦谓所作成就</p><p>而不须加行随意随处所</p><p>随欲随饮食乃至四威仪</p><p>语言及戏笑但发至诚心</p><p>住等引相应依本尊仪法</p><p>如是相应理速成一切法</p><p>此根本大教是甚深秘密</p><p>若依法修习所愿皆圆满</p><p>所有诸如来及诸大菩萨</p><p>常受持此法是最上大乐</p><p>真实微妙句大欲大妙乐</p></div>"
}]