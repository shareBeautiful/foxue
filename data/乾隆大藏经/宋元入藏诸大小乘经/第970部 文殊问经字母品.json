[{
    "title": "第970部 文殊问经字母品",
    "author": "大广智不空 译",
    "html": "<div class=\"B1_text\"><p>文殊问经字母品</p><p>尔时文殊师利白佛言。<a href=\"/remen/shizun.html\" class=\"keylink\" target=\"_blank\">世尊</a>一切诸字母。云何一切诸法。入于此及陀罗尼字。佛告文殊师利。一切诸法入于字母及陀罗尼字。文殊师利如。</p><p>称阿(上)字时是<a href=\"/remen/wuchang.html\" class=\"keylink\" target=\"_blank\">无常</a>声。</p><p>称阿(引去)字时是远离我声。</p><p>称伊(上)字时是诸根广博声。</p><p>称伊(引去)字时是<a href=\"/remen/shijian.html\" class=\"keylink\" target=\"_blank\">世间</a>灾害声。</p><p>称坞(上)字时是多种逼迫声。</p><p>称污(引)字时是损减世间多有情声。</p><p>称[口*呂]字时是直软相续有情声。</p><p>称[口*呂](引去)字时是断染游戏声。</p><p>称力字时是生<a href=\"/remen/faxiang.html\" class=\"keylink\" target=\"_blank\">法相</a>声。</p><p>称[口*慮](引)字时是三有染相声。</p><p>称曀字时是起所求声。</p><p>称爱字时是威仪胜声。</p><p>称污字时是取声。</p><p>称奥字时是化生之声。</p><p>称暗字时是<a href=\"/remen/wuwo.html\" class=\"keylink\" target=\"_blank\">无我</a>所声。</p><p>称恶字时是沉没声。</p><p>称迦(上)字时是入业异熟声。</p><p>称佉(上)字时是出一切法等<a href=\"/remen/xukong.html\" class=\"keylink\" target=\"_blank\">虚空</a>声。</p><p>称誐(上)字时是甚深法声。</p><p>称伽(去)字时是摧稠密无明闇冥声。</p><p>称仰字时是五趣清净声。</p><p>称左字时是<a href=\"/remen/sishengdi.html\" class=\"keylink\" target=\"_blank\">四圣谛</a>声。</p><p>称磋(上)字时是不覆欲声。</p><p>称惹字时是超老死声。</p><p>称酂(才舸反)字时是制伏恶语言声。</p><p>称娘(上)字时是制伏他魔声。</p><p>称吒(上)字时是断语声。</p><p>称咤(上)字时是出置答声。</p><p>称拏(上)字时是出摄伏魔诤声。</p><p>称荼(去)字时是灭秽境界声。</p><p>称拏(鼻声呼)字时是除诸<a href=\"/remen/fannao.html\" class=\"keylink\" target=\"_blank\">烦恼</a>声。</p><p>称多(上)字时是真如无间断声。</p><p>称佗(上)字时是势力进<a href=\"/remen/wuwei.html\" class=\"keylink\" target=\"_blank\">无畏</a>声。</p><p>称娜字时是调伏<a href=\"/remen/lvyi.html\" class=\"keylink\" target=\"_blank\">律仪</a>寂静安隐声。</p><p>称驮字时是七圣财声。</p><p>称曩字时是遍知名色声。</p><p>称跛字时是胜义声。</p><p>称颇字时是得果作证声。</p><p>称么字时是<a href=\"/remen/jietuo.html\" class=\"keylink\" target=\"_blank\">解脱</a>系缚声。</p><p>称婆字时是出生三有声。</p><p>称莽(鼻声呼)字时是息憍慢声。</p><p>称野字时是佛通达声。</p><p>称啰(梨假反)字时是乐不乐胜义声。</p><p>称砢字时是断爱支声。</p><p>称嚩(无可反)字时是最上乘声。</p><p>称舍字时是出信进念定慧声。</p><p>称洒字时是制伏六处得六<a href=\"/remen/shentong.html\" class=\"keylink\" target=\"_blank\">神通</a>智声。</p><p>称娑(上)字时是现证一切智声。</p><p>称贺字时是害烦恼离欲声。</p><p>称乞洒(二合)字时是一切文字究竟无言说声。</p><p>文殊师利此谓字母义。一切诸字入于此中。</p></div>"
}]