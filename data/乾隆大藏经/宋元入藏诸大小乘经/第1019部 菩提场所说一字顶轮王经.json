[{
    "title": "第一卷 菩提场所说一字顶轮王经",
    "author": "大广智不空 译",
    "html": "<div class=\"B1_text\"><p>第一卷 <a href=\"/remen/puti.html\" class=\"keylink\" target=\"_blank\">菩提</a>场所说一字顶轮王经</p><p>序品第一</p><p>如是我闻。一时薄伽梵住菩提树下。与大菩萨众。所谓金刚幢菩萨摩诃萨。观<a href=\"/remen/zizai.html\" class=\"keylink\" target=\"_blank\">自在</a>菩萨摩诃萨。得大势至菩萨摩诃萨。金刚手秘密主菩萨摩诃萨。寂静慧菩萨摩诃萨。金刚慧菩萨摩诃萨。坚固慧菩萨摩诃萨。<a href=\"/remen/xukong.html\" class=\"keylink\" target=\"_blank\">虚空</a>无垢菩萨摩诃萨。无垢慧菩萨摩诃萨。普贤菩萨摩诃萨。无尽慧菩萨摩诃萨。虚空库菩萨摩诃萨。超<a href=\"/remen/sanjie.html\" class=\"keylink\" target=\"_blank\">三界</a>菩萨摩诃萨。持无能胜菩萨摩诃萨。持<a href=\"/remen/shijian.html\" class=\"keylink\" target=\"_blank\">世间</a>菩萨摩诃萨。天冠菩萨摩诃萨。文殊师利童真菩萨摩诃萨。月光童真菩萨摩诃萨。不思议慧菩萨摩诃萨。虚空藏菩萨摩诃萨。除一切盖障菩萨摩诃萨。大进菩萨摩诃萨。慈氏菩萨摩诃萨。宝髻菩萨摩诃萨。宝手菩萨摩诃萨。妙臂菩萨摩诃萨。如是等菩萨摩诃萨而为上首。</p><p>复与大苾刍众。所谓具寿<a href=\"/remen/shelizi.html\" class=\"keylink\" target=\"_blank\">舍利子</a>。具寿迦葉波。具寿那提迦葉波。具寿大迦葉波。具寿伽耶迦葉波。具寿目键连。具寿大目键连。具寿满慈子。具寿难陀。具寿乌波难陀。具寿贤善。具寿阿泥楼驮。具寿迦旃延子。具寿俱郗罗。具寿骄梵波提。具寿大骄梵波提。具寿孙陀罗。具寿大孙陀罗。具寿须菩提。具寿耆宿骄陈如。具寿制底象。具寿罗睺罗。如是等大阿罗汉而为上首。</p><p>复与无量诸天及诸天子所谓帝释。梵王。大梵王。夜摩天。水天。俱尾罗天。善界天子。他化自在天。乃至光音。净居天众。如是等大威德天子而为上首。</p><p>复有无量阿苏罗。无量蘖路茶。无量紧那罗。无量罗刹娑。无量比舍遮。无量母天众。无量部多众。那罗延天。伊舍那天。与无量部多众围绕。难提自在为上首。大自在天为上首。与无量疟鬼众围绕。拏枳儞毗纽天。亦与无量疟鬼众围绕。于彼众会。天及天子阿苏罗阿苏罗子。如是一切天龙药叉乾闼婆阿苏罗紧那罗摩睺罗伽罗刹众等。</p><p>复有持明成就者。所谓轮成就者。剑成就者。金刚杵成就者。莲华成就者。钺斧成就者。如来部明成就者。莲华部明成就者。金刚部明成就者。卢陀罗天成就者。毗纽天成就者。母天众成就者。摩睺罗伽成就者。蘖路荼成就者。龙成就者。拏枳儞成就者。药叉成就者。摩尼跋捺罗成就者。俱尾罗成就者。水天成就者。梵王成就者。如是无量持明成就者为上首。各与百千眷属俱。</p><p>复有日月天子为上首。与无量百千宿曜围绕以为眷属俱。</p><p>复有无量如来族。莲华族。金刚族。无量明王使者女使者众。金刚毗那夜迦。尽无余世间出世间众。一切山河池园苑街道四衢。林神树神江神城郭神。村神尸林神鸟娑跢啰迦神。恶梦神地底神宫殿神。如是等上首乃至于此三千<a href=\"/remen/daqianshijie.html\" class=\"keylink\" target=\"_blank\">大千世界</a>中。天龙药叉罗刹娑乾闼婆阿苏罗蘖路荼紧那罗摩呼罗伽。及诸母天疟大疟毗那夜迦饿鬼大饿鬼必舍遮药叉罗刹娑等大威德者。各与大威德眷属俱。皆于菩提场而住于五百由旬内。大集会众以佛威神加持互不相逼恼。</p><p>于是<a href=\"/remen/shizun.html\" class=\"keylink\" target=\"_blank\">世尊</a>住于如来<a href=\"/remen/zhuangyan.html\" class=\"keylink\" target=\"_blank\">庄严</a>吉祥摩尼宝藏大宝楼阁。告慈氏等上首菩萨言。善男子此菩提场庄严树。我所坐处。我于此坐已。摧四魔证成无上佛智。汝等咸应坐于是处。一切智佛智皆得生出。世尊说是语已。默然而住。</p><p>尔时金刚手秘密主菩萨。以佛威神及本愿力。从座而起偏袒右肩。右膝着地合掌向佛。世尊作礼白佛言。世尊我问世尊如来应正等觉。修佛顶<a href=\"/remen/zhenyan.html\" class=\"keylink\" target=\"_blank\">真言</a>异方便。一切如来所说真言明教。加行修习。曼茶罗印契安布。异成就事业。一字转轮王佛顶入于大三摩地印曼荼罗。成就处轨则。念诵印安布最胜事业。秘密画像法。止魔息灾增益调伏法。如是一切如来部真实。一切世间出世间明真言。最胜不被他淩突。无尽<a href=\"/remen/zhongsheng.html\" class=\"keylink\" target=\"_blank\">众生</a>界菩萨真言行成就。由此一切有情获得安乐。由此佛顶轮王于赡部洲众生。修一切如来真言者。作大佛事故。由此世界赡部洲众生。获一切安乐能堪任成就故。一切天一切天族。一切药叉一切药叉族一切紧那罗一切摩呼罗伽。一切龙一切龙族。一切天龙药叉乾闼婆阿苏罗蘖路荼紧那罗摩呼罗伽人。一切世间出世间印真言。作利益故成就故。不令欺淩令安尊位故。一切有情修佛顶真言者。除一切苦恼。令我真言族成就故。观自在等大菩萨真言行光显故。一切如来说印曼荼罗法要成就故。无量如来所说真言印曼荼罗难成就者令易成故。理趣法句法要。唯愿如来应正等觉说。启白是已。</p><p>尔时世尊诰金刚手秘密主言。善哉善哉秘密主。汝为一切众生利益安乐。轮王佛顶成就真言行。精勤住持者。一切如来所说真言。汝能问如来如是事。是故金刚手我为汝说。先佛已说未来当说。尔时释迦牟尼如来。以佛眼观一切世界。观已为未来有情。本愿福力加持观已。告一切菩萨大众言。善男子汝等。忆念一切如来所说轮王一字。入一切法三摩地。作不思议奇特神变。于一切世界。作大佛事。一切三摩地中最胜句。咸皆作意。时一切菩萨。咸皆忆念一切佛顶轮王大真言王及三摩地句。唯除秘密主观自在大菩萨。由如来加持故。时世尊坐大菩提树下。于大福生地。如来入佛游戏三摩地时。一切如来悉皆同入是三摩地。世尊彼时。忆念摄受一切众生界。无量恒河沙数俱胝劫积集。施戒忍进等波罗蜜。无量难行苦行。从大丈夫相出光明。所谓后顶从白毫相。从眉从眼从鼻从耳从唇从头。从<a href=\"/remen/jiasha.html\" class=\"keylink\" target=\"_blank\">袈裟</a>从髆从手从脐轮从二乳从二乳间。从项从二髀从二膝从二胫从二踝。如是从坐处从二足。如来法轮印处。如是真多摩尼宝处。如来铄讫底<a href=\"/remen/sanmei.html\" class=\"keylink\" target=\"_blank\">三昧</a>处。锡杖印处。从如是一切如来心印处。从无能胜忿怒转轮王入三摩地无能胜印处。如是一切如来大慈处大悲处。一切如来三摩地处。如是从<a href=\"/remen/wuwei.html\" class=\"keylink\" target=\"_blank\">无畏</a>处从记[竺-二+別]处。如是一切如来明真言处。放光。于一一光明无量光明以为眷属。从佛顶出无量百千光明。种种色类青黄赤白紫色。照无量佛刹。照此三千大千世界一切<a href=\"/remen/diyu.html\" class=\"keylink\" target=\"_blank\">地狱</a>傍生。悉除息尘翳息一切苦。建立一切真言行。于诸菩萨作一切义利。成就大福庄严。一切安乐易成就。于<a href=\"/remen/shana.html\" class=\"keylink\" target=\"_blank\">刹那</a>顷作一切义利成就已。于恒河沙数佛世界魔宫殿。咸令萎瘁。映蔽一切魔光。乃至有顶下至无间大地狱。边际一切处。照曜光曜惊觉一切有情。复来旋绕世尊三匝已。各各没入本处。</p><p>示现真言大威德品第二</p><p>尔时释迦牟尼如来。从三摩地起。以佛眼观一切佛刹彼一切天集会。如师子奋迅。而顾视诰金刚手秘密主言。金刚手汝今谛听。一字佛顶大明王及四大佛顶及毫相等。作大利益成就者明妃。如来手。如来钵。如来唇。如来口。法轮等大明王。所有一切众生界。于一切有情勤修佛顶真言行菩萨等。及一切有情菩萨乘<a href=\"/remen/shouchi.html\" class=\"keylink\" target=\"_blank\">受持</a>者。苾刍苾刍尼坞波塞迦坞波斯迦。不被一切天世间沮坏。获得不退转。一切皆获安乐。一切处一切苦恼悉皆除灭。一切皆悉起大慈行。同一味相。不被火烧不被水漂。不被刀伤不被毒中。不被蛇啮不被一切难。一切如来所说。大真言明王受持菩萨。及余净信大乘菩萨乘有情。从此一切如来三摩地出生。大真言受持者。及余大明王受持者。应以牛黄于桦皮上。写此陀罗尼。安头髻中。若是苾刍苾刍尼。写此陀罗尼系在袈裟中。若坞波塞迦坞波斯迦系在手臂。或在颈下。若国王带。不被他敌之所侵扰。昼夜卧安觉安。大威德贤圣诸天。而常拥护。如是及余有情。若能持此者。勤修真言<a href=\"/remen/xingzhe.html\" class=\"keylink\" target=\"_blank\">行者</a>。一切处获得无碍。一切人见悉皆<a href=\"/remen/huanxi.html\" class=\"keylink\" target=\"_blank\">欢喜</a>。远离一切苦。得一切安乐。一切人天<a href=\"/remen/gongyang.html\" class=\"keylink\" target=\"_blank\">供养</a>恭敬。一切天龙乾闼婆阿苏罗蘖路茶紧那罗摩呼罗伽饿鬼必舍遮。一切难调障毗那夜迦。不敢逼近。离恶趣怖。秘密主此大明王。及明妃真言句。一切有情勤修菩萨行者。及修佛顶真言者。以此作息灾吉祥事。恶星淩逼皆得息灭。作一切众生义利。钩召一切天龙药叉。秘密主我略说为修佛顶真言者。速疾得悉地。令作一切事业。世尊说是已。告金刚手。此一切如来所说大真言王。大佛顶。白伞盖佛顶。高佛顶。胜佛顶。光聚佛顶。如是大佛顶真言王。入一切如来三摩地。勤勇力等敌。皆殊胜三摩地成就。一字顶轮王佛眼。毫相大慈大悲佛牙。并无能胜如来手如来钵如来袈裟如来法轮并明妃等说。从大悲奋迅大人相师子吼流出。一切菩萨不能摧坏。一切佛加持共<a href=\"/remen/suixi.html\" class=\"keylink\" target=\"_blank\">随喜</a>。大慧照耀幽暗者。令作光明。以甚深智作无尘垢。令作吉祥。一切世间中最胜尊贵。作最胜无尘无垢四无所畏。令作端严慧。令作广大无量殊胜智。令作坚固勇猛金刚钩锁身。令作十力。令作大威德。令拂除愚暗。令作一切佛智。令作大护一切菩萨<a href=\"/remen/gongde.html\" class=\"keylink\" target=\"_blank\">功德</a>藏。能令一切智智。能令寂静句。令作无碍勇猛威德。令作最胜慧。难调众生种性。令生慈心。能作一切如来炽盛三摩地。大真言明王一字佛顶轮王。而说真言曰。</p><p>曩莫三满多没驮南唵步噜唵(引)</p><p>释迦牟尼佛世尊。才说是真言。譬如赡部洲大风。吹一切树林藂林药草叶及花果。悉皆振动。如是才说是轮王一字真言。三千大千世界六种振动。须弥卢山亦皆大动。大海腾沸。及恒河沙数世界悉皆振动。山谷及海犹如草叶。一切山林河海皆悉振动。一切魔宫如一炽盛火聚。以佛威神加持力故。悉皆恐怖。魔众诸天皆自不安。归依于佛。世尊。于一切世界中那洛迦趣有情。悉皆获得安乐。尔时世尊作如是神力加持。为令显现轮王佛顶故。自身作转轮王形。功德相庄严。七宝成就。一切光明炽盛。晃曜照曜。以无量法。庄严间错严饰大轮王师子座而坐。炽盛照曜一切圆光。如轮周匝形成一聚光。无有一有情有情众。当彼之际而敢不瞬目瞻暏。彼所有慈氏等大菩萨。彼皆刹那顷。亦不能不瞬目而瞻视。尔时观自在菩萨。金刚手秘密主菩萨。以佛威力闷绝躄地。刹那谟呼律间。则彼大威德摩醯首罗天。帝释天。毗纽天。夜摩天。水天俱尾罗天。风天。蘖路茶。紧那罗。摩呼罗伽等。一切器仗悉皆堕落。摩醯首罗三戟叉堕落。帝释金刚杵堕落。毗纽天轮。俱尾罗棒。水天罥索。如是一切大威德天。一切器仗堕落于地。精气威力<a href=\"/remen/shentong.html\" class=\"keylink\" target=\"_blank\">神通</a>皆夺。由转轮大真言明王加持故。一切菩萨忆念菩提。游戏三摩地。一切天龙药叉乾闼婆阿苏罗蘖路茶紧那罗摩呼罗伽等。皆归依佛世尊。悉皆战掉如芭蕉叶。身毛竦竖。不能堪忍观大轮王真言色形。尔时世尊隐大轮王色形。刹那顷说此一切如来所说。大明妃。能息一切难调有情。能成就一切佛顶轮王。能息一切斗诤言讼。一切如来部真言母。一切菩萨母。观自在菩萨。金刚手秘密主。为令起故。说此佛眼。一切佛所说。能成就一切义利。速疾成就轮王佛顶故。说真言曰。</p><p>曩莫萨嚩怛他蘖底瓢(一)曷啰(二合)毗药(二合二)三藐三没第毗药(二合三)唵(引四)噜噜塞普(二合)噜(五)入嚩(二合)攞(六)底瑟姹(二合七)悉驮鲁左儞(八)萨嚩啰他(二合)娑怛儞(九)娑嚩(二合)诃(引十)</p><p>说是佛眼陀罗尼已。观自在菩萨。金刚手秘密主等悉皆而起。乃至所有一切天等众会。各各复得本神通。各还执本器仗。皆归依佛世尊。心大欢喜。嗔视观察如来。各作是赞言。呜呼奇哉。观自在菩萨。金刚手秘密主。白释迦牟尼应正等觉言。世尊是何奇特。世尊曾所未见如来持此顶轮王形光明聚。是何希奇。佛言善男子。持顶轮王色形三摩地。一切诸佛世尊佛游戏神通。善男子如于大曼茶罗集会。汝等作真言身变化。住不思议显示大威德。如是如是。如来转轮王真言色形身住。而显示。善男子此佛顶转轮王。一切如来真言身。住最胜三摩地。一切诸大菩萨。及一切真言明王明妃。一切诸天无能违越。善男子有此真言转轮王佛顶。若有人诵持处。五百由旬内一切明。世间出世间不<a href=\"/remen/liutong.html\" class=\"keylink\" target=\"_blank\">流通</a>。不成就。汝等所说清净真言。所加持真言。不成就亦不往。亦不现威德。若才忆念此真言。一切世间出世间真言悉地皆成就。汝等所说加持真言身。一切不可成就。不现应验者。以此真言应成就之。五百由旬内地方。天龙药叉乾闼婆阿苏罗蘖路荼迦娄罗紧那罗摩呼罗伽菩萨。住真言身者。于处不堪忍住。不游行不成就。不与现验不与悉地。何以故由住此佛顶轮王三摩地。无能欺凌。除佛眼真言三昧耶。用此真言七遍诵之。则其身寂静。若不然者。其威德无能堪忍。其修真言者。必须初后诵此佛眼真言。十地菩萨。尚不能堪忍此轮王威德。何况余天王小类有情。</p><p>尔时世尊显佛顶威德故。欲现佛伞盖威德故。一切佛伞盖加持故。是时住白伞盖佛顶王。身如伞盖形。盖此三千大千世界。无一有情而作质碍。白伞盖形悉皆覆于佛顶。其伞盖顶。当于如来顶中。观自在菩萨。金刚手秘密主菩萨。问佛世尊。世尊此是何。伞盖色形盖覆三千大千世界而住。住于世尊顶上。不见其边际。不可得以观察瞻睹。不可往其边际。佛言仁者此名白伞盖佛顶王。无量如来所共宣说。一切如来无量色宝。普遍音声。一切真多摩尼宝间错。宝珠网普遍现前不思议庄严。而作影现。是诸佛世尊伞盖。一切如来之伞盖。<a href=\"/remen/chengfo.html\" class=\"keylink\" target=\"_blank\">成佛</a>顶王伞盖。作一切有情速疾成就。是一切诸佛伞盖。名为白伞盖。大威德菩萨。不得其边际。于千俱胝劫度量。亦不得其边际。亦不能见边际。时世尊释迦牟尼。观佛顶王。以自神通威力加持。住真言身形而说真言曰。</p><p>曩莫三满多没驮南唵怛他蘖睹瑟抳(二合)沙阿娜嚩路吉多母[口*栗]驮(二合)唵摩摩摩摩吽匿(儞戈反)</p><p>当彼之时。此三千大千世界皆动摇震。尔时世尊诰诸菩萨言。诸菩萨此白伞盖佛顶真言。能成就一切真言。能钩台。是大明王。不空无碍勇猛。</p><p>尔时世尊显扬佛顶王威德故。作一切有情利益故。能息除一切灾祸逼迫。能断坏世间出世间真言。以此真言句作加持。无量菩萨称赞。无量俱胝佛。说此佛顶王光聚。令现大威德故。是轮王佛顶之威光金刚句。而说真言曰。</p><p>曩莫三满多没驮南(一)唵(二)怛他蘖睹瑟尼(二合)沙(三)阿娜嚩路枳帝(四)母[口*栗]驮(二合五)帝儒啰始(六)吽(七)入嚩(二合)啰入嚩(二合)攞(八)驮迦驮迦(九)娜啰娜啰(十)尾娜啰尾娜啰(十一)嗔那嗔那(十二)频那频那(十三)吽吽泮吒泮吒(十四)娑嚩(二合引)诃(引)</p><p>说此真言已。三千大千世界。如宝爓灯形。无量间错照曜。与莲花色。帝青宝蕊。为爓晃曜。而现一切虚空际。一切宝聚为宝帐。间错铃铎。一切庄严。光聚以变化力。为门界道。种种令普遍。佛威德示现。遍覆虚空界。加持而住。令一切菩萨作欢喜。一切获得安乐。从佛顶出光明。一切世间出世间真言明。威皆断坏令破夺其加持。令不成就。何以故大威光藏故。尔时世尊诰金刚手秘密主言。秘密主此一切如来光明照曜光聚佛顶。由此光明。照曜三千大千世界。下至无间地狱边际。乃至有顶。照曜。一切魔宫悉皆萎悴。于虚空际作照曜。金刚手此佛顶王。能断一切真言。才诵此真言。<a href=\"/remen/xiuxing.html\" class=\"keylink\" target=\"_blank\">修行</a>者随意。世间出世间真言。令断令破令坏。唯除轮王佛顶。白伞盖主佛顶。高佛顶。胜佛顶。佛眼。五字如来心。除此余一切世间出世间真言明。断坏令打令伏令缚令摄。修行者若才称名才诵。随意难调鬼魅。令坏令打令驰走令挫辱。金刚手此光聚佛顶。不应非处诵持。应于有<a href=\"/remen/sheli.html\" class=\"keylink\" target=\"_blank\">舍利</a>处诵持。贤圣诸尊所摄受处。何以故此威德光聚佛顶。等同轮王威德故。若不尔者。即被伤损。即圣众不降临。诸魔得便。当知于清净处及有舍利处。<a href=\"/remen/shengren.html\" class=\"keylink\" target=\"_blank\">圣人</a>得道处。先以三昧耶加持。复以轮王三昧耶佛眼加持。若异此者即被伤损。虽久修行亦不成就。此光聚大真言王。于修余真言者。不得辄诵。何以故彼真言主威德损故。当知于闲静处。或于河侧或于池边。或于海岸或于山间。或于窟或于圣人作制底处。其修行者获大威德。具力具大<a href=\"/remen/jingjin.html\" class=\"keylink\" target=\"_blank\">精进</a>。具念具慧等同余部得悉地者。威光威德犹如轮王真言成就。秘密主此明王。能生不思议威德。秘密主此是如来威。如来光。如来加持。一切诸佛之光明威德。光明体。光明性。与一切有情威德。能生威光性。金刚手能断一切真言。能调难调者。能坏他真言威。此是大威德大神通。能成办一切事。</p><p>尔时世尊。复观无尽法界知已。众生利益故。能令如来力三摩地等流。一切菩萨无边力勇猛故。说一切佛所加持。修一切真言与安乐故。说真言曰。</p><p>曩谟三满多没驮南唵入嚩(二合)攞入嚩(二合)攞儞比也(二合)儞比庾(二合)那蘖(二合)都瑟尼(二合)沙度那度那吽(引)</p><p>尔时一切世界悉皆震动。一切天龙药叉乾闼婆阿苏罗蘖路茶紧那罗摩呼罗伽。迷闷痴乱皆失神通。难调者被烧。毗那夜迦出呵呵声。尔时世尊诰秘密主言。秘密主此名高佛顶王。一切如来三摩地力。勇猛大精进大力。若有善男子善女人。修习轮王佛顶者。及余净信者。所往处斗战论理诤讼。一切处若诵。所去处悉皆得胜。或余有大国王净信<a href=\"/remen/fofa.html\" class=\"keylink\" target=\"_blank\">佛法</a>者。用牛黄于桦皮上或素上。书此真言。系旗纛上。或于颈下。则往。他敌若见则便破败。他军消融互不相救。何以故以如来神力加持故。或余坞波塞迦坞波斯迦。于头上带持。彼人吉祥清净威德。吉庆威光威力。不被他凌突。获得吉祥辩才。秘密主我略说。菩萨持此者。获得无量力勇健。获得如来加持。一切魔无能沮坏。一切诸天不敢逼近。修此大真言者。无有与等。威力皆得成就。若成就等同转轮王真言。何以故一切如来神力所加持。三摩地力故。是为高顶王。</p><p>尔时世尊释迦牟尼如来。现神通威德故。一切罪息灭故。一切恶趣摧坏故。一切那洛迦苦息除故。现不思议行神通故。现一切如来神通威德积集故。此佛顶真言王。一切佛之所宣说真言曰。</p><p>神谟三满多没驮南唵入嚩(二合)攞惹庾瑟尼(二合)沙入嚩(二合)攞入嚩(二合)攞满驮娜么满驮娜么弩噜(二合)么弩噜(二合)么弩噜么郝贺那吽(引)</p><p>才说是真言。此世界及一切佛刹六种震动。无有一有情受饥渴苦。以一切佛威神力。现大威德故。一切地狱中一切饥渴悉皆止息。一切有情悉令获得饮食。恒河沙数等如来同共宣说。为大怖畏有情作利益故。示现大神通。金刚手有此佛顶王所流布处。一切魔不得其便。何况修行者。若有善男子善女人。若能常忆念此真言王。复能持诵。彼获得不思议神通成就。具大精进神通<a href=\"/remen/yuanman.html\" class=\"keylink\" target=\"_blank\">圆满</a>。一切诸天礼敬彼人。不久获不思议功德。若有成就真言王者。或有大乘净信者。或修习轮王佛顶者。彼获得不思议神通相应。于一切有情中为最胜。不应疑惑。获佛神通。所求欲愿获得无碍。一切神通平等真实无畏。一切时等同诸佛。金刚手若修胜佛顶真言者。不久神通自在成就。于刹那顷诸难调有情见者。悉皆驰走。所有魔众诸天见彼。皆失神通而悉驰走。若有修习此真言成就者。与转轮王真言成就。等无有异。于地狱中亦作神通。为处地狱有情作利益故。如是一切有情息除饥苦。我略说少分。佛顶王三摩地。神通炽盛无量无边。一劫不能说其福利功德。我少分说世尊所说。</p><p>尔时世尊告一切菩萨众。善男子佛顶王等。住一切如来三摩地真言身者。千俱胝劫不能尽说其功德。矜愍一切有情故而说少分。是佛顶王族称扬不思议功德。千俱胝劫。若如来说无能尽其边际。如来亲自佛顶真言王轮王大威德。若千佛于俱胝劫赞叹。亦不能尽其边际。若有善男子善女人。若以饮食衣服汤药种种资具。供养百佛。若有人诵此轮王受持福聚。无能与等即说伽陀曰。</p><p>若复智修行最胜真言王</p><p>则成为菩提获地位不疑</p><p>为不生不灭持此佛顶者</p><p>无有等威德不思仪色力</p><p>三世无与等众生身界异</p><p>成就佛顶人无有等同者</p><p>若帝释自身或余威德天</p><p>一切世界中欲界大力者</p><p>见修顶轮人若不起承迎</p><p>头破作七分犹如兰香梢</p><p>自在及帝释水天俱尾罗</p><p>药叉大威德夺彼光萎悴</p><p>千光而炽盛照曜于诸天</p><p>若有大丈夫。成就大真言王。若读若诵若受持。乃至书写经卷。或书于桦皮。带持或涂坛或香泥涂地。散花<a href=\"/remen/shaoxiang.html\" class=\"keylink\" target=\"_blank\">烧香</a>末香。以经卷置于坛中而作供养。此法要受持读诵。为他演说。观其众生根性胜劣而为宣说。勤修菩萨行者。殷勤而敷演。毕获得如来炽盛三摩地。净信究竟不乘坚固者。应授与之。如来言教。可为敷演而为说之。不应悭吝。常得<a href=\"/remen/suming.html\" class=\"keylink\" target=\"_blank\">宿命</a>智。不堕于恶趣。超千劫<a href=\"/remen/shengsi.html\" class=\"keylink\" target=\"_blank\">生死</a><a href=\"/remen/liuzhuan.html\" class=\"keylink\" target=\"_blank\">流转</a>。证无上正等觉。一切天龙常当拥护。言音威肃令人乐闻。一切有<a href=\"/remen/qingai.html\" class=\"keylink\" target=\"_blank\">情爱</a>乐怜愍安乐舍寿。不为诸魔之所侵扰。若有善男子善女人大有情。坚固入大乘由满愿故。修如来族真言。是人具福大威德。贤圣所摄受。不归依余类。唯归趣佛菩萨。超越一切魔道。意趣诸根不缺者。身色光润黄白。生于胜族清净处。生于吉宿。大勤勇身相圆满。不太肥不太瘦。亦不干悴。爪如赤铜踝骨平满。身形长大肌肤洁白。不太团圝齿不疏黑。眼目不睐亦不黄绿。不疥癞不贪染。不被毗那夜迦所持。身相应头圆平满筋脉平正。我今略说其相。生于大族大福大威德有情。说此法要。是善男子善女人。若得此佛顶真言。必当成就。为彼有情而敷演之。而当敬礼慎勿不与。必当与之。若得此佛顶真言。必当成就。若有人得此坚固有情。轮王佛顶必当成就。此甚深法要。余世界中甚难得闻。此由如来加持。于余多世界中得闻。若有人一经于耳根。应知皆是轮王三摩地之所加持。应如是知。若有人得此如来族法要修行者。得至于手中。皆是如来加持。何以故皆是如来不思议真言三摩地顶轮真言身之所建立。此一切真言中最大真言句。顶王三摩地不思议法要。应当知。是故彼有情。必当求如来真言成就。若此法要书写经卷。或诵所在之处。无量人天世间皆作供养。获得此三摩地炽盛法句。彼人无增上嗔恚之心。</p></div>"
},{
    "title": "第二卷 菩提场所说一字顶轮王经",
    "author": "大广智不空 译",
    "html": "<div class=\"B1_text\"><p>第二卷 <a href=\"/remen/puti.html\" class=\"keylink\" target=\"_blank\">菩提</a>场所说一字顶轮王经</p><p>画像<a href=\"/remen/yigui.html\" class=\"keylink\" target=\"_blank\">仪轨</a>品第三</p><p>尔时释迦牟尼佛。以佛眼观一切<a href=\"/remen/zhongsheng.html\" class=\"keylink\" target=\"_blank\">众生</a>界。告金刚手秘密主言。秘密主为有情利益故。我今说大明王仪轨。一切佛所说。一切<a href=\"/remen/shijian.html\" class=\"keylink\" target=\"_blank\">世间</a>出世间<a href=\"/remen/zhenyan.html\" class=\"keylink\" target=\"_blank\">真言</a>明像中上上。佛顶轮王本身形状。能灭一切罪。令一切有情得大<a href=\"/remen/niepan.html\" class=\"keylink\" target=\"_blank\">涅槃</a>。以殊胜三摩地。佛色身变化而现。我今说<a href=\"/remen/shizun.html\" class=\"keylink\" target=\"_blank\">世尊</a>佛顶轮王画像法。<a href=\"/remen/xiuxing.html\" class=\"keylink\" target=\"_blank\">修行</a>者先应入曼茶罗。从师受得印契仪轨。曾入佛顶轮王坛。或无能胜忿怒坛。或胜佛顶坛。见三<a href=\"/remen/sanmei.html\" class=\"keylink\" target=\"_blank\">三昧</a>耶。得受灌顶。得阿阇梨印可。无上涅槃道入修行。当依仪轨。应作先行。先行已然后画像。令<a href=\"/remen/poluomen.html\" class=\"keylink\" target=\"_blank\">婆罗门</a>童女大族姓生者。授与斋戒。縒缕令织。依教织绁。或依余教或如来部所说。长六肘横四肘。若不办五肘亦得。或缘画像要买物者。勇士不应酬价。其绁织已。以香水洗之。择去毛发。其画像。应用佛<a href=\"/remen/shentong.html\" class=\"keylink\" target=\"_blank\">神通</a>三长斋月白分。取具诸根画匠净信<a href=\"/remen/sanbao.html\" class=\"keylink\" target=\"_blank\">三宝</a>者。先令澡浴清净着新净衣。授与八戒然后令画。应择端严顺吉祥宿曜时日。或于山间或岩窟。或于牛栏或于佛堂精室。或圣贤得道处。离臭秽有虫水地处。置[巾*(穴/登)]应画。先于中画佛世尊。坐师子座。其座种种宝<a href=\"/remen/zhuangyan.html\" class=\"keylink\" target=\"_blank\">庄严</a>。作<a href=\"/remen/shuofa.html\" class=\"keylink\" target=\"_blank\">说法</a>相。普遍爓光如轮围绕。从顶流出种种光明。佛具大丈夫相倚菩提树。其菩提树有种种叶。如真多摩尼树。或于枝系缯彩。或系吠琉璃宝。或系果或系铃铎。或系天妙果或垂云降雨。或种种花果或菩提树牙。或真珠吠琉璃车磲珊瑚玉。皆画于上。或树上有吉祥鸟众。坐于枝间。或作种种叶。云电降雨枝叶相交。作如是大菩提劫树。世尊两肩后倚着其树。佛右边转轮大王。如轮王形坐白莲花。作观佛势。其身金色周遍光明。七宝成就。唯轮宝以光围绕在莲花上。释迦牟尼佛复观顶轮王。于佛左边不远。画白伞盖顶王。如大王形。其身金色坐在莲花上。手持莲花目观轮王。去白伞盖顶王不远。画高顶王形如大王坐白莲花上。手持俱缘果瞻睹轮王。去顶轮王不远不近。画光聚顶王。坐白莲花上种种光明围绕。在炽盛光明中坐。身作金色手持真多摩尼宝。于光聚佛顶王下。画持诵者。胡跪而坐瞻仰顶轮王。轮王舒手作施愿印。顾视持诵者。近光聚顶王。圆光不相掩。应画胜佛顶。身形金色。左手持宝右手施愿目观轮王。如是等悉皆是佛顶王。各各形如大王。各有炽盛光爓。悉皆金色坐白莲花上。佛右边应画普贤菩萨。手持白[犛-未+牙]拂。佛左边画慈氏菩萨。手执白拂。此二菩萨比<a href=\"/remen/foshen.html\" class=\"keylink\" target=\"_blank\">佛身</a>量稍小。佛前应画圣观<a href=\"/remen/zizai.html\" class=\"keylink\" target=\"_blank\">自在</a>菩萨。金刚手秘密主菩萨。各坐宝莲花上。皆悉合掌作<a href=\"/remen/lifo.html\" class=\"keylink\" target=\"_blank\">礼佛</a>势。近普贤菩萨。应画文殊师利童真菩萨。无垢慧菩萨。寂静慧菩萨。无尽慧菩萨。<a href=\"/remen/xukong.html\" class=\"keylink\" target=\"_blank\">虚空</a>藏菩萨。虚空无垢菩萨。大慧菩萨。如是等大菩萨次第而画。各各合掌坐莲花上。作礼佛势。已次渐小身形寂静。皆作金色种种庄严。以绡縠为裙衣。次慈氏菩萨不远不近。应画佛眼明妃。形如女天坐宝莲花。种种庄严身如金色。目观众会。着轻縠衣角络而披。右手持如意宝左手施愿。圆光周遍。炽盛光明。身仪寂静。去佛眼圣尊不远。应画佛毫相尊。如女天形。有何差别。右手持莲华左手施愿。目观轮王。近佛眼尊下。应画孙那唎大明妃。形如天女。种种璎珞庄严。其身青色。手执莲花。坐于宝山。观佛世尊。近金刚手毕。须画<a href=\"/remen/ganlu.html\" class=\"keylink\" target=\"_blank\">甘露</a>军吒利。近彼尊画金刚军。苏摩呼。顶行。此三圣者各持童子形。种种璎珞庄严其身。皆目瞻轮王作惊竦势。于观自在菩萨右边。画贺耶仡哩(二合)嚩大明王。身如火色作忿怒形。鼻如猿猴以蛇庄严璎珞臂钏髆钏头系莲花鬘。作瞻睹轮王势。近彼应画莲花孙那利。四臂右第一手持罥索。左第一手持钺斧。右第二手施愿。左第二手持果。坐于莲花。又近轮王佛顶。画无能胜忿怒王。身白色四面四臂。嚬眉面嗔怒。虎皮为裙。蟒蛇为耳珰。得叉迦龙王以为腰绦。婆苏枳龙王以为神线。角络披耽肚身形短。以毒蛇庄严髻冠。咬下唇遍身火爓。炽盛光明圆光。右第一手持金刚杵。第二手作期克势。左第一手持三戟叉。第二手钺斧。正面作阿吒吒贺娑笑声势。从口出火焰种种色相。右边面瞻观轮王。左边面观持诵者。头上面观一切众会。住于宝莲花上。无能胜忿怒王应如是画。于彼尊下画地天。身白色以二手捧宝花笼子。二膝跪地。近地天画尼连禅河神。靘黑色如龙女形。七头。合掌作礼佛势。近尼连禅河神互相近。画嚩里迦大龙王。母止邻陀龙王。此二龙王曾见无量诸佛。皆七头合掌跪地。近地天画阿难陀龙王。无热恼龙王。娑竭罗龙王。持莲华鬘曲躬合掌。大慧菩萨右边。画白衣观自在。以莲花鬘庄严其身。以宝缯角络披。右手把真多摩尼宝。第二手施愿。此菩萨是莲花族母。应于莲花上坐。近佛毫相应画摩莫枳菩萨。淡紫青色种种璎珞庄严。坐于莲花。身仪寂静。住<a href=\"/remen/banruo.html\" class=\"keylink\" target=\"_blank\">般若</a>波罗蜜<a href=\"/remen/zixing.html\" class=\"keylink\" target=\"_blank\">自性</a>。右手持梵夹。左手持真多摩尼。作施愿势。是一切佛菩萨之母。大圣般若波罗蜜多。住摩莫枳形。则此尊是金刚族母。稍似童女形不太高。颜极令悦意。应作如是相。画此尊眷属金刚钩金刚拳金刚雹。此等皆是大明妃。以为眷属。各住本形。近白衣观自在下。应画多罗尊。种种严具庄严。着轻縠衣。其形不太粗不太细中庸形。右手持青莲左手施愿。坐莲花上作浅绿色。近于彼尊画毗俱胝。身白色三目四臂。右第一手持杖。左第一手持瓶。右第二手持<a href=\"/remen/nianzhu.html\" class=\"keylink\" target=\"_blank\">念珠</a>。左第二手持莲花。身仪寂静。于像二角作鼓音乐天子。于佛上画净居天子。在云中涌出散花<a href=\"/remen/gongyang.html\" class=\"keylink\" target=\"_blank\">供养</a>。各依方而画护世四王。东方画持国天王。南方夜摩天。西方水天。北方俱尾罗天。各随方四边画。如是四隅东北方伊舍那。东南方火天。西南方罗刹主。西北方风天。各依本形画。近忿怒无能胜王下。画持诵人。如本形跪地。手持香炉瞻仰轮王。金刚手此轮王佛顶大画像仪轨。无量佛宣说。才见一切罪悉皆消灭。金刚手若得圆具依法画。才见众生灭除五无间罪。远离一切罪。若见此微妙像。一切如来之所说。其人现世有报。今世及他世俱胝劫作一切罪。由见此像悉皆消灭。由见此最胜像。一切悉地皆得现前。一切如来大明真言。任运得成就。随意念诵成办一切事。诸余部中真言难成者。对此像前决定得成。</p><p>尔时世尊诰金刚手秘密主言。秘密主汝今复听。说白伞盖顶王画像。能成办一切事业。利益一切于<a href=\"/remen/shengsi.html\" class=\"keylink\" target=\"_blank\">生死</a><a href=\"/remen/liuzhuan.html\" class=\"keylink\" target=\"_blank\">流转</a>怖畏有情故。恒河沙数俱胝佛同共宣说。先当如轮王仪则所说织。可方三肘不应截屈。不得用皮胶和色。画人与授八戒。于绁中央应画佛形。黄白色坐师子座。具诸相好。佛左画金刚手菩萨。左手持白拂。右手持金刚杵。金刚手左边画净居天子众。着天衣裙。于佛前应画佛顶王。身金色如铸金像。具诸相好手持莲华。佛下画持诵者。手持香炉。于像四边应画种种华。金刚手此白伞盖佛顶王画像法。先佛所说。</p><p>尔时世尊复告金刚手言。金刚手谛听谛听。极善听作意。吾当为汝说光聚佛顶王画像轨则。于一切世间出世间真言明教法上上。顶王光聚依轮王仪轨。香水洗绁。三肘或一肘。彩中不应用皮胶。受八戒画匠令画。应画佛。坐于白莲华上作说<a href=\"/remen/faxiang.html\" class=\"keylink\" target=\"_blank\">法相</a>。诸相具足。于像上应画山峰。像下应画莲华池。从佛顶出种种光明。佛下右边画持诵者。胡跪持香炉画彼本形。秘密主此光聚佛顶王仪轨。一切如来之所宣说。为令调伏诸有情故。此光聚佛顶王。成办一切事业。最胜画像法。</p><p>尔时释迦牟尼佛。复诰秘密主言。秘密主我今说高佛顶王画像法。依轮王仪轨。于三肘或一肘新绁上。择去毛发。受斋戒画匠令画应画佛世尊。坐七宝莲华上。结跏趺坐诸相具足。右手施愿。左手在脐下仰掌。从佛顶出种种光明。于像上两角。各画净居天手。佛右边画持诵者瞻仰如来。秘密主此是高佛顶王画像法。一切佛之所说。一切佛所称赞。矜愍一切有情故说。</p><p>尔时释迦牟尼。复诰金刚手秘密主言。秘密主我今说胜佛顶王画像仪轨。先佛所称赞。依轮王佛顶仪轨。作绁或三肘或一肘。离毛发。受斋戒画匠令画。应画佛形作金色相。坐师子座持说印具大丈夫相。从佛顶流出种种光明。像下画持诵者。如本形胡跪坐。手执香炉瞻仰如来。金刚手此胜佛顶王画像仪轨。一切如来宣说。金刚手如来世尊。及大威德菩萨无量种色身。随意而画。或绁或素或于板上。或墙或壁亦无过失。或使画匠或复自画。或巧画匠。随自意形状而画之。或画菩萨形或画真言圣天。乃至于经夹上画。或桦皮上画。或画最胜像。或一搩量或一小搩量。或一大指量或随意乐处。应画亦无过失。尔时世尊说伽他曰。</p><p>随意乐而画慧者起悲心</p><p>利益诸有情我成就思惟</p><p>亦不为愆过摄受有情故</p><p>是故当殷勤常怀悲愍心</p><p>恒行于舍施及护持净戒</p><p>忍辱及<a href=\"/remen/jingjin.html\" class=\"keylink\" target=\"_blank\">精进</a><a href=\"/remen/chanding.html\" class=\"keylink\" target=\"_blank\">禅定</a>与般若</p><p>常应而修习彼悉地不难</p><p>若无有画像当住<a href=\"/remen/putixin.html\" class=\"keylink\" target=\"_blank\">菩提心</a></p><p>及持于大印获最上成就</p><p>行行品第四</p><p>尔时金刚手秘密主白佛言。世尊唯愿世尊为勤修求成就者。略说修习佛顶王真言行威德功能炽盛方便。于众生世尊求悉地者。由住如来佛顶王真言明。一切真言悉皆速疾令得成就。佛言善哉善哉秘密主。汝能问如是义。秘密主汝今谛听。我为汝说一切佛所说行行方便法句伽他。极微妙此<a href=\"/remen/fayan.html\" class=\"keylink\" target=\"_blank\">法眼</a>。无量佛已修习。为利益成就故。尔时释迦牟尼佛观一切大众。以<a href=\"/remen/fanyin.html\" class=\"keylink\" target=\"_blank\">梵音</a>声说此法理趣伽他。一切法眼中最胜伽他曰。</p><p>无量菩提行自在多种百苦逼恼者</p><p>见诸有情多逼恼释师子尊而演说</p><p>爱乐此法修行人<a href=\"/remen/chengfo.html\" class=\"keylink\" target=\"_blank\">成佛</a>当受<a href=\"/remen/tianren.html\" class=\"keylink\" target=\"_blank\">天人</a>供</p><p>由修一法成大觉成真言王众所赞</p><p>彼人不久佛菩提广度无量诸群品</p><p>空闲大制底流泉及河侧</p><p>迥树或岩窟众华及山间</p><p>独居坚固心菩提心相应</p><p>胜解于大乘清净勤修行</p><p>及与身口意食饮四仪中</p><p><a href=\"/remen/xingzhe.html\" class=\"keylink\" target=\"_blank\">行者</a>常谨结真言者胜趣</p><p>解三摩地明出生获悉地</p><p>成真言或明随意而修行</p><p>常着三种衣善伴坚禁者</p><p>彼悉地不难彼人定获得</p><p>先应礼诸佛智者应坚固</p><p>真言者无伴勤求利有情</p><p>彼成就不难现不思议色</p><p>现世得成就勤求悉地者</p><p>常应作制底勤护摩念诵</p><p>即于此现生速疾得成就</p><p>谨慎而巧妙勇健勤坚固</p><p>大益真实心此人堪称赞</p><p>诸根皆圆备<a href=\"/remen/zhihui.html\" class=\"keylink\" target=\"_blank\">智慧</a>常质直</p><p>能忍于饥渴是人可称赞</p><p>勤求成就者若得是法要</p><p>彼当不久时获最胜悉地</p><p>金刚手我灭度后末法之时。愚痴坞波塞迦坞波斯迦。披<a href=\"/remen/jiasha.html\" class=\"keylink\" target=\"_blank\">袈裟</a>者愚丈夫。作种种无益言说。贪着滋味<a href=\"/remen/xiedai.html\" class=\"keylink\" target=\"_blank\">懈怠</a>懒惰。如斯小人。不深知如来三摩地力无所畏。于广大大乘理趣。坏乱勇猛精进者于菩萨善巧<a href=\"/remen/lvyi.html\" class=\"keylink\" target=\"_blank\">律仪</a>行。不得灌顶者。不净信诸佛菩萨广大三摩地。不得成就。则生谤毁我及菩萨。作如是言。此非佛说是魔所说。毁辱于菩萨。若住大乘善男子善女人。勤求成就真言行者。调弄损害作不<a href=\"/remen/154932.html\" class=\"keylink\" target=\"_blank\">饶益</a>事。由此<a href=\"/remen/yinyuan1.html\" class=\"keylink\" target=\"_blank\">因缘</a>积集无量罪障。是故金刚手善男子善女人。欲行菩萨行者。应生净信坚固决定于菩提心。以广大愿常书写大乘经典。读诵<a href=\"/remen/shouchi.html\" class=\"keylink\" target=\"_blank\">受持</a>为他敷演说伽他曰。</p><p>依宝云大经修行我称赞</p><p>由此加行故本尊速现前</p><p>以何成真言殷勤成自身</p><p>以施戒忍辱勤定智慧得</p><p>专注一心故速疾成本尊</p><p>仪轨品第五</p><p>尔时金刚手复白佛言。世尊云何修佛顶真言行者。住清净轨则作本尊观行。唯愿世尊说以一支速疾成就佛顶等悉地。佛言是故持金刚谛听众生利益故。小众生缓慢精进者。差别而说。一切真言教中。三时住清净轨则。不放逸。<a href=\"/remen/changzhu.html\" class=\"keylink\" target=\"_blank\">常住</a>观佛三摩地。不应以散动心观。不以贪染扰乱其心。应一心观佛。常以慈三摩地遍缘十方一切有情。三时澡浴洗濯手足。依法澡洒。勇健智慧者。不应放逸损害<a href=\"/remen/shengming.html\" class=\"keylink\" target=\"_blank\">生命</a>。换内衣已以此真言护身真言曰。</p><p>唵么么吽匿(儞翼反)</p><p>若用土。不应用和虫土。智者应用清净香土不太黑不太黄不太赤。如是土通一切成就法。若调伏法用黑土。赤土亦得。若作增益。应用黄土。消灭灾祸。及诸罪障。应用白土。若求罗惹。应用不白不黑土。若求敬爱法。应用赤黄土。如是智者依教用土。以此真言先加持土。然后应用。土真言曰。</p><p>唵娜啰吽(引)</p><p>以此土真言通诸成就用</p><p>以此河真言加持于河水</p><p>唵入嚩(二合)攞吽(引)</p><p>此明加持河一切处通用</p><p>分土为三聚置于清净处</p><p>其地离涕唾臭秽之地处</p><p>女人藂聚处小儿戏剧处</p><p>诸畜践河处众生攒聚处</p><p>行者于是处不应而澡浴</p><p>阨迮及险阻及与臭秽水</p><p>智者应远离当别求胜河</p><p>澄洁清流水远离泥滓秽</p><p>于其河岸侧种种树庄严</p><p>于彼当澡浴其水深润滑</p><p>常于如是处水中诸鸟戏</p><p>诸华悉庄严行者应彼浴</p><p>复以此真言加持于<a href=\"/remen/jingtu.html\" class=\"keylink\" target=\"_blank\">净土</a></p><p>真言曰。</p><p>唵钵啰(二合)入嚩(二合)攞吽(引)</p><p>即应自擐甲大指置于心</p><p>真言诵七遍</p><p>甲胄真言曰。</p><p>唵入嚩(二合)攞帝惹吽(引)</p><p>以心甲胄明修行者应用</p><p>悉皆于遍身即成大加护</p><p>擐身甲真言曰。</p><p>唵入嚩(二合)攞跛啰羯啰(二合)么吽(引)</p><p>此名身甲胄智者常应作</p><p>即应入于水自腰或至胸</p><p>毗那夜迦障水中诸恶虫</p><p>由此加持故不能为损害</p><p>真言曰。</p><p>唵吒[口*籡(二合二)满驮娑嚩(二合引)诃(引)</p><p>此办事真言一切佛顶心</p><p>由忆念此故水居诸障者</p><p>所有欲损害悉令禁其口</p><p>以此护其土分土作三分</p><p>以用为洗净从脚至膝脾</p><p>以土揩令净离恶气滓秽</p><p>诸佛说为净次用第二分</p><p>从腰至于颈第三洗上分</p><p>以土应洗之离虫然可用</p><p>先置第三土复更殷勤洗</p><p>以办事真言行者加持水</p><p>三诵洒于顶沉静而寂默</p><p>澡洗洁净已辄不与人语</p><p>复以办事明行者自加持</p><p>以无能胜护及以佛毫相</p><p>摧坏佛顶明普加护称赞</p><p>以佛眼真言惟通佛部用</p><p>纯正诸佛顶成就曼荼罗</p><p>当结方隅界并护于助伴</p><p>许用摧毁顶及成办一切</p><p>无虫水澡洒此明诵一遍</p><p>清净真言曰。</p><p>曩谟萨嚩没驮冒地萨怛嚩(二合)南唵戍(入)殿努戍(引)驮曩耶娑嚩(二合)诃(引)</p><p>此澡洒真言通用如来部</p><p>即往念诵室住定不放逸</p><p>当于身前观三尺之量地</p><p>悲愍心相应兼与慧而俱</p><p>当往念诵室应着清净衣</p><p>奴俱罗刍么及与野麻衣</p><p>智者应念诵依于教仪轨</p><p>应诵净真言次用办事明</p><p>加持茅荐座敷置于像前</p><p>应念诵本尊次应迎圣众</p><p>真言印相应数观本尊像</p><p>即结莲华印以座而奉献</p><p>诸佛持吉祥佛足幖帜生</p><p>诸菩萨莲座是座皆称赞</p><p>真言修行者不应坐高床</p><p>而观本尊像次应持念珠</p><p>穿珠真言曰。</p><p>唵阿纳部(二合)谛微惹曳悉地悉驮啰梯(二合)娑嚩(二合)诃(引)</p><p>菩提子念珠决定得成就</p><p>上中下悉地通诸真言用</p><p>金银等作珠增益应用之</p><p>清净颇胝迦一切义成就</p><p>童子线应穿皆依具仪轨</p><p>当用自密语以此作加持</p><p>加持珠真言曰。</p><p>曩谟薄誐嚩底(丁以反引)悉地娑驮也娑驮也悉驮啰梯(二合)娑嚩(二合引)诃(引)</p><p>当以此真言加持于念珠</p><p>应诵于七遍持于二掌中</p><p>坐于茅荐上求成一切义</p><p>吉祥密嚩树白檀及天木</p><p>如是等树类念珠增益胜</p><p>念诵护摩时应用如是珠</p><p>佉陀罗木树末度俱那卫</p><p>用此木为珠而作调伏法</p><p>亦用此树木而作于床座</p><p>若木不能得取叶离诸虫</p><p>坐卧而藉之及灌顶处坐</p><p>烧瞿摩夷灰滤水用洗净</p><p>密绢为滤罗审观滤漉水</p><p>依法持密言若不得成就</p><p>应用顶轮王加持必成就</p><p>复用心随心相共而和诵</p><p>若如是不成用佛眼真言</p><p>相和而诵之世尊佛眼明</p><p>一切佛所说先佛亦称赞</p><p>我今而宣说求成佛顶者</p><p>应当而诵持与彼相和诵</p><p>不久疾成就设作五无间</p><p>不久亦得成若无有画像</p><p>运心作观行诸佛所称赞</p><p>即结礼佛掌观行诵此明</p><p>真言曰。</p><p>曩谟啰怛曩(二合)怛啰(二合)夜(引)也阿左罗尾[口*(隸-木+士)]娑嚩(二合)诃(引)</p><p>则结大印。想于彼印上。以无量宝所成山。于山上想七宝所成莲华。其华无量千万叶。其胎广博大茎。于彼上有楼阁。于楼阁中想世尊坐。如真言身形。如所画像说。世尊安隐。结跏趺坐。作说法印。具大人相。庄严其身。遍周圆光。应如是观。余亦如上所画像。观在于楼阁中。阁上有相轮橖。心中想无量真珠宝网遍覆。乃至随意而观一由旬大。或百由旬乃至千由旬量应观行。随自意观之。乃至有顶专注一心。智者不应放逸。心系于本尊诸佛加持力。作是思惟。求成就者作如是观行。</p><p>以无垢海真言加持大海真言曰。</p><p>唵尾么卢奈地吽。</p><p>以山真言加持于山真言曰。</p><p>唵阿左椤吽。</p><p>以莲华真言加持莲华真言曰。</p><p>唵吽迦么椤娑嚩(二合)诃(引)</p><p>一切宝楼阁真言加持楼阁真言曰。</p><p>曩谟萨嚩怛他(引)檗跢南萨嚩他欠(平)[桿-干+皿]诺(二合)檗帝萨叵(二合)啰曀[牟*含]誐誐曩剑娑嚩(二合)诃(引)</p><p>次应请佛世尊。以自真言。应想世尊如从忉利天下降阎浮至于道场。即献阏伽作是颂言。</p><p>以自神通住待我作供养</p><p>然后以六字佛顶结上方界。即想如来澡浴及自本尊三部部主或依自教及诸尊。献涂香华衣服严具饮食香水。若无如上所说供具。应心<a href=\"/remen/zhongguan.html\" class=\"keylink\" target=\"_blank\">中观</a>想而献。如是供养仪轨已即说罪<a href=\"/remen/suixi.html\" class=\"keylink\" target=\"_blank\">随喜</a>劝请<a href=\"/remen/huixiang.html\" class=\"keylink\" target=\"_blank\">回向</a>发愿悉皆应作。即安心于鼻端。一心念诵乃至不疲倦。所念诵遍数而献。复献涂香华<a href=\"/remen/shaoxiang.html\" class=\"keylink\" target=\"_blank\">烧香</a>饮食灯明等供养。献阏伽而观想东门奉送世尊。则礼一切佛菩萨。礼已而起。如是三时应作。为无像故说是仪轨。</p><p>分别秘密相品第六</p><p>尔时释迦牟尼佛。复诰金刚手秘密主言。汝听金刚手。此佛顶王真言成就修行。一切如来之所说。成就佛顶故。以不坏伽他句行教。金刚手略说一切如来所说成就次第。说伽他曰。</p><p>屏处集圣众令获威灵处</p><p>于宅及天室空舍与窟中</p><p>迥树或尸林树林于山谷</p><p>成就或念诵心在于本尊</p><p>不清净令净不清净遍净</p><p>于清净成就以二成二种</p><p>是名成就者一切修悉地</p><p>于食应节量不饱亦不饥</p><p>食饮应等量甘甜及酸醋</p><p>应舍如是贪贪俱之有情</p><p>于味生贪着由贪念护摩</p><p>不生于一心初夜读正典</p><p>中夜然寝息于净茅荐上</p><p>作护依仪轨皆与印相应</p><p>寝卧如师子如师子骁勇</p><p>东方及南方枕手而眠卧</p><p>息增于护摩若有东南方</p><p>左安于右上足手亦如是</p><p>累足然后寝少分令端严</p><p>头若向西方面观于南方</p><p>寝时应护身与降伏相应</p><p>若上白檀树吉祥尼俱陀</p><p>优昙钵等树梦上此等树</p><p>是为成就相雁及迦陵伽</p><p>鸳鸯与白鹤孔雀等吉鸟</p><p>梦乘此等鸟若见如是相</p><p>不久当悉地若梦见于血</p><p>此亦成就相若于梦中见</p><p>幢幡等交杂或登于高楼</p><p>若履及游行是则成就相</p><p>或梦乘舟舡或执筝箜篌</p><p>或见塔苾刍如是等善梦</p><p>悉皆成就相若于梦中见</p><p>狗及旃陀罗水蛭油涂身</p><p>此皆不吉祥驼驴及车等</p><p>若见及触彼必坏于成就</p><p>如是等梦相善及不善相</p><p>应知此二梦知已求成就</p><p>应作护摩法烧粳米油麻</p><p>得脱诸魔障即见于本尊</p><p>常得而警觉圣者现是言</p><p>当往于某处至彼烧酥蜜</p><p>则现于实事去食尽是实</p><p>于道亦为实若疑于本尊</p><p>当寝于梦中愿尊示我身</p><p>而现丈夫身若见于女人</p><p>能生贪染心应为不放逸</p><p>欲眠时加持念诵不应思</p><p>过去之财宝未来亦不应</p><p>慎勿起思惟不成念诵仪</p><p>若心而散动观真言义理</p><p>住定而念诵心若缘贪染</p><p>应作不净观若心起嗔恚</p><p>即与慈相应于愚念缘生</p><p>数数若心起在于颠倒中</p><p>即专注一心住于本尊观</p><p>若未入轮坛献诸香华等</p><p>为诸魔食啖由不依仪轨</p><p>及不广善解远离阿阇梨</p><p>诸魔随行者如影而随形</p><p>念诵功被夺才魔食香等</p><p>念诵及护摩本尊不受得</p><p>此真言主宰成就顶真言</p><p>当用作加持护魔顶行等</p><p>不能为障碍成就顶轮王</p><p>是故作加护一切成就处</p><p>应诵无能胜作自身加持</p><p>菩萨种真言轮王之眷属</p><p>用彼作加护成就真言时</p><p>念诵护摩等先应作护身</p><p>若离护身法悉地必不成</p><p>游空大药叉成就鬼罗刹</p><p>游行破坏故令彼心疑惑</p><p>尾腊嚩之华遏迦度度啰</p><p>悉皆不应用一切佛顶部</p><p>称赞阇提华青莲俱勿头</p><p>莲华庾体(他以反)花及余种种华</p><p>极香陆地华当知佛顶明</p><p>一切时供养修行者不成</p><p>二三度作法乃至于七遍</p><p>次第作成就当于入海河</p><p>而作印塔法或一二三四</p><p>随力而作之念诵并作塔</p><p>恭敬而赞叹读诵于妙典</p><p>数数疲乏时塔满三洛叉</p><p>先罪悉消灭用以极香华</p><p>烧香及涂香供养窣堵波</p><p>于一一塔前用真言加持</p><p>一一窣堵波应诵千八遍</p><p>真言若不成由罪覆心故</p><p>应作一肘量一千窣堵波</p><p>设造五无间决定得成就</p><p>由念诵灭罪何况作制底</p><p>当于入海河献莲华十万</p><p>献限尔所数速疾得成就</p><p>于彼入海河何况过此量</p><p>迟速得成就皆由自己身</p><p>成就于真言由彼福无福</p><p>若福德强盛当于不久时</p><p>速疾得悉地无福德之人</p><p>应作窣堵波悉地念诵本</p><p>是故以精进成就得牢固</p><p>真言在经书不能除众毒</p><p>见如是道理勤功念诵胜</p><p>常为父母师受苦诸有情</p><p>一分而念诵为彼皆回向</p><p>为灭诸障难应作常礼佛</p><p>由礼佛念诵速疾得成就</p><p>说礼佛<a href=\"/remen/guobao.html\" class=\"keylink\" target=\"_blank\">果报</a>无量福德聚</p><p>当知是归命数数勤敬礼</p><p>常恒获悉地不然末法时</p><p>真言不成就是故我释迦</p><p>说威德<a href=\"/remen/dizi.html\" class=\"keylink\" target=\"_blank\">弟子</a>末世得<a href=\"/remen/jietuo.html\" class=\"keylink\" target=\"_blank\">解脱</a></p><p>是故离疑心发勤大精进</p><p>修持诸悉地不久得成就</p><p>增胜福德人速疾得悉地</p><p>多分无福人迟晚乃得成</p><p>若悲智相应获殊胜悉地</p><p>不以假琉璃与红颇梨等</p><p>是佛顶真言力用不思议</p><p>乞得食令净应献于本尊</p><p>分作为三分愍念有情故</p><p>先应取一分当供养本尊</p><p>又取于一分施诸外来客</p><p>余一应自食所献本尊食</p><p>赎取而受用若无有外客</p><p>转施诸禽兽自己分之食</p><p>尽不应施他恐损坏身故</p><p>减少分应施面南应食之</p><p>是则调伏法不应面西食</p><p>当作调伏事北东许息增</p><p>成就佛顶等成寂东为异</p><p>应作悲愍心三时应思惟</p><p>谁在于苦恼我今尽拔济</p><p>大悲心相应<a href=\"/remen/chujia.html\" class=\"keylink\" target=\"_blank\">出家</a>及在家</p><p>持杖并梵志皆怀悲愍意</p><p>念诵者游行无侣常谨慎</p><p>是故常敬礼诸佛之塔庙</p><p>难成之真言一切时等持</p><p>常修三摩地是人得自在</p><p>种种调伏者示现种种色</p><p>是故常应作念诵及护摩</p><p>涂拭并<a href=\"/remen/sajing.html\" class=\"keylink\" target=\"_blank\">洒净</a>作净如先说</p><p>后应作护身灰芥结方隅</p><p>以办事真言或用摧坏顶</p><p>加持缕缠橛应钉于四角</p><p>护已应供养智者即启请</p><p>一切诸圣众念诵护摩处</p><p>安置于座上应作成就因</p><p>瞿摩土相和智者用作坛</p><p>于此坛轮中说供养为仪</p><p>先为如来胜依仪轨而献</p><p>次则轮王顶其次诸佛顶</p><p>次第而供养次及观自在</p><p>自族并眷属及与金刚手</p><p>所献同佛顶所献香华等</p><p>亦同于部类如是为三部</p><p>而作供养仪以此常警觉</p><p>及一切世天愚痴作是言</p><p>一切真言人悉皆是妄作</p><p>若不说仪轨则堕于毁谤</p><p>油麻白芥子而作于护摩</p><p>能成敬爱事烧油麻粳米</p><p>获得于增益毒药罗蘖[口*梨]</p><p>相和而护摩坏乱<a href=\"/\" class=\"keylink\" target=\"_blank\">佛教</a>者</p><p>悉皆令除灭尾腊嚩树木</p><p>无忧及白秦波罗奢菩提</p><p>及以白胶木增益诸护摩</p><p>用如是等木尼瞿陀优昙</p><p>阿说他乳木活儿子等木</p><p>若作息灾法用为护摩柴</p><p>佉陀罗木患及迦罗迦木</p><p>迦罗尾罗木如是等诸木</p><p>调伏相憎用面应向南坐</p><p>称吽字而烧意思而口称</p><p>应作调伏法面对于北方</p><p>于真言句中加娑嚩诃诵</p><p>即成于息灾诸佛顶应修</p><p>面向东而坐护摩作增益</p><p>结跏为息灾吉祥坐增益</p><p>蹲踞作调伏除害故护摩</p><p>名为调伏事遮止诸障故</p><p>名为于息灾成就随意故</p><p>是名为增益如是一切处</p><p>善思而修行憎嫉佛教者</p><p>令其远离故是名相憎法</p><p>清净持诵者不应长爪发</p><p>在家净行人发长不为过</p><p>护摩念诵时皆有所妨碍</p><p>贪事梳洗功虚过于时分</p><p>供养圣众时甲中停垢秽</p><p>头发生虮虱能生诸罪愆</p><p>不观日出时不观日蚀时</p><p>亦不观月蚀不轻毁师尊</p><p>供养圣众时不观安乐事</p><p>亦不观斗诤是故修行者</p><p>常与定相应于饥俭国土</p><p>及于斗战处国主不和顺</p><p>不应求悉地圣众被罚处</p><p>药叉鬼神处龙神杂乱处</p><p>尸林秽污处弥綟车居处</p><p>多饶蚊虻处或于亢旱处</p><p>如彼诸难处不应求成就</p><p>不调倡女处多饶恶风处</p><p>如是等之处不获于悉地</p><p>是处若吉祥念诵作护摩</p><p>圣众皆喜悦如人食好食</p><p>心意得适悦此中护摩胜</p><p>成办诸事业若王相不具</p><p>不堪绍王位随力分应作</p><p>念诵及护摩下劣修行者</p><p>果报亦下劣若乞毒刀杖</p><p>不应而施与唯除敬爱法</p><p>为护命难故为除忧恼故</p><p>除如是因缘悉皆不应与</p><p>清净修行者或误触不净</p><p>则应而澡浴心诵结印契</p><p>如是贪染类应思净真言</p><p>诵明结印契悉皆得清净</p><p>诸秽之鬼神起尸及药叉</p><p>及罗刹成就上中作法处</p><p>智者不应疑沉没殊胜河</p><p>澡浴<a href=\"/remen/zhengfa.html\" class=\"keylink\" target=\"_blank\">正法</a>水以慧而思惟</p><p>念诵悉皆作不应破结跏</p><p>于事皆相违若破结跏坐</p><p>即应起澡浴或以心澡浴</p><p>悉皆得成就</p></div>"
},{
    "title": "第三卷 菩提场所说一字顶轮王经",
    "author": "大广智不空 译",
    "html": "<div class=\"B1_text\"><p>　　第三卷 <a href=\"/remen/puti.html\" class=\"keylink\" target=\"_blank\">菩提</a>场所说一字顶轮王经</p><p>　　末法成就品第七</p><p>　　尔时<a href=\"/remen/shizun.html\" class=\"keylink\" target=\"_blank\">世尊</a>。复次为利益说此事业成就。说伽他曰。</p><p>　　当于未来世劣慧之有情</p><p>　　为彼作利益说此小悉地</p><p>　　若具于仪则必定而成就</p><p>　　不择时宿曜不择念诵处</p><p>　　应当请本尊而求诸悉地</p><p>　　及钩召于他或取于六分</p><p>　　应如是加持及说念诵相</p><p>　　当于念嚩时若阙加<a href=\"/remen/hufa.html\" class=\"keylink\" target=\"_blank\">护法</a></p><p>　　夺人精气鬼盗窃成就物</p><p>　　并拏枳宁等盗不思议物</p><p>　　当于念诵时一切悉皆作</p><p>　　失物得无疑取不坏摄嚩</p><p>　　殊胜自终者割割其莽娑</p><p>　　和调姜椒等除弃筋及骨</p><p>　　<a href=\"/remen/zhenyan.html\" class=\"keylink\" target=\"_blank\">真言</a>者依法即应施八方</p><p>　　先定尸林处彼住鬼罗刹</p><p>　　真言者于彼以稻华护摩</p><p>　　即速现神验四衢及树下</p><p>　　山间大怖处高声而唱言</p><p>　　尸林贸莽娑鬼众大<a href=\"/remen/huanxi.html\" class=\"keylink\" target=\"_blank\">欢喜</a></p><p>　　所求皆与之成就隐形法</p><p>　　严具及眼药雄黄等悉与</p><p>　　成就佛顶者</p><p>　　尔时释迦牟尼佛。观未来有情。说速疾成就法。复说伽他曰。</p><p>　　即取彼摄嚩如前不坏者</p><p>　　成就迷怛啰迥树大河侧</p><p>　　于尸莽求成清净而洗涂</p><p>　　香华以严饰及余真言明</p><p>　　或以轮王顶而用作加护</p><p>　　求成如是事若不如是者</p><p>　　魔损害不疑即应依<a href=\"/remen/yigui.html\" class=\"keylink\" target=\"_blank\">仪轨</a></p><p>　　善伴骁勇者<a href=\"/remen/xingzhe.html\" class=\"keylink\" target=\"_blank\">行者</a>坐心上</p><p>　　结拳打彼额应诵真言王</p><p>　　无间而多诵彼踊跃而起</p><p>　　名拳起尸法当入于水中</p><p>　　日出乃至夜结拳诵真言</p><p>　　成安怛但那应取人莽娑</p><p>　　割截而护摩依仪作成就</p><p>　　慧者不放逸莽娑为怛啰</p><p>　　所求皆悉地此诸佛所说</p><p>　　贪着于女人贪染之有情</p><p>　　戒品无所堪如是之有情</p><p>　　归依于<a href=\"/remen/sanbao.html\" class=\"keylink\" target=\"_blank\">三宝</a>六念以成器</p><p>　　应作如是思随力而<a href=\"/remen/xiuxing.html\" class=\"keylink\" target=\"_blank\">修行</a></p><p>　　修行者应当勤修<a href=\"/remen/putixin.html\" class=\"keylink\" target=\"_blank\">菩提心</a></p><p>　　设离彼修习任运得成就</p><p>　　行者而不应食于青黑物</p><p>　　于食生厌离不坐卧高床</p><p>　　不应鼓颊食亦不[口*(十/甲/寸)]唼食</p><p>　　所食量多少大如孔雀卵</p><p>　　住威仪而食如是等威仪</p><p>　　修行者应食寂默而念诵</p><p>　　当住于木默并住于修行</p><p>　　应住于身默而作于护摩</p><p>　　应住于一默悉地即<a href=\"/remen/chengfo.html\" class=\"keylink\" target=\"_blank\">成佛</a></p><p>　　若不如是默真言不成就</p><p>　　于真言修行寂默而迎请</p><p>　　当诵真言明不共他同食</p><p>　　乃至于亲族不应与同食</p><p>　　衣服及卧具锤铜熟铜器</p><p>　　以灰醋物洗洗已而食用</p><p>　　水中作念诵皆说诸仪则</p><p>　　不应与他人而共同寝处</p><p>　　杂居生于过贪染等摄受</p><p>　　调弄戏笑等由此生于过</p><p>　　吉日斋戒处须臾取时分</p><p>　　应作诸成就自身及为他</p><p>　　咸皆于日宿年月期限等</p><p>　　<a href=\"/remen/shane.html\" class=\"keylink\" target=\"_blank\">善恶</a>诸悉地行者次第修</p><p>　　于三<a href=\"/remen/shentong.html\" class=\"keylink\" target=\"_blank\">神通</a>分此中成就胜</p><p>　　于此胜悉地成就佛顶法</p><p>　　于二分八日十四十五日</p><p>　　应知如是节尤加而<a href=\"/remen/gongyang.html\" class=\"keylink\" target=\"_blank\">供养</a></p><p>　　以童女縒缕复用香水洗</p><p>　　住戒而造作应作最胜像</p><p>　　用以白檀等更洗令清净</p><p>　　而不应截屈然后而加持</p><p>　　午时应修持具戒令其净</p><p>　　使匠者令画然后修真言</p><p>　　吉日宿斋戒应成最胜像</p><p>　　如是板等上画得亦称赞</p><p>　　普通所先说佛顶等胜像</p><p>　　当离毛发过于绁或于板</p><p>　　坐于师子座而画其本形</p><p>　　应用殊胜色而以香胶和</p><p>　　支分皆圆具其香离甲麝</p><p>　　用水应净滤知已无过失</p><p>　　智者应画像当于像中央</p><p>　　画佛师子座皆以相<a href=\"/remen/zhuangyan.html\" class=\"keylink\" target=\"_blank\">庄严</a></p><p>　　炽盛之光明从顶而流出</p><p>　　法轮之大印应画于佛前</p><p>　　应画如是佛金色而晃曜</p><p>　　右画观<a href=\"/remen/zizai.html\" class=\"keylink\" target=\"_blank\">自在</a>虎皮以为裾</p><p>　　应画忿怒形持佛并<a href=\"/remen/nianzhu.html\" class=\"keylink\" target=\"_blank\">念珠</a></p><p>　　顶髻无量寿肃然具三目</p><p>　　着莲华色衣愍念诸有情</p><p>　　左边金刚手身色如青莲</p><p>　　应画忿怒形以忿怒眷属</p><p>　　持明大女使金刚宾蘖罗</p><p>　　金刚笑师子金刚拳圣者</p><p>　　<a href=\"/remen/ganlu.html\" class=\"keylink\" target=\"_blank\">甘露</a>军吒利近身而应画</p><p>　　难调令调尊执持金刚拂</p><p>　　马头尊明王意乐成就尊</p><p>　　白衣尊多罗毗俱知遍照</p><p>　　如是之圣众持莲左边安</p><p>　　一切皆应画如彼本形状</p><p>　　广大画像仪如大曼茶罗</p><p>　　略示画像法如来之所说</p><p>　　于佛世尊所两边应当画</p><p>　　无能胜大慈毫相并佛眼</p><p>　　此等本形画金色初日晖</p><p>　　皆坐于莲华彼住真言身</p><p>　　此胜微妙像诸顶成就中</p><p>　　以善轨则修应画如是像</p><p>　　善闲教法者清净画匠人</p><p>　　犎牛毛作笔应取吉祥树</p><p>　　用此木为[巾*(穴/登)]是像依法画</p><p>　　应坐于茅荐当画此佛像</p><p>　　得此普通像一切皆成就</p><p>　　乃于过去时是妙音童真</p><p>　　无比威德者身中出光明</p><p>　　犹如火聚光种种寂意乐</p><p>　　照曜我三有如是种之光</p><p>　　妙音身中出是时获三地</p><p>　　五通大威德则成为菩萨</p><p>　　作有情利益佛顶不思议</p><p>　　自身是如来三摩地形相</p><p>　　示现于<a href=\"/remen/zhongsheng.html\" class=\"keylink\" target=\"_blank\">众生</a>变化于三有</p><p>　　一切佛形相以定现轮王</p><p>　　说大真言王能作众生利</p><p>　　犹如如意宝</p><p>　　尔时世尊告曼殊室利童真菩萨言。汝曼殊室利童真。利益有情被大甲胄。以善巧方便调伏有情。种种变化色身。佛菩萨缘觉声闻摄受有情而为<a href=\"/remen/shuofa.html\" class=\"keylink\" target=\"_blank\">说法</a>。令其<a href=\"/remen/juewu.html\" class=\"keylink\" target=\"_blank\">觉悟</a>。时曼殊室利童真菩萨白佛言。世尊以几所名号。佛顶真言三摩地行差别。世尊于世界转。佛言所谓名俱摩罗名印捺啰帝。名铄羯啰名坏宫。名梵王名毗钮。名大自在名自在。名劫比罗名部丹多。名牟尼名底哩他。名羯啰沙名地。名部弥名持宝。名弥也弥也(二合)娑名一切去。名一切处面名湿嚩。名寂静名<a href=\"/remen/niepan.html\" class=\"keylink\" target=\"_blank\">涅槃</a>名己化名变化。名难摧名天。名阿苏罗名主。名尊名主宰。名最胜名引导。名调伏者名福。名吉祥名一切义成就。名世尊名商羯啰。名作寂名空。名胜义名不实。名感名名称。名与者名悲者。名慧名三摩地。名慈名水天。名师子名犎牛。名天名龙。名药叉名仙名大仙名作者。名流出者名世主。名毗摩质多罗名三目。名千眼名清净。名威灵名三摩地。名三摩地出生名三摩地生。名才士名啰惹。名丈夫师子名丈夫主。名胜义名胜义实。名证名证实。名<a href=\"/remen/sanjie.html\" class=\"keylink\" target=\"_blank\">三界</a>主名世尊。名无主名主。名眼名实。名梦莲华名光。名火名鬼主。名离欲名寂静欲。名远离欲名远离过。名坏过名尽过。名摧过名健军主。名大王名护世。名持地名翳啰靺多。名香象名白莲华。名说空名现空。名现悲名现道。名有名不有名分别。名无分别名离分别。名坏分别名护世。名善国名共许。名夜摩名施财。名嚩噜拏名俱尾罗。名持国名善现。名苏弥卢名金刚。名如金刚名天妙。名天妙趣名勇猛。名大勇猛名能生。名大能生名常。名<a href=\"/remen/wuchang.html\" class=\"keylink\" target=\"_blank\">无常</a>名常无常。名转轮王真言名大真言。名大药名论师。名大论师名胜名无上。名白名说白。名丈夫名说丈夫。名娑竭罗名大娑竭罗名海名大海。名乌娜地名月。名日名罗摩。名洛乞叉么拏名想庄严。名云名大云。名聚名大聚。名不相似名罗睺。名军名大军。名群名大群。名人主名大人主。名水藏名大水藏。名龙象名师子骁勇。名奇特名希熙。名大希熙。名财。名大财名具财。名大财宝名阿罗汉害<a href=\"/remen/fannao.html\" class=\"keylink\" target=\"_blank\">烦恼</a>。名幻化者名持幻化。名变化名作变化。名具义名能斗战。名非异名不异。名命名非命。名山名大山。名难坏名安乐慈住。名神通名具力。名具慧名不相似光。又曼殊师利童子。于我作如是知。名不灭不生。名真如名真性。名实际名实性。名众法名法界。名涅槃名实。名无二名有相。名纯名意成。曼殊室利童子。于此娑河世界。知我名如来名佛。名大师人天作。如是知我名离欲。童真于此世界。调伏有情行意趣中。成熟五阿僧祇百千为愚夫声闻。示现名。作如是言说。知我尔所名号。调伏成熟众生故。于诸契经中说。如是童真于洹河沙数佛世界中。以种种名号有情知我。童子随调伏成熟有情。如来说法。如来无所分别无功用。无量种真言色身事相而转。</p><p>　　尔时世尊复告曼殊室利菩萨言而说伽他曰。</p><p>　　白分善时日于端严宿曜</p><p>　　澡洗着净衣斋戒住仪轨</p><p>　　八日十三日十四十五日</p><p>　　或用于五日依仪轨而作</p><p>　　护摩及供养应施于八方</p><p>　　于如是等日殷勤而供养</p><p>　　诸佛及缘觉大威德声闻</p><p>　　观自在菩萨金刚手大力</p><p>　　常忆念此等修行者殷勤</p><p>　　供养如是等菩萨威德者</p><p>　　圣天悉欢喜明天威德者</p><p>　　于此修行人悉皆而欢喜</p><p>　　行者于世天供养不应礼</p><p>　　一切诸真言威力不思议</p><p>　　新产及死家残食及祭食</p><p>　　月经女作食及以彼家食</p><p>　　旃陀罗家食臭秽陈宿食</p><p>　　再经于烝煮如上所说食</p><p>　　行者不应食及献圣众食</p><p>　　亦不应食啖如是等之家</p><p>　　悉不往饮食及不往止宿</p><p>　　破坏悉地故修行者当应</p><p>　　三时归三宝应发菩提心</p><p>　　而作三种净身净及语净</p><p>　　意净第三种常观于六念</p><p>　　如是常修行日日受八戒</p><p>　　当住于<a href=\"/remen/lvyi.html\" class=\"keylink\" target=\"_blank\">律仪</a>应作如是言</p><p>　　阿阇梨存念称名我某甲</p><p>　　始从于今日至明日出时</p><p>　　而于其中间不断一切命</p><p>　　不盗他财物梵行不淫欲</p><p>　　不作于欺诳不歌舞作乐</p><p>　　不香鬘涂彩不饮酒放逸</p><p>　　不应非时食不卧高大床</p><p>　　如罗汉己持我今亦如是</p><p>　　尔时释迦牟尼世尊。观察金刚手菩萨。说轮王佛顶<a href=\"/remen/shijian.html\" class=\"keylink\" target=\"_blank\">世间</a>出世间上上真言明教。应三肘或两肘。随意大小应作。取细绁去毛发者。以香汤令净洗。安于东面。于吉日宿直。如先所说画像法。画人应授与八支戒。其画人诸根圆具。成就十善业道者。于彩色中不应用皮胶。画佛形像。身如金色作说法印。于白莲华上结跏趺坐。如来遍身光明炽盛。从光中出众多轮。从顶出光明。背后上应画山峰。于下右边应画持诵者。如本形持香炉瞻仰世尊势。秘密主此是轮王佛最胜画像法。一切如来之所略说。为令愍念有情故说。尔时世尊说伽他曰。</p><p>　　若见此佛像一切佛所说</p><p>　　略说微妙像能灭诸罪业</p><p>　　一切诸<a href=\"/remen/gongde.html\" class=\"keylink\" target=\"_blank\">功德</a>悉皆到<a href=\"/remen/bian.html\" class=\"keylink\" target=\"_blank\">彼岸</a></p><p>　　诸天龙供养若见此胜像</p><p>　　是人天供养现世得成就</p><p>　　由此真言力由见此像故</p><p>　　此即多佛说悉皆而称赞</p><p>　　为彼成就故决定获悉地</p><p>　　功德皆增长由见此像故</p><p>　　诸罪悉皆灭此像为最胜</p><p>　　获四如意足功德如大海</p><p>　　获得胜<a href=\"/remen/zhihui.html\" class=\"keylink\" target=\"_blank\">智慧</a>由修轮王明</p><p>　　得清净无垢智慧皆殊胜</p><p>　　成佛两足尊人天咸供养</p><p>　　由持此真言转轮殊胜王</p><p>　　是人清净者修真言行者</p><p>　　此是诸佛体威德无与等</p><p>　　不思议最胜天龙及药叉</p><p>　　罗刹与步多必舍遮起尸</p><p>　　是等威德者见修顶轮王</p><p>　　成就持明者悉皆而消融</p><p>　　帝释大威德若见成就者</p><p>　　分座而同坐及余威德天</p><p>　　三界无有比与悉地者等</p><p>　　若见彼不起头破作七分</p><p>　　设于俱胝劫世尊若自说</p><p>　　功德无有尽顶王不思议</p><p>　　若人修此者彼成就最胜</p><p>　　得为忉利王彼人终不死</p><p>　　无量俱胝众围绕往余刹</p><p>　　变身如佛形化诸有情类</p><p>　　变身金刚手利乐诸有情</p><p>　　化作天帝释或现于梵王</p><p>　　调伏诸有情变现为帝释</p><p>　　有大威神通拔济诸恶趣</p><p>　　<a href=\"/remen/diyu.html\" class=\"keylink\" target=\"_blank\">地狱</a>夜摩界饿鬼及傍生</p><p>　　于城邑聚落旷野及山林</p><p>　　变化诸资具饮食妙卧具</p><p>　　愍念诸有情悉皆而给施</p><p>　　我略说顶论修行持明者</p><p>　　获得五神通则成大菩萨</p><p>　　人中最胜尊</p><p>　　密印品第八</p><p>　　尔时释迦牟尼佛。告一切菩萨众。善男子汝等应受一切如来出生大三摩地。无比力超胜一切如来。住真言身一切如来族真实大印真言。无比威光神通。流出无边奇特。现威神力能生一切菩萨。能摧一切俱胝魔。摄伏一切菩萨。令难调之人起于慈心。善男子能成办一切事业。我今说大印。尔时金刚手白佛言。世尊世尊唯愿说从一切如来支分出生大印真言。为众生利益故。作易方便成就。佛言汝当谛听我为汝说。我今分别解说。</p><p>　　二手内相叉作拳。竖二大指。此是一切如来心印。即此印屈左大指入掌。是为持莲华者印。即前印屈右大指入掌。左大指直竖。是持金刚者印真言曰。</p><p>　　曩谟萨嚩没驮冒地萨怛嚩(二合)南阿(引)尾啰吽欠。</p><p>　　此是一切如来心印真言。秘密主此名大勤勇心真言。一切如来真实法。能<a href=\"/remen/jietuo.html\" class=\"keylink\" target=\"_blank\">解脱</a>地狱傍生夜摩恶趣。能令一切有情作如来事。摄召一切菩萨。金刚手我略说。能召梵王帝释夜摩水天俱尾罗等。住十地菩萨大自在者。尚能请召。何况余类。如前二手作拳。舒二中指竖相合。屈上第三节。屈二头指互安于二大指甲上。此名轮王根本大印。恒河沙数量如来之所说。未来佛当说此大轮王印。此印名大印。说为轮王顶。此明即是佛利益有情故。智者成就人。若结此印处。诸恶魔障等。是处不敢住。秘密主此轮王根本印。一切如来之所宣说。于百俱胝劫。不能尽说其福利。设于千恒河沙数劫。亦不能说其功能福利赞扬威德。尔时如来说伽他曰。</p><p>　　智者若<a href=\"/remen/shouchi.html\" class=\"keylink\" target=\"_blank\">受持</a>大威德菩萨</p><p>　　俱胝魔罗众常不被沮坏</p><p>　　乃至百劫中不堕于恶趣</p><p>　　若持轮王印并诵是真言</p><p>　　由受持之福如来大师说</p><p>　　于百俱胝劫不能而赞叹</p><p>　　若有持此明持戒<a href=\"/remen/jingjin.html\" class=\"keylink\" target=\"_blank\">精进</a>者</p><p>　　应修此真言轮王大力者</p><p>　　彼人不失慧及不失<a href=\"/remen/zhengnian.html\" class=\"keylink\" target=\"_blank\">正念</a></p><p>　　于千俱胝劫未尝有忘失</p><p>　　金刚手此大印。无比量力威德。准前根本印。二中指直竖合。是则高顶王印。以此于佛顶族中。为灌顶印。</p><p>　　以二手虚心合掌。屈二无名指入于掌中。以二大指面。押二无名指甲上。屈二头指相拄令圆。如伞盖形。此名白伞盖顶王印准前印舒二头指。则是光聚顶王印。准前印以二头指。各安中指第三节。是胜顶王印。是则吉祥法轮大印。名十二行相法轮印。一切佛之所说。能坏一切烦恼。若见此印。如亲见如来。即此印以二头指。[打-丁+必]二中指背。即名烦恼雹印。亦名如来结跏印。</p><p>　　金刚手此等五大印。如来族中名转轮王大印。秘密主此轮王大印等。烦恼雹。法轮。光聚顶。胜顶。高顶。并白伞盖顶。如是等印。悉皆是轮王印。</p><p>　　以二手虚心合掌。双屈二大指入掌中。此印名如来心印。亦名如来大勇猛印。</p><p>　　以此印真言。七遍加持心。先世<a href=\"/remen/liuzhuan.html\" class=\"keylink\" target=\"_blank\">流转</a>中所作一切罪。悉皆得除灭。即顶上解散。通一切成就。以此加持自身。即成一切如来之所加持身真言曰。</p><p>　　曩谟三满多没驮南唵麌那[口*梨]尾[口*梨]娑嚩(二合引)诃。</p><p>　　此大真言同五字真言。修行以此护身。常应加持于心。兼用五字获大威德力。</p><p>　　以二手虚心合掌。十指互相交。令虚其掌。此名一切办事佛顶印真言曰。</p><p>　　曩谟三满多没驮南唵吒噜(二合)满驮娑嚩(二合引)诃(引)</p><p>　　金刚手此一切办事真言。于佛顶教中。此是一切佛顶心。于一切事业处。当用。修行者以此应护身。</p><p>　　以右手握大拇指作拳。以左手执<a href=\"/remen/jiasha.html\" class=\"keylink\" target=\"_blank\">袈裟</a>角。此名锡杖印真言曰。</p><p>　　曩谟三满多没驮南唵度那(引)尔多啰拏吽(引)</p><p>　　此是锡杖明能制难调者</p><p>　　护身故应用常于成就处</p><p>　　应用锡杖印印真言相应</p><p>　　先以左手仰掌安于脐下。以右手覆左手上。右手小指与左手大指。互相加其掌令虚。名如来钵印。</p><p>　　当于恐怖处饥渴障难时</p><p>　　应诵是真言诸苦悉无有</p><p>　　真言曰。</p><p>　　唵卢迦播攞(引)地瑟耻(二合)多驮啰驮(引)啰也摩诃努婆(去)嚩没驮跛怛啰(二合)娑嚩(二合引)诃(引)</p><p>　　钵真言大力诸佛所加持</p><p>　　一切诸众生由念除饥渴</p><p>　　险道旷野中修行者忆念</p><p>　　当加于自身真言印相应</p><p>　　以二手内相交仰掌。二头指侧相拄。二大指各捻头指下节。倒安眉间。名如来毫相印真言曰。</p><p>　　曩谟萨嚩怛他(去引)檗帝瓢啰曷(二合)毗药(二合)三藐三没第毗药(二合)系系满驮满驮底瑟姹(二合)底瑟姹(二合)驮(引)啰也驮(引)啰也儞论驮儞论度(引)啰拏(二合)么尼娑嚩(二合引)诃(引)</p><p>　　此是毫相印能具大人相</p><p>　　能与诸悉地是印大威德</p><p>　　若人持此印毫相威德者</p><p>　　彼皆得成就由结诵此明</p><p>　　用前印加持于颈。则成颈印。加持于鼻则成鼻印。如来鼻真言曰。</p><p>　　曩谟三满多没驮南唵哩尼吽泮娑嚩(二合引)诃(引)</p><p>　　行者加自鼻彼终无鼻疾</p><p>　　于百俱胝劫彼终不患鼻</p><p>　　二手密合掌。屈二头指。各安中指背上。大指屈入掌。名为佛眼印。</p><p>　　一切佛顶中应用此大印</p><p>　　最胜灭诸罪决定得成就</p><p>　　修轮王佛顶若常结此印</p><p>　　清净而受持不久彼成就</p><p>　　一切佛顶法设积百劫福</p><p>　　若得此印契诵佛眼真言</p><p>　　其福与彼等此佛眼印明</p><p>　　能成一切业</p><p>　　即说真言曰。</p><p>　　曩谟萨嚩怛他[卄/(阿-可+辛)/木]帝瓢啰曷(二合)毗药(二合)三藐三没第毗药(二合)唵(引四)噜噜塞普(二合)噜入嚩(二合)攞底瑟姹(二合)悉驮噜左儞萨嚩啰他(二合)娑但儞娑嚩(二合引)诃。</p><p>　　尔时世尊告金刚手菩萨言。金刚手此佛眼大明妃。我从十俱胝如来所。授得此陀罗尼。金刚手由忆念此明。一切真言圣天。现其修行者前。于一切真言教法悉皆成就。由诵持此真言。一切金刚族悉皆成就。是故金刚手修佛顶真言者。先当诵持此明妃三遍。或七遍或二十一遍。金刚手此佛眼大明妃。我今释迦牟尼。说为利益诸有情故。金刚手此陀罗尼。暴恶嗔怒有情前应诵。皆得欢喜。难调暴恶鬼魅。降伏皆欢喜。于一切斗诤言讼斗战。皆得寂静。秘密主若修行佛顶真言者。不得成就。彼应以此大明妃真言相和诵之。决定有大应验。速疾成就。若未经一二三期限。不得和诵。乃至第四遍求悉地不得成就。然后加此大明妃真言和诵。当速疾现验得成就。初一二三四所不应加。若加之则损持明者。则用前印。以二头指各[打-丁+必]中指背。是如来眉印。一切如来说我今演说。</p><p>　　设有讫哩(二合)底迦</p><p>　　及嚩萨苏天秘密大威德</p><p>　　及欲天子等并及持犁天</p><p>　　如是诸天类若见是印契</p><p>　　怖畏而驰走何况地居者</p><p>　　真言曰。</p><p>　　曩谟三满多没驮南唵纥哩(二合)吽。</p><p>　　即以前眉印。开竖二大指如口形。相去中指两穬麦。常结此口印。置于自口上真言曰。</p><p>　　曩谟三满多没驮南枳哩枳哩。</p><p>　　此明大威德速疾作诸业</p><p>　　若常加持口修行成就人</p><p>　　彼人语无碍尽于三界中</p><p>　　彼人常言音显现美妙音</p><p>　　不患口疾病无量俱胝劫</p><p>　　自在毗纽天不伏人教令</p><p>　　当于是人所出言皆顺伏</p><p>　　天龙键达王及余大威德</p><p>　　悉皆得调伏何况诸凡愚</p><p>　　以右膝着地。竖左膝。左手引向后。作答势。以右手当心为拳。竖头指作期克势。凌身向前。名为无能胜大印。</p><p>　　能摧一切魔能除诸魔障</p><p>　　大力欲自在世间魔军主</p><p>　　波旬第二名亦名欲自在</p><p>　　世间大威德若欲作障难</p><p>　　无量俱胝魔于彼而共住</p><p>　　当于尼连河无量俱胝魔</p><p>　　现种种形状魔军恐怖形</p><p>　　我证无上智世间中最胜</p><p>　　梵魔及<a href=\"/remen/shamen.html\" class=\"keylink\" target=\"_blank\">沙门</a>世中无所得</p><p>　　当于晨朝时得证无上句</p><p>　　为坏彼魔故持种种形者</p><p>　　当时我宣说此明大威力</p><p>　　变现天女形于大师前住</p><p>　　摧坏暴恶魔持无量种形</p><p>　　此中说真言</p><p>　　曩谟三满多没驮南唵户鲁户鲁战拏里摩镫倪(妍以反)娑嚩(二合)诃(引)</p><p>　　复次秘密主无能胜大明</p><p>　　等正觉佛说行者护身故</p><p>　　一切时应护于大障碍处</p><p>　　鬼魅恶形怖成就佛顶者</p><p>　　大力能加护常加持己身</p><p>　　常得大加护</p><p>　　先端身结跏。作勇健坐。以左手仰掌。安脐下结跏上。舒右手竖掌向外。以大指捻无名指甲上。头指屈在中指背。令不相着。名如来铄讫底(二合)印。</p><p>　　若结此印者不夺其威力</p><p>　　今世及他世智者结此印</p><p>　　获得如来力若诵此真言</p><p>　　诸佛皆加持</p><p>　　真言曰。</p><p>　　曩谟三满多没驮南唵尾惹曳摩阿铄讫底(二合)讷驮哩吽泮吒尾惹以儞泮吒莽誐黎泮娑嚩(二合)诃。</p><p>　　三时若忆持修持轮王顶</p><p>　　速疾得悉地三界中无碍</p><p>　　准如前印。右手覆在左手上。相去一穬麦间。名如来脐印。</p><p>　　此诸佛大力若能常忆念</p><p>　　共明而相应腹中食不消</p><p>　　懒惰于<a href=\"/remen/chanding.html\" class=\"keylink\" target=\"_blank\">禅定</a>若患于寒热</p><p>　　小腹及两胁头痛及诸疾</p><p>　　除多种逼恼常获身无疾</p><p>　　即说成就真言曰。</p><p>　　曩谟三满多没驮南唵质置质置娑嚩(二合引)诃(引)</p><p>　　是诸如来脐是则真言印</p><p>　　令现种种色熙怡奇持事</p><p>　　示现诸神通种种无有尽</p></div>"
},{
    "title": "第四卷 菩提场所说一字顶轮王经",
    "author": "大广智不空 译",
    "html": "<div class=\"B1_text\"><p>　　第四卷 <a href=\"/remen/puti.html\" class=\"keylink\" target=\"_blank\">菩提</a>场所说一字顶轮王经</p><p>　　密印品第八之余</p><p>　　以右手握大指作拳。加持五处。名如来甲印。</p><p>　　一切佛顶中是印大威德</p><p>　　若离于甲印<a href=\"/remen/xingzhe.html\" class=\"keylink\" target=\"_blank\">行者</a>不坚固</p><p>　　如人而裸体亦如舍无人</p><p>　　如国无帝王如林无青草</p><p>　　如食无酥盐如池无有水</p><p>　　梵志无韦陀如火祭无苏</p><p>　　如车无御者如是<a href=\"/remen/xiuxing.html\" class=\"keylink\" target=\"_blank\">修行</a>者</p><p>　　若阙甲胄印为诸魔得便</p><p>　　悉皆不成就谨慎结甲胄</p><p>　　诸魔不陵逼速疾得悉地</p><p>　　<a href=\"/remen/zhenyan.html\" class=\"keylink\" target=\"_blank\">真言</a>曰。</p><p>　　曩谟三满多没驮南唵部(引入)入嚩(二合)攞吽。</p><p>　　修行者以此常加持自身</p><p>　　譬如王在阵被甲而骁勇</p><p>　　如是修行者被甲犹如王</p><p>　　三时应护身能成一切事</p><p>　　如前甲印。舒中指。则名如来顶髻大印。能作一切事真言曰。</p><p>　　曩谟三满多没驮南阿俱噜(二合)吒(半音呼之)</p><p>　　准前顶髻印。中指却合。直竖头指。置于左右耳。是如来耳印。</p><p>　　若常加于耳印真言相应</p><p>　　彼人无耳病乃至一百劫</p><p>　　真言曰。</p><p>　　曩谟三满多没驮南斛(引)迦(半音呼之)</p><p>　　若有修行者具仪修轮王</p><p>　　彼人获天耳言音得最胜</p><p>　　以左手如前甲印。竖臂向身。是如来牙大印。安于自口傍牙处。</p><p>　　佛牙大威德印真言相应</p><p>　　修行者成就</p><p>　　真言曰。</p><p>　　唵怛他[卄/(阿-可+辛)/木]多能瑟吒[口*梨](三合)吽泮娑嚩(二合)诃(引)</p><p>　　准前甲胄印。虚中指。屈臂垂拳向下。名为授记印。</p><p>　　成办一切事由结此印故</p><p>　　所有过去佛未来诸如来</p><p>　　皆悉与授记是故修行者</p><p>　　常结如是印获得大威力</p><p>　　于彼佛菩提常获于授记</p><p>　　彼常修行者当应不放逸</p><p>　　结此授记印</p><p>　　真言曰。</p><p>　　曩谟三满多没驮南唵吽(引)特鑁(二合)</p><p>　　大威成就故恶人不沮坏</p><p>　　具一切吉祥戒轨则<a href=\"/remen/jingjin.html\" class=\"keylink\" target=\"_blank\">精进</a></p><p>　　具念大勤勇一切所生处</p><p>　　坚禁具尸罗</p><p>　　准前甲胄印。微缩头指。在掌竖臂向上。是如来膊印有大威力。真言曰。</p><p>　　曩谟三满多没驮南畔惹阿呬泮吒娑嚩(二合)诃(引)</p><p>　　即前印安于二乳间。名如来奶印。真言曰。</p><p>　　曩谟三满多没驮南蓬(补笼反)誐枳礼(二合)朴。</p><p>　　右手以大指。押中无名小指甲上。直竖头指。引臂高竖。是如来幢印。真言曰。</p><p>　　曩谟三满多没驮南羯吒(半音呼)</p><p>　　即以前幢印。垂臂向下。是如来卧印。真言曰。</p><p>　　曩谟三满多没驮南阿俱噜(二合)吒(半音)</p><p>　　准前印以臂横于胸。是如来行印。真言曰。</p><p>　　曩谟三满多没驮南吽(引)誐梦(上)唵。</p><p>　　以此印安于头中。是如来头钩印。真言曰。</p><p>　　唵母啰驮(二合)曩儞娑嚩(二合)诃。</p><p>　　以右手大指。捻无名小指甲上。直竖中指头指。是如来胁印。真言曰。</p><p>　　曩谟三满多没驮南唵吽却。</p><p>　　以右手大指。押头指小指甲上。中指无名指直竖。是如来眼印。真言曰。</p><p>　　曩谟三满多没驮南唵钵啰(二合)悉地羯[口*梨]娑嚩(二合)诃(引)</p><p>　　即前眼印微屈中指无名指。是如来光网印。真言曰。</p><p>　　曩谟三满多没驮南唵入嚩(二合)里尼娑嚩(二合引)诃。</p><p>　　以右手大指。押头指甲。余三指竖微屈。是如来光焰印。真言曰。</p><p>　　曩谟三满多没驮南唵吽吽么么泮吒娑嚩(二合引)诃。</p><p>　　准前光爓印。申中指令微屈。小指无名准前。是如来唇印。真言曰。</p><p>　　曩谟三满多没驮南阿阿嚩嚩撼。</p><p>　　以右手大母指。屈入掌中。余四指并展。仰掌向前。名为如来舌相印。真言曰。</p><p>　　曩谟三满多没驮南唵曩啰尼畔惹吽泮吒娑嚩(二合)诃。</p><p>　　以左右二手仰掌。以右手押左手上。安脐下。是如来三摩地印。真言曰。</p><p>　　曩谟三满多没驮南唵阿底舍也尾羯啰(二合)弥娑嚩(二合)诃。</p><p>　　准前定印。安于当心。是一切如来过去未来现在金刚爓心印。真言曰。</p><p>　　曩谟三满多没驮南吽入嚩(二合)攞嚩日啰(二合)紧吒邻(二合)祖。</p><p>　　金刚手此名金刚爓一切如来三摩地明王。无能违越。一切天龙药叉乾闼婆。得地位菩萨。亦无能违越。何况余有情大威德者。以左手展覆于脐下。展一右手。仰押左手背。名如来马阴藏密印。真言曰。</p><p>　　曩谟三满多没驮南唵努吒努吒娑普(二合)吒娑普(二合)吒尾捺罗(三合)跛儞钵罗(二合)末娜儞亲娜儞频娜儞吽泮吒娑嚩(二合)诃(引)</p><p>　　以右手作拳。令甲不现。唯出中指甲令现。名如来坐处印。真言曰。</p><p>　　曩谟三满多没驮南缢迦[口*梨]曩迦[口*梨]巘驮枳怛嚧(二合)娜啰么尼睹尼娑嚩(二合)诃(引)</p><p>　　准此前印露出头指甲。藏中指甲。是名如来髀印。真言曰。</p><p>　　曩谟三满多没驮南唵都他左娑嚩(二合)诃(引)</p><p>　　准此前印藏头指甲。露出无名指甲。是名佛慈三摩地印。</p><p>　　能生大慈心住慈定行者</p><p>　　护持彼人故是故如来说</p><p>　　此大真言王愍念诸有情</p><p>　　师子贼怖等斗诤逼迫中</p><p>　　斗战于大怖应诵佛慈明</p><p>　　真言曰。</p><p>　　曩谟三满多没驮南摩诃每底哩耶(三合)尾贺哩喃(一)没驮每底[口*臨](二合引)曩么写铭(二)三母怛波(二合)宁婆耶曩鸡(三)迦攞奚尾[卄/(阿-可+辛)/木]啰(二合)奚制嚩(四)舍咄噜(二合)难者波啰惹曳(五)也耶么啰末蓝(二合)婆[卄/(阿-可+辛)/木]喃(六)娑赛儞也(二合)么啰嚩贺南(七)多娜含枳啰带多(二合)以使也(二合)铭(八)尾淰萨嚩啰他(二合)娑地剑(九)也娜么(二合)末蓝(二合)萨嚩没驮喃(十)啰曷(二合)单(引)者比也娜么末蓝(二合十一)萨达么写者谛逝曩(十二)萨鑁那势铭播(引)波剑(十三)怛儞也(二合)他(十四)俱蒸儗儞(十五)俱蒸儗儞(十六)盎俱哩(十七)莽俱哩(十八)摩唎制波啰曩(十九)舍嚩哩(二十)啰乞洒(二合)啰乞洒(二合)[牟*含](二十一)俱摩哩(二十二)室哩(二合)摩哩宁(二十三)娑嚩(二合引)诃(二十四)</p><p>　　此是佛慈印是诸佛自体</p><p>　　若能常忆念行者作善业</p><p>　　一切难调者欲害作障难</p><p>　　疾起于慈心由此明威力</p><p>　　即用前印。隐头中名三指甲。露出小指甲。是如来无垢印。真言曰。</p><p>　　曩谟三满多没驮南吽母(引)啰驮宁户鲁吽泮吒娑嚩(二合)诃(引)</p><p>　　行者吃食时以此明加持</p><p>　　先诵然后食身净火力盛</p><p>　　诸罪悉皆净获得而无碍</p><p>　　于食时所有所起诸障难</p><p>　　悉皆而遣除以佛无垢印</p><p>　　准此前印隐其小指甲。露出大指甲。名为如来<a href=\"/remen/ganlu.html\" class=\"keylink\" target=\"_blank\">甘露</a>印。</p><p>　　由结此印故。能获明<a href=\"/remen/jietuo.html\" class=\"keylink\" target=\"_blank\">解脱</a>。如来甘露真言曰。</p><p>　　曩谟三满多没驮南唵印儗宁部多宁娑嚩(二合引)诃。</p><p>　　以二手各以大拇指入掌。紧握作拳。以二拳相合。名如来师子吼印。</p><p>　　种种奇特事意求而皆作</p><p>　　由持顶轮王能成办一切</p><p>　　真言曰。</p><p>　　曩谟三满多没驮南唵劫比罗惹置罗吽泮吒娑嚩(二合引)诃(引)</p><p>　　以二手虚心合掌。十指右押左。互相交。名为吉祥印。</p><p>　　名娑嚩(二合)娑底(二合)迦如来吉祥印。能成大人相。真言曰。</p><p>　　曩谟三满多没驮南慈(稍上声重呼)</p><p>　　即以此前印悉开于十指</p><p>　　小指大指合余指皆微屈</p><p>　　是印如莲华名为莲华印</p><p>　　如来吉庆印获福德义利</p><p>　　获王福及余地居有情福</p><p>　　成得大吉祥行者不应疑</p><p>　　真言曰。</p><p>　　曩谟三满多没驮南唵苏末[口*路](二合)憾弥(二合)攞乞瑟铭(三合)娑嚩(二合引)诃(引)</p><p>　　成就福不虚获大王福德</p><p>　　准前印如未敷莲华应结于当心。名<a href=\"/remen/banruo.html\" class=\"keylink\" target=\"_blank\">般若</a>波罗蜜印。</p><p>　　此明大威德是一切佛母</p><p>　　常说诸佛道过现及未来</p><p>　　一切诸佛母是印大威力</p><p>　　真言曰。</p><p>　　曩谟三满多没驮南唵输噜底娑蜜哩(二合)底尾惹曳娑嚩(二合)诃。</p><p>　　金刚手此般若波罗蜜明。过去未来现在一切佛菩萨辟支声闻。一切悉皆修般若波罗蜜。得<a href=\"/remen/chengfo.html\" class=\"keylink\" target=\"_blank\">成佛</a><a href=\"/remen/shizun.html\" class=\"keylink\" target=\"_blank\">世尊</a>。皆从般若波罗蜜生。皆修习般若波罗蜜。悉皆<a href=\"/remen/zhengde.html\" class=\"keylink\" target=\"_blank\">证得</a>大菩提。</p><p>　　准此前印双屈大指入掌。是如来大悲印。真言曰。</p><p>　　曩谟三满多没驮南唵怛[口*楞](二合)儗宁娑嚩(二合引)诃(引)</p><p>　　即以前印各屈大指入掌。各令柱着小指根下。是名如来膝印。真言曰。</p><p>　　曩谟三满多没驮南唵娜部(二合引)儗宁钵啰(二合)捻跛跢(二合)娑嚩(二合)诃(引)</p><p>　　准前膝印。以二大指各柱无名指根。是名如来踝印。真言曰。</p><p>　　曩谟三满多没驮南阿怛嚟(二合)怛嚟(二合)嗢怛嚟(二合)嚩日啰(二合)母乞史(二合)尼娑嚩(二合)诃(引)</p><p>　　准前踝印。以二大指跓中指根下。名如来足印。真言曰。</p><p>　　曩谟三满多没驮南唵嚩日啰(二合)商俱攞部史帝娜啰入嚩(二合)攞吽娑嚩(二合)诃(引)</p><p>　　尔时世尊告金刚手秘密主言。金刚手此等大印。一切如来从身分流出。大丈夫相<a href=\"/remen/zhuangyan.html\" class=\"keylink\" target=\"_blank\">庄严</a>。善男子是印等。一切如来所说。一一印。百千俱胝印以为眷属。皆从如来支分生。于后末法劣慧小有情。不能尽知其福利说伽他曰。</p><p>　　若成此明王为彼利益故</p><p>　　我今而略说汝当应<a href=\"/remen/shouchi.html\" class=\"keylink\" target=\"_blank\">受持</a></p><p>　　令得广流布是印名大印</p><p>　　有大威神力令末法有情</p><p>　　修持善品故若善男女等</p><p>　　常能结此印加持于自身</p><p>　　成就大真言轮王佛顶等</p><p>　　彼获无量福而得百千种</p><p>　　一切罪皆灭一切佛菩萨</p><p>　　怜愍皆爱念常得<a href=\"/remen/suming.html\" class=\"keylink\" target=\"_blank\">宿命</a>智</p><p>　　诸根皆圆具心亦不误失</p><p>　　一切诸佛等悉皆而摄受</p><p>　　<a href=\"/remen/shouming.html\" class=\"keylink\" target=\"_blank\">寿命</a>得长远远离诸疾病</p><p>　　令作<a href=\"/remen/zhongsheng.html\" class=\"keylink\" target=\"_blank\">众生</a>明拔济诸恶趣</p><p>　　聪慧具精进威德常勤勇</p><p>　　当生于胜族具诸巧技艺</p><p>　　能疗诸疾病我今而略说</p><p>　　一切佛加持即成大丈夫</p><p>　　若常持大印常当于自身</p><p>　　称名而受持远离诸障难</p><p>　　诸罪皆消灭诸佛顶皆成</p><p>　　证得如来身</p><p>　　金刚手此一切如来族真实大印结印相法。利益佛顶部有情。我今释迦牟尼宣说。</p><p>　　诸成就法品第九</p><p>　　尔时释迦牟尼佛。观察大众。为未来世有情。诰金刚手秘密主言。秘密主当来后世懒堕<a href=\"/remen/xiedai.html\" class=\"keylink\" target=\"_blank\">懈怠</a>。不精进于善法。无余暇有情。贪爱染着。不能于广大愿而求成就。愍念利益彼有情故。或<a href=\"/remen/poluomen.html\" class=\"keylink\" target=\"_blank\">婆罗门</a>生于胜族。或刹利族姓者。有清信及发<a href=\"/remen/putixin.html\" class=\"keylink\" target=\"_blank\">菩提心</a>者。爱乐修真言行者。利益如是等有情。我为略说真言明王佛顶转轮王<a href=\"/remen/gongde.html\" class=\"keylink\" target=\"_blank\">功德</a>。能摧一切天龙药叉阿苏罗。调伏有情。亦能令死令枯。令驱摈令憎恶。令禁止令坏令摧。一切佛菩萨之所称赞。大威德神力。令作无比等三摩地修行。令超越一切魔道示现天中天佛色形像。于<a href=\"/remen/wuliangjie.html\" class=\"keylink\" target=\"_blank\">无量劫</a>不能说此大教王无量百俱胝劫不能尽其功德边际。我今少分而说。金刚手听善听极善听极善作意。尔时如来说伽他曰。</p><p>　　我说异方便一切佛所说</p><p>　　利益诸有情于百多无量</p><p>　　是诸如来所亦作如是说</p><p>　　若有人才诵此真言王。离一切怖畏。若能常持诵。一切诸魔悉皆远离。一切罪一切恶作皆得消灭。如上所说画像。随于一像前。三时澡浴三时换衣。三时以<a href=\"/remen/yigui.html\" class=\"keylink\" target=\"_blank\">仪轨</a>相应。诵二十五落叉遍。遍数终后。从白月一日起首。日诵一千八遍。乃至月<a href=\"/remen/yuanman.html\" class=\"keylink\" target=\"_blank\">圆满</a>。取苏摩那花。结以为帐。以檀香涂三肘曼荼罗。以种种涂香华<a href=\"/remen/shaoxiang.html\" class=\"keylink\" target=\"_blank\">烧香</a>饮食。用酥以为灯。然一千八盏。当毗舍佉白分月圆满日。结金刚跏念诵。乃至现四种相。所谓云雷声。道场中幡华动。佛像出光明。佛像动摇。见如是相。于中所成就物则得成就。若诵俱胝遍则成先行。诵二俱胝遍成大先行。诵三俱胝遍能成办一切事。诵四俱胝遍一切龙药叉乾闼婆阿苏罗[卄/(阿-可+辛)/木]路荼紧那罗摩呼啰伽等。皆得摄伏成大悉地。</p><p>　　于恒河侧或于海岸。作如来一搩量窣堵波。于一一窣堵波前。以香华而<a href=\"/remen/gongyang.html\" class=\"keylink\" target=\"_blank\">供养</a>。诵七俱胝遍。则末后塔放光。放光已。其光入行者身隐没。即于<a href=\"/remen/shana.html\" class=\"keylink\" target=\"_blank\">刹那</a>顷。于一切世界。无有一有情药叉等与彼等者。</p><p>　　帝释尚速来梵天与眷属</p><p>　　及乐变化天及余化<a href=\"/remen/zizai.html\" class=\"keylink\" target=\"_blank\">自在</a></p><p>　　净居究竟天并大威德者</p><p>　　刹那而集来于彼成就人</p><p>　　所有诸天龙化彼令调伏</p><p>　　彼天刹那顷悉雨种种华</p><p>　　乃至无间狱悉皆得清凉</p><p>　　尔时修行者刹那顷。如来制底放光。后自身成大威德。成大<a href=\"/remen/shentong.html\" class=\"keylink\" target=\"_blank\">神通</a>。于天中威德光明。如融金色。颜貌二八童子相。一切如来之所摄授。得大<a href=\"/remen/zhihui.html\" class=\"keylink\" target=\"_blank\">智慧</a>。随意身通如意。迅疾如风。身光映夺诸余天众。若有见彼成就者。或成就者见彼人。悉皆共彼腾空。作大持明仙王。以无量百千持明为眷属。游历无量世界。以身光照曜一切成就者。才思惟一切悉皆成办。所至帝释处帝释分与半座。无有与彼等。颜貌勇健智慧威德。无有等同者。以此<a href=\"/remen/yinyuan1.html\" class=\"keylink\" target=\"_blank\">因缘</a>获得菩萨善巧方便。调伏有情获得善巧。住于无量大劫。见无量佛出现于世。</p><p>　　于中佛出现彼大不思议</p><p>　　人天皆供养获得身精进</p><p>　　智慧亦复然神通救有情</p><p>　　等同佛轮王修持胜真言</p><p>　　诸贪悉除灭获得人中尊</p><p>　　秘密主此修行方便。有如来名宝火。曾为人身时。及宝幢如来。光明自在王如来。如是等无量如来。皆得成就。观自在菩萨。不动步超越菩萨。曼殊室利菩萨。如是等无量大菩萨为人身时。获得成就求大菩提者。秘密主如汝为人身。时曾修此佛眼大明。以难行苦行。以大精进获得成就。愍念<a href=\"/remen/shijian.html\" class=\"keylink\" target=\"_blank\">世间</a>故。金刚幢如来出兴于世。<a href=\"/remen/zhengfa.html\" class=\"keylink\" target=\"_blank\">正法</a>末时大怖畏时。如是此真言王于无上菩提。坚固决定者得成就。</p><p>　　我今又说余成就事业。随取一像。前诵十洛叉遍。念诵终时。于满月一日一夜不食。以白芥子置于水中。诵一千八遍散洒十方。则成结曼荼罗界。于像前种种食饮广大供养。于荷叶上置牛黄或雄黄。结跏趺坐。护身加持药念诵。乃至三相成就。若暖相现。一切众生皆得调伏归敬。烟相现。安怛那成就。若光相现。取身上涂。身如初日晖。年二八相。发拳旋如螺绀青色。无量持明仙围绕。即成大持明仙住寿一大劫。</p><p>　　神通月白分。三时澡洗三时换衣。依仪轨三时。发露<a href=\"/remen/chanhui.html\" class=\"keylink\" target=\"_blank\">忏悔</a><a href=\"/remen/suixi.html\" class=\"keylink\" target=\"_blank\">随喜</a>劝请发愿<a href=\"/remen/huixiang.html\" class=\"keylink\" target=\"_blank\">回向</a>。时别诵一千八遍。乃至月圆满夜。一日一夜不食。则取苾刍毗柰耶所说应量。修造钵<a href=\"/remen/jiasha.html\" class=\"keylink\" target=\"_blank\">袈裟</a>锡杖。随取一事。一千三波多护摩。于像前广大种种供养。取所成就物置于坛中。护其物念诵乃至出光。若是袈裟及僧伽梨衣。即披。钵及锡杖即手持。便即飞腾<a href=\"/remen/xukong.html\" class=\"keylink\" target=\"_blank\">虚空</a>。成持明仙。游往余佛刹土。能作大变化住寿一大劫。</p><p>　　又以如来搩量。造窣堵波十万。取一剑无瑕翳者。随取一像。前于神通月白分。于八日或十四日。作三波多护摩。加持剑于像前广大供养。坐于茅荐。其剑以右手而持念诵。乃至空中出声。作是言成就矣。然后其像放光。其光照曜行者然后鼓明。即阿苏罗女来围绕修行者。以为眷属。即飞腾虚空成大持明王仙。能现种种形状。往来自在。能观余世界无碍住寿大劫。</p><p>　　又于高山顶上安佛像。吃根茎果诵二十一万遍。然后以补沙铁。为轮或钵置娑。应使诸根圆具匠造。造已则往于阿苏罗宫。于宫门安置佛像。并助伴对像前。之时烧佉陀罗木以然火。坐茅荐上。以右手持轮。芥子油和木患叶。护摩十万遍。一切阿苏罗关键破坏。又诵十万遍护摩。即阿苏罗宫中火然炽盛。第三诵十万遍。一切阿苏罗女出窟外。祈求修行者。勤勇丈夫使我等何为。入此宫中受用微妙欲乐。并诸助伴同入。余不入<a href=\"/remen/sanmei.html\" class=\"keylink\" target=\"_blank\">三昧</a>耶坛者。莫令入。忽然辄入。彼此损害而死。是故彼人不知三昧耶。入于宫中求成就剑成就轮或余成就物。彼得是物为大阿苏罗持明仙王。所有阿苏罗宫中成就物为主。其持明仙无量阿苏罗女以为眷属。游历此世界成大阿苏罗身。管属一切阿苏罗。得大阿苏罗王礼敬。彼能化大阿苏罗种种身。住寿一大劫。所随入者皆寿一劫。其成就人才忆念诵轮王真言。其那罗延轮破坏。欲得其轮如故。随意得成。</p><p>　　于迦葉波佛等觉教法时。名持轮明王。得轮成就。持轮而出。以此因缘名持轮明王。令现在于世间。深生净信为佛优婆塞迦。尔时世尊说伽他曰。</p><p>　　又说余成就先佛之所说</p><p>　　我于往昔时曾作于商估</p><p>　　勤苦大精进作微妙成就</p><p>　　我今而宣说我名为路摩</p><p>　　成就中为王我昔本生时</p><p>　　为诸苾刍说愍念有情故</p><p>　　又如前轨仪。于大河岸侧或于大海边。作一千八窣堵波。如来一搩量大。对此塔前。于一一塔前。以香华供养。诵真言十万三千遍。</p><p>　　当作塔之时吉相而得现</p><p>　　补沙铁作轮令端严匠造</p><p>　　缘利无瑕秽六辐短搩量</p><p>　　置于五净中三波多护摩</p><p>　　神通月白分善伴戒行者</p><p>　　应修如剑法乃至出光爓</p><p>　　吉祥持明者即成诸严具</p><p>　　大身游自在威德具神通</p><p>　　善伴大丈夫游历诸世界</p><p>　　大力住一劫作众生导师</p><p>　　又说大成就法。应作先行法。于大河侧或海岸。置佛像对前诵俱胝遍。然后作十万六千窣堵波。则入成就复说伽他曰。</p><p>　　不择日及宿亦不限斋戒</p><p>　　取不坏摄嚩成就迷怛啰</p><p>　　净洗而严饰华冠及衣服</p><p>　　依仪求悉地彼摄嚩即起</p><p>　　无怖依仪轨善伴极作意</p><p>　　应问善不善长年伏水银</p><p>　　贵位隐形法一切诸方便</p><p>　　所问皆指示念诵极功夫</p><p>　　轮王大力明则为奉教使</p><p>　　能与诸悉地奉教既成已</p><p>　　获得诸悉地常在于左右</p><p>　　大力而游行或于彼口中</p><p>　　当置细铁末则便吐其舌</p><p>　　渐长如青莲以利刀而割</p><p>　　修行者殷勤则成剑持明</p><p>　　身色初日晖则往须弥峰</p><p>　　并伴大力者天众悉皆怖</p><p>　　惊惧心忙然围绕作眷属</p><p>　　帝释与半座如来威德耳</p><p>　　六十千俱胝而为作眷属</p><p>　　于彼众为主彼皆大骁勇</p><p>　　大威大炽盛大眷属奇特</p><p>　　如是等之类威德诸天子</p><p>　　行处常围绕威力如大王</p><p>　　则往于千刹以大神通力</p><p>　　则动千弥卢及动俱胝山</p><p>　　并千赡部洲及动百天宫</p><p>　　一切令动摇以光悉照曜</p><p>　　于诸<a href=\"/remen/diyu.html\" class=\"keylink\" target=\"_blank\">地狱</a>中以大神通力</p><p>　　施与诸饮食获得微妙智</p><p>　　威德如天王严身具吉祥</p><p>　　天女皆围绕微妙身大威</p><p>　　身色如青莲刹那悉游历</p><p>　　无量诸世界当住一千劫</p><p>　　常供养诸佛劫火不能烧</p><p>　　并诸大眷属则往余世界</p><p>　　如是等种种以功德庄严</p><p>　　彼则成菩萨救济诸有情</p><p>　　又持诵之人倍加而念诵</p><p>　　应作窣堵波十万有六千</p><p>　　准如来肘量于摄嚩口中</p><p>　　应置细宝末无间而念诵</p><p>　　当即于舌上现真多摩尼</p><p>　　炽盛大威德殷勤作加护</p><p>　　则取奇特宝由得此宝故</p><p>　　则成宝持明自在为大王</p><p>　　执剑持明仙常卫护彼人</p><p>　　又于口中置乳糜应和酥</p><p>　　欲起而吐出行者不杂乱</p><p>　　受取置瓦器或银熟铜器</p><p>　　共伴而加持与伴而食之</p><p>　　则成大威德住寿一大劫</p><p>　　则成持明仙或手安于口</p><p>　　行者而念诵从口出香篆</p><p>　　行者应作拳如前求成就</p><p>　　若得暖相现以拳拟诸人</p><p>　　有情及无情悉皆得爱敬</p><p>　　以拳不应拟或应是口中</p><p>　　若得见于火是彼修行者</p><p>　　名为拳持明次说大成就</p><p>　　则往莲华池应作先行法</p><p>　　佛像[巾*(穴/登)]于壁行者不乱心</p><p>　　为大福故修心怀常舍施</p><p>　　莲华揾酪蜜及与揾苏等</p><p>　　护摩五落叉是像眼手动</p><p>　　当知得成就即作为邑主</p><p>　　远离一切事护摩十万遍</p><p>　　则为大福人护二十一万</p><p>　　为诸地啰惹说正法度人</p><p>　　常乐而舍施倍加而持诵</p><p>　　轮王大威德成办一切业</p><p>　　决定勿生疑我今而略说</p><p>　　轮王成就法古往已成就</p><p>　　一切诸<a href=\"/remen/fozi.html\" class=\"keylink\" target=\"_blank\">佛子</a>圣曼殊室利</p><p>　　得大势菩萨虚空库菩萨</p><p>　　我亦持此明得离<a href=\"/remen/shengsi.html\" class=\"keylink\" target=\"_blank\">生死</a>怖</p><p>　　得遇于善友获得诸成就</p><p>　　此中作是说佛顶胜真言</p><p>　　当来成就者所有<a href=\"/remen/sanjie.html\" class=\"keylink\" target=\"_blank\">三界</a>中</p><p>　　无有与彼等过色相威力</p><p>　　如佛于世间成就顶真言</p><p>　　无有得过者先说成就法</p><p>　　如来胜经中所有诸印契</p><p>　　授与于世尊为成真言王</p><p>　　是印无与等大力大威德</p><p>　　所说成就法希有大奇特</p><p>　　所有十自在十力子所说</p><p>　　若与此相应能坏于帝释</p><p>　　何况余有情为彼难调伏</p><p>　　而作种种法如是等种类</p><p>　　如来况成就以此教王仪</p><p>　　修习求悉地不成者令成</p><p>　　何况求成就以此教王中</p><p>　　摄入一切法诸<a href=\"/remen/fofa.html\" class=\"keylink\" target=\"_blank\">佛法</a>眼中</p><p>　　说为最殊胜</p><p>　　尔时世尊释迦牟尼如来。复观一切大众。以伽他句诰金刚手言。</p><p>　　先佛诸仙宝髻说于是契经尽警觉</p><p>　　娜啰弥拏摄嚩罗冻誐摩蹬伽之明</p><p>　　少分尽彼境界教此非正教三昧耶</p><p>　　我为染衣而宣说于彼愚昧及多闻</p><p>　　悭吝嗔恚种种类于诸真言诸教法</p><p>　　邪见不平诸有情世间出世之人故</p><p>　　多分于此世间者聪哲匮财之人类</p><p>　　末法作障求觉道是故相应三昧耶</p><p>　　加行修习求成就尚于梦中无爱染</p><p>　　先知真言三昧耶曼茶罗法等差别</p><p>　　然后真言<a href=\"/remen/lvyi.html\" class=\"keylink\" target=\"_blank\">律仪</a>中身口意因而相应</p><p>　　设说秘密真言教仍假瑜伽观行成</p><p>　　应是佛顶常修习真言教法成就中</p><p>　　真言诸矿地中财所有诸地之方所</p><p>　　诸余所有占算论王法理论及书画</p><p>　　医方工巧如是等一切皆是世尊说</p><p>　　调伏有情而示现诸佛此中作是说</p><p>　　悉地三种而分别本来清净真言法</p><p>　　获得仪轨与印契谁于一切起憎嫉</p><p>　　真言句义悉皆无憎嫉感招诸障难</p><p>　　着于文字心犹豫彼作真言多分别</p><p>　　着于真言缘枝叶不应与彼恶律仪</p><p>　　于旃陀罗不应说彼等之人不成就</p><p>　　受与恶人恶律仪法则不成坏己身</p><p>　　是故于彼慎莫说缠染贪欲必不成</p><p>　　彼常匆遽不得成于事匆速无审虑</p><p>　　云何成就救有情住阿兰若及山薮</p><p>　　五尘交杂必不成当住净念心流散</p><p>　　彼等行者必不成是故心应而制伏</p><p>　　三种谤毁如来说求法他世之有情</p><p>　　住法之人理相应心作三种谤毁者</p><p>　　世间悉无作是说<a href=\"/remen/zixing.html\" class=\"keylink\" target=\"_blank\">自性</a>而去亦不去</p><p>　　自性若成真言王一切悉皆何不成</p><p>　　是故世间有二论精进共同由福因</p><p>　　是故不应而诽谤世间有无作是思</p><p>　　圣天种种设轨则住世愍念有情故</p><p>　　无知性劣过所染我说获得下悉地</p><p>　　一切诸天应供养不应致礼我先说</p><p>　　是故不应而毁谤亦不应起于讥嫌</p><p>　　无量劫中不能说真言最胜无比行</p><p>　　我说三部仪次第所说教中多种类</p><p>　　应作次第而修行真言教心轮王法</p><p>　　世成就品第十</p><p>　　尔时释迦牟尼如来。入一切真言教照曜入不思议佛境界力游戏三摩地。由入是三摩地。恒河沙数佛世界诸佛菩萨。亦入是三摩地。尔时金刚手。见释迦牟尼如来应等正觉入是三摩地。绕佛七匝。于佛前持金刚杵。不瞬目观佛世尊。尔时世尊从三摩地而起。及彼一切佛亦从定出。尔时释迦牟尼佛从定起已。诰金刚手秘密主言。汝秘密主汝听。此大教一切如来之所宣说。五佛顶王普通而说。能作大奇特微妙。略说不广。并真言若有成就修行者。彼人次第如教而得成就。世尊作是。说金刚手先应一切佛顶王普通真言句殊胜三摩地说真言身。</p><p>　　我说奉请真言曰。</p><p>　　曩谟薄誐嚩睹瑟尼(二合)沙也(一)翳醯呬薄誐挽(二)达磨啰惹钵啰(二合三)底掣么么啰伽(二合四)巘驮(五)补涩波(二合六)度波(七)末鳞左[牟*含]者毗(八)啰乞洒(二合引九)钵啰(二合)底贺多(十)么罗波啰(二合)讫啰(二合)么也(十一)娑嚩(二合引)诃(引)</p><p>　　此是普通迎请真言。于阏伽中应置白花而迎请。</p><p>　　次香等真言曰。</p><p>　　曩谟薄誐嚩睹瑟尼(二合)沙也(一)伊[牟*含](二)巘淡(三)蒲涩(二合)甘(补甘反四)度甘(准上五)末临(六)儞半者(七)钵啰(二合)底车(八)贺啰贺啰(九)萨嚩没驮(十)地瑟耻(二合)谛(十一)达么啰(引)惹(十二)钵啰(二合)底贺多也(十三)娑嚩(二合)诃(引)</p><p>　　迎请火天真言曰。</p><p>　　曩谟婆誐嚩(引)睹瑟尼(二合)沙也翳醯呬帝儒摩里宁(引)银曩(二合)曳娑嚩(二合引)诃(引)</p><p>　　若发遣火天。加也呬也呬句。</p><p>　　办事真言曰。</p><p>　　曩谟薄誐嚩睹瑟尼(二合)沙也唵吒噜(二合)满驮娑嚩(二合引)诃(引)</p><p>　　此真言作一切事业时。应用护身。是大真言作大义利。亦名一切佛顶心真言。</p><p>　　摧坏真言曰。</p><p>　　曩谟薄誐嚩睹瑟尼(二合)沙也唵微枳啰拏度曩度曩度。</p><p>　　此名摧坏大明王佛顶真言。为除一切毗那也迦。若被侵恼时。以此真言加持水灌顶。亦用护身结方隅界。一切事业处应用。</p><p>　　摧毁佛顶真言曰。</p><p>　　曩谟薄誐嚩睹瑟尼(二合)沙也萨嚩尾近曩(二合)尾特网(二合)娑曩迦啰也吒噜(二合)吒也娑嚩(二合引)诃(引)</p><p>　　以此真言。难调恶人能作治罚。兼护助伴守方隅者。以如是等大真言。于轮王曼茶罗修真言行大威德者。作一切事业。修行者先应作是思惟。我今净此念诵室。白芥子和护摩灰。以摧碎佛顶加持一百八遍。或以办事佛顶应加持。念诵室散灰及芥子。即成净室。即以此真言。于净瓶中盛水加持。一百八遍散洒四方。或以自真言心。或以随心加持。即成摄授处所。以摧坏佛顶真言。加持四枚佉陀罗木橛一百八遍。于净室中四方钉之。即成结曼茶罗界。</p><p>　　无能胜佛顶真言。</p><p>　　曩谟薄誐嚩睹瑟尼(二合)沙也萨嚩怛啰(二合)波啰(引)尔多也唵奢么也奢么也扇(引)谛难(引)谛达么啰惹婆史谛摩诃尾儞也(二合)萨嚩啰他(二合)娑驮宁娑嚩(二合)诃(引)</p><p>　　以贤瓶盛香水。加持一百八遍。持诵者用自灌顶离一切毗那也迦障。</p><p>　　此是无能胜佛顶大真言</p><p>　　能息诸障碍常作于息灾</p><p>　　能除诸恶梦</p><p>　　我今说一切顶王普通功德修行法。少分而说。若才忆念成自身护持。诵三遍结顶髻。以灰或白芥子。加持七遍置于头上成大加护。加持缕二十一遍。结二十一结。系于臂上一切灾祸寒热病等悉皆消灭。若住奢么那诵一百八遍。于一切怖畏处得加护。随意应作贸易摩诃莽娑。</p><p>　　又以酥护摩。一切处一切灾悉得消灭。取伏藏时。以酥护摩一百八遍。离一切障难能护助伴。或取白芥子护摩一百八遍。一切诸障悉皆息除。定知有伏藏处。以乳护摩一百八遍。恣意取用无有障难。又于阿苏罗窟门诵三十万遍。一切关键悉皆破坏。或芥子和噜地啰盐粖。诵一千八遍。护摩二十一日日三时。窟中一切宫殿悉炽然火烧。阿苏罗女被烧出窟门。请行者入窟。授与啰娑药长年药诸成就等物。或结轮王佛顶印掷于彼前。即彼倒地。</p><p>　　又吃穬麦饮乳。诵三十万遍得长年药。又月蚀时勿观月。加持乳一百八遍。成大长年药。</p><p>　　又于山顶乞食。诵三十万遍。遍数满已三日三夜不食。烧油麻。酪苏蜜相和然阿湿嚩(二合)他木。以为护摩。从晨朝起首乃至昼夜作护摩。则得啰惹。</p><p>　　又于山顶作缘生法身塔。或作<a href=\"/sheli/shelita/\" class=\"keylink\" target=\"_blank\">舍利塔</a>。于<a href=\"/remen/sheli.html\" class=\"keylink\" target=\"_blank\">舍利</a>塔前取百千莲华。每一华诵一遍一献塔。则得摩诃满孥里主。若不成就得大邑主或乡党主。</p><p>　　又法取莲华涂白檀香。入大河水至脐。每诵一遍加持莲华献。献已掷于水中。乃至百千数。获得大伏藏。若舍施无有尽竭。</p><p>　　又欲得敬爱成就者。白芥子和油麻油。三时护摩满一七日。则得啰惹。及次小王皆得敬爱。</p><p>　　又欲令婆罗门敬爱。取白华护摩。赤华刹利。黄花毗舍。黑花输陀罗。以盐寡妇人。以么沙(婆罗门小豆)或油麻一切童女。</p><p>　　取羯啰尾啰未敷花。七日日三时护摩。一切人得敬爱。</p><p>　　又糠和尾沙。和苦练叶作护摩。成驱逐设咄噜。</p><p>　　又以芥子护摩。摧设咄噜。</p><p>　　又以尸林灰护摩令殒。</p><p>　　又以芥子油护摩。一切部多鬼敬爱。</p><p>　　又以郁金护摩一切必舍支敬爱。</p><p>　　又结印诵真言加泮字能除鬼魅。</p><p>　　又以睹罗斯叶烧。鬼魅现下语。</p><p>　　又真言中加弱字。令中毒者迷闷却得稣。</p><p>　　又真言句中加匿(儞翼反)字。毒不行。</p><p>　　又真言句中加莫字。制毒蛇。</p><p>　　又尸么舍那炭。画作圆坛。召毒蛇及鬼魅来能禁止。</p><p>　　又真言句中加摩字。能禁口。</p><p>　　又真言句中加息字。禁恶星。</p><p>　　又真言句中加吒字。摧利牙者。加速字令损支分。加底瑟姹(二合)底瑟姹(二合)缚鬼魅。加羯吒羯吒。即被缚。加[口*洛]乞沙(二合)路乞沙(二合)即令护持。加满驮满驮。或加[口*論]驮[口*論]驮禁喉。</p><p>　　又日蚀时或月蚀时孔雀尾对于像前。供养诵真言。加持孔雀尾。念诵乃至日月复。此孔雀尾以手把挥曜。能现种种幻化。被毒中者令苏。能成办种种事业。</p><p>　　又盐和油麻护摩。令设咄噜患鬼魅及虐又以瞿摩夷掜彼人形。以刀断其支。彼即随所断处便损。</p><p>　　又烧一切种柴一切花一切果一切种树胶。令所求种种财宝皆得。</p><p>　　又烧油麻护摩。所求财宝皆得。</p><p>　　又烧屈屡草护摩。令得增寿。</p><p>　　又护摩粳米则得儿。</p><p>　　又烧蜜一切人皆得敬爱。</p><p>　　又护摩酥得威德。</p><p>　　又护摩乳得息灾。</p><p>　　又护摩酪得增益。</p><p>　　又七日三时和酥护摩一切物。获大悉地。我说大成就法。如前先行法。于山顶有舍利塔前。诵三十万遍。然后对像前。以稻谷花和酪酥蜜。护摩一千遍。则成先行法。此先行法通一切求成就用。</p><p>　　又入于大林不食。诵百千遍。遍数满已则结其头髻。即隐形。解其髻即现。</p><p>　　又上于山顶面向日。常食乳穬麦诵十万遍。满已则得隐形。</p><p>　　又法以左手作拳诵十万遍。末后则得安怛但那。</p><p>　　又当日蚀时。取劫波罗。以摩努沙发作算。揾摩劣沙脂烧。以薰劫波罗中。刮取黑粖。加持一百八遍。取点眼得安怛但那。</p><p>　　又取摩努沙心。和牛黄作丸。以三金裹。或黑月分或白分加持念诵。药有声置于口中。安怛但那。</p><p>　　又取牛黄加持涂身。得持明成就。亦得最上成就。</p><p>　　又日月蚀时。取黄牛酥。置于熟铜器中。以熟铜筋。搅念诵。取三相现。若沸眼。得闻持不忘。烟得安怛但那。爓飞腾虚空。如是雄黄黄丹成就余物等。皆现三种相成就。</p><p>　　又苏路丹惹那一千三波多护摩。或于黑白分求成就。若烟安怛但那。</p><p>　　又剑轮像杖黑鹿皮一切成就物。皆三波多护摩。依教画像前。或无像或有舍利塔前。离无益谈话处。于河山寂静处。应修三种成就。于一切成就中得为最胜成就。</p><p>　　又取不坏摄嚩。先与澡浴严饰。以佉罗橛钉系。于白黑二月。随取一分。应用。黑月吉日并有助伴善作护身。坐彼胸上。迷怛罗口中泻乳糜。不间断念诵。即其迷怛罗欲起即吐。以熟铜器承取便食。自身得成就。</p><p>　　又取金粖置迷怛啰口中。即吐出严具即得持明仙若以铁粖置彼口中。即吐出剑。</p><p>　　若置白芥子彼口中。即吐出严具。</p><p>　　若置油麻彼口中。吐出本真言教经夹。皆得持明成就飞腾虚空。</p><p>　　又以手按彼迷怛罗口。念诵加持乃至三相现。动即诸意所求事皆说。授与长年药。若起即成使者。其持明者欲所去处乘彼肩上随意而往得持明仙。尔时世尊复告金刚手菩萨秘密主言。</p><p>　　秘密主汝听不广而略说</p><p>　　普通修一切佛顶等成就</p><p>　　资少获大利诸佛之所说</p><p>　　此中作是言羯儞迦啰花</p><p>　　及取莲华蕊苏噜丹惹那</p><p>　　三金而裹之应作此丸药</p><p>　　当于日月蚀得三种成就</p><p>　　暖烟焰次第暖必获敬爱</p><p>　　烟当而隐形爓相成腾空</p><p>　　吉祥大持明如雷振作声</p><p>　　旛华而动摇应知成就相</p><p>　　及佛像动摇若见不吉祥</p><p>　　不应求成就献涂香花等</p><p>　　数数应当作息灾护摩法</p><p>　　乃至于七返然后作胜法</p><p>　　应作窣睹波福加求成就</p><p>　　蝪蜥及乌鸣应观成不成</p><p>　　然后求成就念诵以为先</p><p>　　并归命获果作福为有情</p><p>　　真言必成就为少福愚夫</p><p>　　多分为是人为此增加福</p><p>　　成佛悲为本利益诸世间</p><p>　　故说真言教天王帝释等</p><p>　　及余大威德才诵于彼胜</p><p>　　及居在王宫由信获应验</p><p>　　成就者当获端严而常作</p><p>　　清净修行者不应强多事</p><p>　　由此心杂乱如世间之人</p><p>　　劣慧无方便于诸合练道</p><p>　　阙缘不和合诸药及水银</p><p>　　由倒坏不成三种微细故</p><p>　　施功不获益若取于伏藏</p><p>　　必有王怖畏占相必生疑</p><p>　　微细生犹豫医术果增长</p><p>　　摄授长年药由持真言故</p><p>　　悉皆而获得长年等<a href=\"/remen/guobao.html\" class=\"keylink\" target=\"_blank\">果报</a></p><p>　　如是诸技术过患有无量</p><p>　　以此无所获不获最胜福</p><p>　　彼亦不获福犹此心住着</p><p>　　真言以为首必获大福德</p><p>　　菩提最胜果闻思及修行</p><p>　　获得最胜果是处诸贤圣</p><p>　　恒常而往来是故与瑜伽</p><p>　　成就本所尊仍于最胜集</p><p>　　我以曾广说见今所说者</p><p>　　亦广亦复略</p></div>"
},{
    "title": "第五卷 菩提场所说一字顶轮王经",
    "author": "大广智不空 译",
    "html": "<div class=\"B1_text\"><p>　　第五卷 <a href=\"/remen/puti.html\" class=\"keylink\" target=\"_blank\">菩提</a>场所说一字顶轮王经</p><p>　　无能胜加持品第十一</p><p>　　尔时<a href=\"/remen/shizun.html\" class=\"keylink\" target=\"_blank\">世尊</a>观金刚手秘密主复以伽他而诰之曰。</p><p>　　当于未来世有情劣<a href=\"/remen/jingjin.html\" class=\"keylink\" target=\"_blank\">精进</a></p><p>　　我慢嗔恚痴无惭矫悭吝</p><p>　　不能依<a href=\"/remen/yigui.html\" class=\"keylink\" target=\"_blank\">仪轨</a>修习<a href=\"/remen/zhenyan.html\" class=\"keylink\" target=\"_blank\">真言</a>行</p><p>　　是持诵之人护摩所加持</p><p>　　诸魔悉惑乱悉无是思惟</p><p>　　以明获成就虚受诸勤劳</p><p>　　常作是思惟愚夫常是说</p><p>　　为息彼障故亦除诸魔罗</p><p>　　今说此大明先佛之所说</p><p>　　利益诸有情是无能胜明</p><p>　　若人常忆念随时住等引</p><p>　　彼诸魔障者悉皆得除灭</p><p>　　即说真言句尔时金刚手</p><p>　　秘密药叉主心生大<a href=\"/remen/huanxi.html\" class=\"keylink\" target=\"_blank\">欢喜</a></p><p>　　<a href=\"/remen/dl.html\" class=\"keylink\" target=\"_blank\">顶礼</a>于世尊大觉智<a href=\"/remen/zhuangyan.html\" class=\"keylink\" target=\"_blank\">庄严</a></p><p>　　此大无能胜是明我愿听</p><p>　　尔时世尊即说大无能胜陀罗尼曰。</p><p>　　曩谟啰怛曩(二合)怛啰(二合)夜(引)也曩谟萨嚩没驮冒地萨怛吠(二合)毗药(二合)怛儞也(二合)他(去引)尔宁尔宁尔曩嚩黎怛也(去)曩嚩黎怛也(去)檗多娑贺惹低萨嚩没驮[寧*頁]晒尾谛阿目岐(岐曳切八)阿钵啰(二合)底(丁以反)贺低阿波罗尔谛尾啰而尾誐多婆(去)曳尾摩黎儞捺啰(二合)娑啰(二合)吠婆嚩底曳(二合)迦弥[口*梨]娜以谛奴啰地誐谜萨丁也(二合)[寧*頁]啰俱[口*梨]摩啰嚩攞尾那设宁舍枳也(二合)母宁悉谛(二合)惹娑嚩隶曩尾哩曳(二合)拏[口*洛]乞洒(二合)[口*洛]乞洒么么萨跛哩嚩览(去声)萨嚩多萨嚩迦览啰惹主噜娜迦虞哩也(二合)设宁尾窟僧贺弭也(二合)仡罗(二合)娑哩萨哩(二合)跛祢嚩彦达缚曩誐药乞洒(二合)啰刹娑弭底哩(二合)比舍左步多阿钵娑么(二合)啰布单曩羯吒布单曩迦区(去)[口*栗]那(二合)坞娑多(二合)啰迦谜怛罗讫哩(二合)丁也(二合)羯么拏满怛啰(二合)庾誐祖[口*栗]拏(二合)庾誐拏枳儞庾(二合)乌祖贺啰萨嚩婆也讷瑟跓(二合)钵捺啰(二合)冒钵萨俣波也细瓢曩谟窣睹(二合)谛婆誐嚩底乌捺啰鼻尔拏儞哩儞哩啰怛那(二合)俱攞娑摩失哩(二合)谛弭里弭里阿迦舍驮睹虞左[口*(隸-木+士)]企里企里萨嚩怛他蘖多哩也(二合)室啰(二合)迦楞迦罗步谛泥尾捻(奴揖反)尾也(二合)哩也(二合)没啰(二合)憾么(二合)怛他[卄/(阿-可+辛)/木]多努[卄/(阿-可+辛)/木]谛尾湿嚩(二合)进底也(二合)嚩啰波啰波啰讫啰(二合)谜曩谟婆誐嚩底波啰尔谛[口*洛]乞洒(二合)[口*洛]乞洒(二合)么么萨嚩讷瑟跓(二合)钵捺啰(二合)吠(无肺反)波也细毗药(二合)娑嚩(二合引)诃(引)</p><p>　　说是陀罗尼<a href=\"/remen/shijian.html\" class=\"keylink\" target=\"_blank\">世间</a>悉皆闻</p><p>　　是大无能胜能坏一切魔</p><p>　　能增勤勇力则住<a href=\"/remen/sanmei.html\" class=\"keylink\" target=\"_blank\">三昧</a>形</p><p>　　名为无能胜说彼大心明</p><p>　　大力极勇猛不异于前明</p><p>　　是心世尊说</p><p>　　真言曰。</p><p>　　曩谟飒跢喃三藐三没驮俱致南萨失啰(二合)嚩迦僧伽喃萨嚩谜啰婆也底跢喃尾波尸曩萨谛(二合)惹娑[口*栗][亭*夜]左始企曩萨怛(二合)也尾湿嚩(二合)步(入)钵啰(二合)枳娘(二合)也制鑁讫[口*睪](二合)俱孙那嚩隶曩左羯诺迦牟尼始乞洒(二合)也迦舍跛写俣拏啰比舍枳也(二合)僧贺写弭里曳(二合)拏塞嚩(二合)娑底婆嚩睹摩摩萨嚩萨怛嚩(二合)难者萨嚩婆庾钵捺啰(二合)吠(同上)毗药(二合)怛儞也(二合)他惹曳尾惹曳惹演底尾惹演底阿尔单惹曳若演底阿尔谛阿波啰(二合)尔谛摩啰枳娘(二合)钵罗末娜宁曳娑嚩(二合引)诃。</p><p>　　说此心真言应等正觉说</p><p>　　七佛之世尊显扬诸<a href=\"/remen/gongde.html\" class=\"keylink\" target=\"_blank\">功德</a></p><p>　　即说是大明利益<a href=\"/remen/xiuxing.html\" class=\"keylink\" target=\"_blank\">修行</a>者</p><p>　　普遍诸世界六种而振动</p><p>　　一切魔宫殿悉皆大振动</p><p>　　金刚手此真言句。一切诸佛所说。利益<a href=\"/remen/zhongsheng.html\" class=\"keylink\" target=\"_blank\">众生</a>故。秘密主或持诵轮王真言者。或持余真言者以此真言加持结缕。或结<a href=\"/remen/jiasha.html\" class=\"keylink\" target=\"_blank\">袈裟</a>角。或结顶发。或桦皮上书带颈臂。彼人速疾易得成就。本尊速现其前。念诵时若能忆持。金刚手我不见。天世魔世<a href=\"/remen/shamen.html\" class=\"keylink\" target=\"_blank\">沙门</a><a href=\"/remen/poluomen.html\" class=\"keylink\" target=\"_blank\">婆罗门</a>众中。若此真言加护。若秽者若净者前。若人若非人或魔子或必舍遮。或毗那也迦或药叉或鸠槃茶或罗刹娑。或余类有情欲来障难。作是思惟。于阿吒迦嚩底(丁以反)王宫不得入。若有违越此明清净修<a href=\"/remen/xingzhe.html\" class=\"keylink\" target=\"_blank\">行者</a>。彼悉皆违逆金刚种族及自种族并亲族朋友。不容住于彼。金刚手此明真言有大威力。于一切事业应作加护。应供正遍知印可。一切诸菩萨印可。</p><p>　　证学法品第十二</p><p>　　尔时世尊知无尽法界已。除遣一切诸障。复诰金刚手菩萨言。金刚手若善男子善女人苾刍苾刍尼。若欲修习佛顶不思议印三摩地。彼苾刍住苾刍<a href=\"/remen/lvyi.html\" class=\"keylink\" target=\"_blank\">律仪</a>。殷勤而护持。苾刍尼住苾刍尼律仪。坞波塞迦住坞婆塞迦律仪。坞波斯迦住坞波斯迦律仪。若是彼善男子修真言行者。彼先应入曼茶罗授三归依发<a href=\"/remen/putixin.html\" class=\"keylink\" target=\"_blank\">菩提心</a>。应成就十善业道如说修真言行极善作意。亲近承事善友。常修六念。应观法界如<a href=\"/remen/xukong.html\" class=\"keylink\" target=\"_blank\">虚空</a><a href=\"/remen/zixing.html\" class=\"keylink\" target=\"_blank\">自性</a>。应善修习入<a href=\"/remen/banruo.html\" class=\"keylink\" target=\"_blank\">般若</a>波罗蜜境界。于此观行不欺诳不放逸。善应随三世佛菩萨行行。住于阿兰若。不顾恋一切身命。三时善应授三归菩提心律仪戒。所闻甚深<a href=\"/remen/fofa.html\" class=\"keylink\" target=\"_blank\">佛法</a>忆持修行。善修四摄。于如来窣睹波前。常涂曼荼罗。于真言仪轨常精进。作窣睹波身口专精修行。不怒不躁不掉举。口不多语不杂乱语不欺诳他。于诸有情常行恭敬爱乐心。善知如来密意之说。我略说。修行者常怀勇猛大精进意。安立一切有情于佛<a href=\"/remen/pusadao.html\" class=\"keylink\" target=\"_blank\">菩萨道</a>。若修佛顶王真言行者。若修余真言行者。应如所说功德。善应修行成就。如方广经典所说真言行。应当修习。各住自律仪善应护持。复诰金刚手。如说修佛顶真言行者。已得成就身。如初出日轮。真金璎珞臂钏。作阎浮檀金色。一切严具庄严其身。着天妙衣具诸相好。纵广周停身相奇特。百千光明庄严。圆光一寻超过日轮。映夺一切色身。</p><p>　　复次金刚手。成就持明仙。才见令一切众生喜悦。犹如如意树令满一切所求。复次金刚手成就轮王佛顶菩萨。至于<a href=\"/remen/diyu.html\" class=\"keylink\" target=\"_blank\">地狱</a>雨种种天妙饮食。亦能满一切众生所须。有所希望者皆得满足。我略说彼有大威德。金刚手成就轮王真言者。皆满一切有情意乐。由心起念则令满足。彼得轮王成就之人。住十地菩萨。不敢违越其教令。金刚手此一字轮王真言。一切真言中为王。大明王主。若修行灭除一切<a href=\"/remen/yezhang.html\" class=\"keylink\" target=\"_blank\">业障</a>。亦灭除一切恶趣之业。得成此真言。一切<a href=\"/remen/shentong.html\" class=\"keylink\" target=\"_blank\">神通</a>悉皆现前。才瞬目顷往于色究竟天。一切佛菩萨缘觉声闻称赞欢喜。得一切菩萨行。于余世界<a href=\"/remen/zizai.html\" class=\"keylink\" target=\"_blank\">自在</a>游行。于一切有情。随其意趣。种种音声而为<a href=\"/remen/shuofa.html\" class=\"keylink\" target=\"_blank\">说法</a>。乃至我略说。于无量无边世界有情。希奇行色最胜广大获得成就。尔时如来说伽他曰。</p><p>　　种种斗战空自在如栽宝性而照曜</p><p>　　若青莲华在池开彼胜骁勇威光色</p><p>　　彼人悉皆超世明毗钮真言不可及</p><p>　　尔时世尊复诰金刚手秘密主。复说伽他曰。</p><p>　　略说普通法秘密地居人</p><p>　　明者先行后指示相最胜</p><p>　　地方说三种卑湿及干燥</p><p>　　并以于高原于明天所居</p><p>　　名曰为胜地中方说三种</p><p>　　求成就之地皆通于三种</p><p>　　智者应观察净不净两并</p><p>　　天妙复三种于此一一中</p><p>　　各分为三种河池海山王</p><p>　　称最胜成就净不净德俱</p><p>　　名中成就处若是尸林地</p><p>　　是名不净处此教一切处</p><p>　　成就处三种恶王贼饥俭</p><p>　　是处不应居行者有障难</p><p>　　彼地不应住极寒热雨处</p><p>　　于此教悉制三时应念诵</p><p>　　长养意乐故应摄三种时</p><p>　　护摩品第十三</p><p>　　复告金刚手远离于秘密</p><p>　　成就不可得于此经教中</p><p>　　成就故说密护摩炉差别</p><p>　　应秘密而作息灾等三种</p><p>　　一处不应作若一处护摩</p><p>　　护摩炉必谬若于调伏炉</p><p>　　不应作息灾如器中有毒</p><p>　　盛乳必当坏审观三种事</p><p>　　故说三种炉余教亦说三</p><p>　　炉作是分别于此应用之</p><p>　　是故不相违明屈屡草芽</p><p>　　许用于牛酥优昙钵天木</p><p>　　及以于乳木并用郁金香</p><p>　　三时作护摩为求息灾故</p><p>　　获得种种利若被窃药物</p><p>　　应用黑油麻和蜜常用之</p><p>　　及波罗奢木及与天木等</p><p>　　应用白芥子护摩而称赞</p><p>　　于诸三种法而用酥护摩</p><p>　　尔时世尊释迦牟尼。复告金刚手秘密主言。于此中修行教王。为有情利益故。复说伽他曰。</p><p>　　说是真言明种种大威德</p><p>　　修习佛顶王种种真言明</p><p>　　无量大奇特并佛眼等明</p><p>　　成就诸义利及与印契等</p><p>　　我先已宣说普通真言王</p><p>　　为求成就者获得<a href=\"/remen/guobao.html\" class=\"keylink\" target=\"_blank\">果报</a>故</p><p>　　我今说印契为求悉地故</p><p>　　一类说多种次第我今说</p><p>　　普通佛顶印</p><p>　　以二手内相叉作拳。竖二中指相合屈上节。普通一切佛顶印。能成就一切义利。</p><p>　　由见此印契如亲睹诸佛</p><p>　　难调诸药叉龙阿酥罗众</p><p>　　一切诸罗刹由此印威德</p><p>　　悉融而惊怖此是大真言</p><p>　　一切佛顶心</p><p>　　曩谟三满多没驮南唵吒噜(二合)满驮(四)娑嚩(二合引)诃。</p><p>　　复说伽他曰。</p><p>　　若得此印契能获诸安乐</p><p>　　国王等世间于彼常利益</p><p>　　欲求法利益决定而获得</p><p>　　若得此印契诸苦悉消灭</p><p>　　由此一切佛顶根本印。作一切事业。修行者护诸根者。以此根本印。用中指端来往。即名迎请印。一切普通先所说。以各自真言。用结此根本印。通一切处用。涂香花<a href=\"/remen/shaoxiang.html\" class=\"keylink\" target=\"_blank\">烧香</a>饮食灯明等以此印用之。即用前印。二中指峰如环状。是迎火天印。真言如先已说。若发遣火天时。以印向外掣。即成发遣火天印。又即此印准前办事佛顶印。以右中指头。屈上节。跓蹙左中指面上节。是摧坏顶印。</p><p>　　能作奇特事能作一切事</p><p>　　护身结界处应当而受用</p><p>　　又移左中指屈上节蹙跓。右中指面上节。是摧毁顶印。真言如先已说。</p><p>　　此名摧毁顶能调难调者</p><p>　　在于大障难以此应护身</p><p>　　准前普通印。屈右中指第三节拄左中指第一节文。</p><p>　　能净处所故用此摧毁顶</p><p>　　若求成就时结此护处所</p><p>　　移左指如前以此印护处</p><p>　　是诸佛顶心应用摧毁顶</p><p>　　用以自灌顶以此印常用</p><p>　　若人得此印能净念诵室</p><p>　　常于澡洗时修行者应用</p><p>　　彼人无诸障诵是真言故</p><p>　　次第而用之本部三昧耶</p><p>　　常用如此印修习真言者</p><p>　　彼人无诸魔于此佛顶教</p><p>　　佛作如是说</p><p>　　即前印二中指于手背上。相押如环。</p><p>　　此无能胜顶能灭一切罪</p><p>　　真言已先说能除诸恶梦</p><p>　　能成吉祥事应用此大印</p><p>　　当欲寝卧时自身若常诵</p><p>　　能灭种种障我今而略说</p><p>　　广说有无量于此我略说</p><p>　　为修佛顶者共佛眼真言</p><p>　　而诵求悉地一切诸会中</p><p>　　我皆已先说</p><p>　　修诸真言说<a href=\"/remen/jietuo.html\" class=\"keylink\" target=\"_blank\">解脱</a>一切如来及菩萨</p><p>　　得诸安乐获义利增加精进及大力</p><p>　　有情利益勤修习悉除一切诸疑惑</p><p>　　是故金刚秘密主谛听我为汝宣说</p><p>　　我已略说义相应此是秘密修明者</p><p>　　三时护摩以天木油麻及酥乳相和</p><p>　　以此欢喜真言王当说成就真言主</p><p>　　成就念诵及护摩三种相资而演说</p><p>　　于此一一修行中念诵修行说三种</p><p>　　身口及意次第说以此希望增益事</p><p>　　复说三种应当知天上游空及地居</p><p>　　为彼求成有三种为修三种之种类</p><p>　　成就求欲及求财并与求法而念诵</p><p>　　随其悉地发勤勇为求一切成就故</p><p>　　善应依法作制底<a href=\"/remen/zhengjian.html\" class=\"keylink\" target=\"_blank\">正见</a>大悲求成就</p><p>　　彼人成就亦不难现世获得胜安乐</p><p>　　他世必获于解脱古昔多人得成就</p><p>　　由修顶王大奇特我曾修此佛顶王</p><p>　　尔时世尊释迦牟尼如来。以佛眼观无量无边世界。复告金刚手言说伽他曰。</p><p>　　诸教中已说律仪与轨则</p><p>　　能作及所作于此教法中</p><p>　　应当而修行以彼圣<a href=\"/remen/ganlu.html\" class=\"keylink\" target=\"_blank\">甘露</a></p><p>　　军茶利明王通修于三部</p><p>　　我说仪轨法常当而修行</p><p>　　由彼真言威一切障悉除</p><p>　　明王经所说忿怒王印契</p><p>　　彼中诸仪轨悉皆此中用</p><p>　　不应食葱蒜罗卜及[卄/困]子</p><p>　　不以油涂身亦不应食油</p><p>　　所有不净食余教中所制</p><p>　　一切不应食求悉地行者</p><p>　　常求净身故以无能胜明</p><p>　　应用于五净半月半月用</p><p>　　所余诸教说悉皆而修行</p><p>　　于此我略说说余经教中</p><p>　　于此不广说一切诸如来</p><p>　　说真言法性诸佛及菩萨</p><p>　　曾修亦曾说住彼真言形</p><p>　　游行于世间广作诸义利</p><p>　　为彼劣慧者尽说其威德</p><p>　　我今少分说称赞其功德</p><p>　　而于百劫中不能说轮王</p><p>　　奇特之法性此功德无尽</p><p>　　无尽无所得若得此教王</p><p>　　彼人同如来亦同于菩萨</p><p>　　天苏啰礼敬心得不退转</p><p>　　常恒获如是先世所积集</p><p>　　菩提之资粮皆由秘密主</p><p>　　大威神之力当知彼有情</p><p>　　常得清净身若得此教王</p><p>　　悉皆得一切证成两足尊</p><p>　　佛说是经已。金刚手秘密主诸大菩萨等苾刍。及一切世间天龙药叉乾闼婆等。闻佛所说欢喜奉行。</p></div>"
}]