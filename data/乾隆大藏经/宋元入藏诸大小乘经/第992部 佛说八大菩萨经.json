[{
    "title": "第992部 佛说八大菩萨经",
    "author": "法贤法师 译",
    "html": "<div class=\"B1_text\"><p>佛说八大菩萨经</p><p>如是我闻。一时佛在舍卫国祇树给孤独园。与大苾刍众千二百五十人俱。复有八大菩萨摩诃萨。其名曰。</p><p>妙吉祥菩萨摩诃萨。圣观<a href=\"/remen/zizai.html\" class=\"keylink\" target=\"_blank\">自在</a>菩萨摩诃萨。慈氏菩萨摩诃萨。<a href=\"/remen/xukong.html\" class=\"keylink\" target=\"_blank\">虚空</a>藏菩萨摩诃萨。普贤菩萨摩诃萨。金刚手菩萨摩诃萨。除盖障菩萨摩诃萨。地藏菩萨摩诃萨。以为上首。复有诸大菩萨摩诃萨。其名曰。</p><p>无能胜菩萨摩诃萨。龙相菩萨摩诃萨。喜意菩萨摩诃萨。无垢藏菩萨摩诃萨。无垢称菩萨摩诃萨。智王菩萨摩诃萨。无边军菩萨摩诃萨。智光菩萨摩诃萨。慧光菩萨摩诃萨。慧灯菩萨摩诃萨。智灯菩萨摩诃萨。梵授菩萨摩诃萨。天冠菩萨摩诃萨。如是等诸大菩萨。皆来会坐。</p><p>尔时<a href=\"/remen/shizun.html\" class=\"keylink\" target=\"_blank\">世尊</a>。告<a href=\"/remen/sheli.html\" class=\"keylink\" target=\"_blank\">舍利</a>弗。汝今谛听。过东方恒河沙数世界。有一佛刹名无能胜。彼土有佛。名善<a href=\"/remen/jingjin.html\" class=\"keylink\" target=\"_blank\">精进</a>吉祥如来应正等觉。现为<a href=\"/remen/zhongsheng.html\" class=\"keylink\" target=\"_blank\">众生</a>说微妙法。</p><p>复次舍利弗。又过东方十恒河沙世界。有一佛刹名曰<a href=\"/remen/wuwo.html\" class=\"keylink\" target=\"_blank\">无我</a>。彼土有佛。号普照如来应供正等觉。现为众生说微妙法。</p><p>复次舍利弗。又过东方三恒河沙数世界。有一佛刹名曰善爱。彼土有佛。号吉祥如来应供正等觉。现为众生说微妙法。</p><p>复次舍利弗。又过东方三十四恒河沙世界。有一佛刹名寂静藏。彼土有佛。号印捺啰计睹特嚩惹王如来应供正等觉。现为众生说微妙法。</p><p>复次舍利弗。又过东方五恒河沙世界。有一佛刹名曰离尘。彼土有佛。号喜<a href=\"/remen/gongde.html\" class=\"keylink\" target=\"_blank\">功德</a>光自在王如来应供正等觉。现为众生说微妙法。</p><p>佛告舍利弗。若有善男子善女人等。于此经中闻是诸佛如来名号。一心谛听或自忆念。或书写读诵为他解说。彼人命终不堕恶趣。不生边地邪见诸恶<a href=\"/remen/lvyi.html\" class=\"keylink\" target=\"_blank\">律仪</a>下贱族中。亦不生于长寿天中。亦不生于五浊恶世。饥馑疾病刀兵劫中。亦无王难水难火难贼盗虎狼等难。常生佛刹及天上人间。身相端严诸根具足。眷属<a href=\"/remen/yuanman.html\" class=\"keylink\" target=\"_blank\">圆满</a>得<a href=\"/remen/suming.html\" class=\"keylink\" target=\"_blank\">宿命</a>智。具<a href=\"/remen/liuboluomi.html\" class=\"keylink\" target=\"_blank\">六波罗蜜</a>。行四无量法。通达一切甚深法藏。成最上道。佛说此经已。诸大菩萨。舍利弗及诸苾刍。<a href=\"/remen/tianren.html\" class=\"keylink\" target=\"_blank\">天人</a>阿修罗等。闻佛所说皆大<a href=\"/remen/huanxi.html\" class=\"keylink\" target=\"_blank\">欢喜</a>。信受奉行。</p></div>"
}]