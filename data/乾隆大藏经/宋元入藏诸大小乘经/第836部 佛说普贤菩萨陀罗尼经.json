[{
    "title": "第836部 佛说普贤菩萨陀罗尼经",
    "author": "法天 译",
    "html": "<div class=\"B1_text\"><p>佛说普贤菩萨陀罗尼经</p><p>归依普遍<a href=\"/remen/xukong.html\" class=\"keylink\" target=\"_blank\">虚空</a>界三世清净平等因</p><p>性等法光正觉道变化人天利乐身</p><p>示居十地<a href=\"/remen/zizai.html\" class=\"keylink\" target=\"_blank\">自在</a>位行大施愿度<a href=\"/remen/zhongsheng.html\" class=\"keylink\" target=\"_blank\">众生</a></p><p><a href=\"/remen/gongde.html\" class=\"keylink\" target=\"_blank\">功德</a>相严名普贤今说<a href=\"/remen/zhenyan.html\" class=\"keylink\" target=\"_blank\">真言</a>秘密教</p><p>尔时普贤菩萨摩诃萨。欲现广大变化而入三摩地。名<a href=\"/remen/sanjie.html\" class=\"keylink\" target=\"_blank\">三界</a>大自在。入此三摩地已。从清净虚空界。现无数身犹如尘沙。普遍大千一切世界。</p><p>尔时一切佛刹所有一切如来。舒其右手摩普贤菩萨摩诃萨顶。赞言善哉善哉<a href=\"/remen/fozi.html\" class=\"keylink\" target=\"_blank\">佛子</a>。汝今当说一切佛母最上陀罗尼法。尔时普贤菩萨。身放千光普照十方。一切佛刹悉皆震动。即说陀罗尼。</p><p>怛儞也(二合)他(引)唵(引)曩谟(引)曩摩娑怛嚩(二合)部嚩儞(引)湿嚩(二合)啰摩贺(引)部(引)誐(引)野阿三摩三摩阿弥哆娑摩阿难陀娑摩誐誐曩娑摩怛里(二合)婆嚩娑摩(引)尾(引)沙娑摩波啰摩(引)啰他(二合)娑摩娑嚩(二合)婆(引)嚩娑摩怛他(引)誐哆娑摩阿啰惹娑摩输弟娑摩没驮娑摩达里摩(二合)怛他(引)誐哆(引)娑摩僧贺尾沙摩娑摩曀迦曩野娑(引)誐啰尾输驮(引)路(引)迦呬呬罗没驮(二合)罗没驮(二合)尾惹野尾惹野暗(引)钵啰(二合)设讫哆(二合)曩野(引)曩野憾唧啰(引)地瑟吒(二合)曩三部(引)誐暗娑曩(引)罗野(引)罗野达里摩(二合引)誐啰(二合)驮啰驮啰惹野惹野吽吽驮摩驮摩娑嚩(二合引)贺(引)</p><p>尔时普贤菩萨摩诃萨。说此陀罗尼已。佛即观彼菩萨之身。是过去先佛。为悲愍一切众生现变<a href=\"/remen/huashen.html\" class=\"keylink\" target=\"_blank\">化身</a>。满于三界诸<a href=\"/remen/shijian.html\" class=\"keylink\" target=\"_blank\">世间</a>中。尔时诸大菩萨。及<a href=\"/remen/tianren.html\" class=\"keylink\" target=\"_blank\">天人</a>阿修罗等。从一切金刚峰起。离自金宝<a href=\"/remen/zhuangyan.html\" class=\"keylink\" target=\"_blank\">庄严</a>大富贵座。来菩萨前而自唱言。南无大慈大悲无边大功德海最上<a href=\"/remen/chengfo.html\" class=\"keylink\" target=\"_blank\">成佛</a>大陀罗尼法。善能<a href=\"/remen/154932.html\" class=\"keylink\" target=\"_blank\">饶益</a>过去未来现在三界无数众生。令得安住大法之位。佛言若人闻此大陀罗尼法。经无边劫所作之罪皆悉除灭。亦能枯竭<a href=\"/remen/fannao.html\" class=\"keylink\" target=\"_blank\">烦恼</a>大海。摧坏我见高山。譬如有人见百千佛。经无边劫所作善根。亦不能及此真言功德。此大陀罗尼是一切如来心<a href=\"/remen/yuanman.html\" class=\"keylink\" target=\"_blank\">圆满</a>大功德海。而能出生<a href=\"/remen/puti.html\" class=\"keylink\" target=\"_blank\">菩提</a>智种。成就一切智地。而诸<a href=\"/remen/fofa.html\" class=\"keylink\" target=\"_blank\">佛法</a>皆不能及。此大陀罗尼名号。假使百千那由他俱胝劫亦难得闻。若有人于此经典。<a href=\"/remen/shouchi.html\" class=\"keylink\" target=\"_blank\">受持</a>读诵恭敬<a href=\"/remen/gongyang.html\" class=\"keylink\" target=\"_blank\">供养</a>。彼等众生善解总持。能活慧命住如来位。成就一切功德。若有人读诵此经。一遍二遍乃至三遍。彼人得最上功德。能灭一切罪能断一切烦恼。复得值遇诸佛如来。不受一切忧愁苦恼。若于寂静之处独树之下。一心持诵。彼人获得一切成就之法众所爱敬。若有人于大林野结跏趺坐。诵此经典满于七边。彼人不久得大<a href=\"/remen/chanding.html\" class=\"keylink\" target=\"_blank\">禅定</a>。断一切烦恼。复得普贤菩萨结跏趺坐而现于前。若人随自力分以香华供养诵此陀罗尼。乃至困卧睡眠。于其梦中见普贤菩萨。舒其右手放法光明。灌照身心作如是言。善哉善哉佛子。如来大曼拏罗转身。而得大菩萨位。身心安乐。具大福德<a href=\"/remen/zhihui.html\" class=\"keylink\" target=\"_blank\">智慧</a>。常得见于普贤菩萨摩诃萨。若人以慈悲心。为一切众生读诵此经。彼人得十波罗蜜圆满。灭除一切烦恼罪垢。复得天人卫护如来赞言。佛子汝若依行。不久当入普贤之地。</p></div>"
}]