[{
    "title": "第833部 佛说宝生陀罗尼经",
    "author": "施护法师 译",
    "html": "<div class=\"B1_text\"><p>佛说宝生陀罗尼经</p><p>曩谟(引)啰怛曩(二合)啰湿弥(二合)赞捺啰(二合)钵啰(二合)底曼尼哆尾儞焰(二合)帝(引)惹具世湿嚩(二合)啰(引)罗(引)惹野怛他(引)誐哆(引)野(引)啰贺(二合)帝(引)三藐三没驮(引)野怛儞也(二合)他啰怛儞(二合引)啰怛儞(二合引)啰怛曩(二合)吉啰尼啰怛曩(二合)钵啰(二合)底曼腻帝啰怛曩(二合)三婆尼(引)啰怛曩(二合)钵啰(二合)鼻(引)啰怛努(二合引)讷誐(二合)帝(引)娑嚩(二合引)贺(引)</p><p>若有<a href=\"/remen/zhongsheng.html\" class=\"keylink\" target=\"_blank\">众生</a>。于此如来陀罗尼名号<a href=\"/remen/shouchi.html\" class=\"keylink\" target=\"_blank\">受持</a><a href=\"/remen/gongyang.html\" class=\"keylink\" target=\"_blank\">供养</a>。彼<a href=\"/remen/rensheng.html\" class=\"keylink\" target=\"_blank\">人生</a>生得转轮位。成就梵行具大<a href=\"/remen/shentong.html\" class=\"keylink\" target=\"_blank\">神通</a>。获十种陀罗尼。复值恒河沙等诸佛如来而无虚妄。经俱胝劫不入<a href=\"/remen/lunhui.html\" class=\"keylink\" target=\"_blank\">轮回</a>路。不断<a href=\"/remen/puti.html\" class=\"keylink\" target=\"_blank\">菩提</a>种不失<a href=\"/remen/putixin.html\" class=\"keylink\" target=\"_blank\">菩提心</a>。永灭一切罪得报身如来。若人持诵满一七日。是人当得天眼清净。若人耳闻恒复忆念。是人决定当得菩提。于过去世所作善根亦得现前。若传一人所有无间罪业。悉得除灭永断轮回。是人不被水火盗贼之所侵害。而复诸根不缺众病不生鬼魅不着。众所爱敬于当来世受持如来微妙之法供养诸佛。若人闻已心喜<a href=\"/remen/libai.html\" class=\"keylink\" target=\"_blank\">礼拜</a>赞叹。是人<a href=\"/remen/gongde.html\" class=\"keylink\" target=\"_blank\">功德</a>无量无边。于生生中口出妙香广一由旬。身毛孔中恒有光明常自照曜。常作如来胜利之事如阿难陀。具如是不可思议功德。</p></div>"
}]