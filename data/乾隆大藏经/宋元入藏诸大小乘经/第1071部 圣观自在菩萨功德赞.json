[{
    "title": "第1071部 圣观自在菩萨功德赞",
    "author": "施护法师 译",
    "html": "<div class=\"B1_text\"><p>圣观<a href=\"/remen/zizai.html\" class=\"keylink\" target=\"_blank\">自在</a>菩萨<a href=\"/remen/gongde.html\" class=\"keylink\" target=\"_blank\">功德</a>赞</p><p>大明太宗文皇帝御制观音赞</p><p>大圣自在观世音百千万亿应无尽</p><p><a href=\"/remen/shentong.html\" class=\"keylink\" target=\"_blank\">神通</a>无碍无所住大慈大悲愍<a href=\"/remen/zhongsheng.html\" class=\"keylink\" target=\"_blank\">众生</a></p><p>六根互用<a href=\"/remen/zhihui.html\" class=\"keylink\" target=\"_blank\">智慧</a>深<a href=\"/remen/wensixiu.html\" class=\"keylink\" target=\"_blank\">闻思修</a>入三摩地</p><p>济度随机而显现有如一月印千江</p><p>一江有月一江明明照惟一本无二</p><p>世人但以眼观色菩萨乃以目观声</p><p>彼惟有所窒于观是故不能神妙用</p><p>大士有目冥不睹耳鼻舌身意亦然</p><p>能以此观如是观终不颠倒成<a href=\"/remen/wangxiang.html\" class=\"keylink\" target=\"_blank\">妄想</a></p><p>熏习见闻既寂灭亦复无是妙色身</p><p>有能洞此十方空同证圆通<a href=\"/remen/sanmei.html\" class=\"keylink\" target=\"_blank\">三昧</a>海</p><p>身心无量遍沙界不动本际应所求</p><p>譬如万卉遇春风种种萌芽自生发</p><p>敷荣畅达各长茂或为枝叶结果成</p><p>酸碱甜苦及青红一切皆令如愿足</p><p>现前是法不思议不着诸相乃为真</p><p>一毛遍量法界空洗净五浊诸热恼</p><p>摧裂障山悉消荡无边苦趣总脱离</p><p><a href=\"/remen/suoposhijie.html\" class=\"keylink\" target=\"_blank\">娑婆世界</a>为乐城妙相恒沙俱显露</p><p>以太<a href=\"/remen/xukong.html\" class=\"keylink\" target=\"_blank\">虚空</a>为体相宝髻攒聚五须弥</p><p>以四大海为口门曜日月光为两目</p><p>森罗万像为璎珞发无上愿具辩才</p><p>引施十四<a href=\"/remen/wuwei.html\" class=\"keylink\" target=\"_blank\">无畏</a>功妙显三十二身应</p><p>普为众生之瞻仰广运诸佛慈悲心</p><p>身与众生为一身随感而应触处动</p><p>尔以<a href=\"/remen/zhengjian.html\" class=\"keylink\" target=\"_blank\">正见</a>能见我我以无见观自在</p><p>如镜照镜谷答响含摄朗彻皆自然</p><p>证此三昧即超凡一法具足一切佛</p><p>开启慈悲功德藏溥示善功方便门</p><p>贤劫未来诸众生咸证<a href=\"/remen/puti.html\" class=\"keylink\" target=\"_blank\">菩提</a>登正觉</p><p>大明太宗文皇帝御制大悲<a href=\"/remen/gsyps.html\" class=\"keylink\" target=\"_blank\">观世音菩萨</a>赞</p><p>观音证悟妙圆通入流亡所自闻中</p><p>由闻入觉所觉空清净宝觉成<a href=\"/remen/yuanrong.html\" class=\"keylink\" target=\"_blank\">圆融</a></p><p>三昧慈力与佛同妙力自在成就功</p><p>璎珞莊严百宝珑補陀岩现满月容</p><p>摩尼宝目莲华瞳频伽瓶水海波溶</p><p>杨枝叶叶生春风超越出世妙无穷</p><p>三十二应随所从四种无畏功德崇</p><p>称扬名号犹击钟<a href=\"/remen/ganying.html\" class=\"keylink\" target=\"_blank\">感应</a>有如声度墉</p><p>无有所碍咸达聪援拯沉溺开惑蒙</p><p>大悲慈力允敬恭恒河沙数垂范幪</p><p>随顺方便各有庸周偏法界福悠隆</p><p>动静二相了无踪妙明寂静显性宗</p><p>慧光普烛七宝红</p><p>永乐九年十二月十五日</p><p>归命最圣观自在满月妙相莲华生</p><p>能以无畏施有情我今称赞彼功德</p><p>一切善法悉具足顶戴诸佛大智冠</p><p><a href=\"/remen/fuhui.html\" class=\"keylink\" target=\"_blank\">福慧</a><a href=\"/remen/zhuangyan.html\" class=\"keylink\" target=\"_blank\">庄严</a>最上尊是故归命莲华手</p><p>两颊<a href=\"/remen/yuanman.html\" class=\"keylink\" target=\"_blank\">圆满</a>红白色鼻相修直妙端严</p><p>齿如珂雪密复齐四牙平正而具足</p><p><a href=\"/remen/fanyin.html\" class=\"keylink\" target=\"_blank\">梵音</a>清响复深妙一切闻者生爱心</p><p>凡所宣说众语言柔和善顺而甘美</p><p>常以大悲方便力救度一切苦众生</p><p>自利利他众导师是故归命莲华手</p><p>双眉同彼初生月身相犹如真紫金</p><p>众宝为鬘以庄严一切见者无厌足</p><p>敷鹿皮衣而为座最上自在众中尊</p><p>身诸相分悉周圆是故归命莲华手</p><p>上妙细氎为络腋摩尼珠宝作耳环</p><p>世出世宝所庄严最上自在最尊胜</p><p>诸善功德皆满足一切<a href=\"/remen/shijian.html\" class=\"keylink\" target=\"_blank\">世间</a>大法王</p><p>能开种种方便门是故归命莲华手</p><p>罪业众生微尘数<a href=\"/remen/wuliangjie.html\" class=\"keylink\" target=\"_blank\">无量劫</a>来处<a href=\"/remen/lunhui.html\" class=\"keylink\" target=\"_blank\">轮回</a></p><p>菩萨常生方便心化度悉令归智聚</p><p>放慈悲光照一切以最上法施众生</p><p>普令有情证菩提是故归命莲华手</p><p>所有阿鼻大<a href=\"/remen/diyu.html\" class=\"keylink\" target=\"_blank\">地狱</a>菩萨慈悲往现身</p><p>破坏彼趣悉无余阎摩狱卒生惊怖</p><p>彼诸业报众生类咸皆离苦罪锁除</p><p>恶趣能以智火焚是故归命莲华手</p><p>具足悲智<a href=\"/remen/xingyuan.html\" class=\"keylink\" target=\"_blank\">行愿</a>力欲<a href=\"/remen/sejie.html\" class=\"keylink\" target=\"_blank\">色界</a>中皆现身</p><p>于法自在利群生阎摩眷属悉<a href=\"/remen/huanxi.html\" class=\"keylink\" target=\"_blank\">欢喜</a></p><p>破坏一切罪业境令诸苦恼不复生</p><p>有情离苦得清凉是故归命莲华手</p><p>我今称赞大圣者最上色相无等伦</p><p>无碍自在<a href=\"/remen/sanjie.html\" class=\"keylink\" target=\"_blank\">三界</a>尊普施众生无所畏</p><p>度脱有情出<a href=\"/remen/kuhai.html\" class=\"keylink\" target=\"_blank\">苦海</a>断彼三毒<a href=\"/remen/fannao.html\" class=\"keylink\" target=\"_blank\">烦恼</a>根</p><p>咸令得住安乐中是故归命莲华手</p><p>所有一切饿鬼众针咽大腹及臭毛</p><p>如是等类数甚多昼夜受彼饥渴苦</p><p>由彼饥渴火所逼互相吞啖苦恼生</p><p>菩萨悲愿力所持往彼现身而救济</p><p>先化种种美饮食各各令饱益身胑</p><p>复为宣说<a href=\"/remen/zhengfa.html\" class=\"keylink\" target=\"_blank\">正法</a>门一切得离诸苦恼</p><p>菩萨悲智方便力能入一切趣类中</p><p>利行同事摄有情是故归命莲华手</p><p>身有大摩尼珠宝常出净妙众光明</p><p>普照世间诸暗暝映蔽日月而不现</p><p>所有夜叉罗刹等蒙光照者悉归依</p><p>观众生心令断疑是故归命莲华手</p><p>大力阿修罗王众斗诤勇猛而难调</p><p>菩萨亦现彼趣中方便<a href=\"/remen/shuofa.html\" class=\"keylink\" target=\"_blank\">说法</a>而化度</p><p>彼闻法已断疑惑各各生于慈<a href=\"/remen/shanxin.html\" class=\"keylink\" target=\"_blank\">善心</a></p><p>能施最上妙法门是故归命莲华手</p><p>菩萨曾游诸天界入一妙环天子宫</p><p>随顺方便开化门彼天悉无诸所施</p><p>是时天子生苦恼菩萨即为现珍财</p><p>令彼天子满施心是故归命莲华手</p><p>所有一切贪欲者常为烦恼火所烧</p><p>得见菩萨善威容即能回心思正法</p><p>世间贪嗔痴盛者恭敬<a href=\"/remen/dl.html\" class=\"keylink\" target=\"_blank\">顶礼</a>大圣尊</p><p>三毒烦恼获销除是故归命莲华手</p><p>众生界分无边际昆虫蝼蚁数无穷</p><p>菩萨亦以慈悲心处处方便而化度</p><p>世间或时值饥馑即变所食济群生</p><p>咸令息彼饥渴心是故归命莲华手</p><p>若见众生处大海舡筏破坏欲漂沈</p><p>菩萨慈悲现马身令其攀附而得渡</p><p>众生乘舡在大海菩萨随意使其风</p><p>若顺若逆济众生咸令远离诸怖畏</p><p>菩萨已离三界苦圆满三摩地法门</p><p>复能摄化诸有情数等虚空无边际</p><p>菩萨已离种种怖所谓罗刹诸部多</p><p>必舍左及拏吉泥邪迷一切恶鬼众</p><p>大水大火并盗贼虎狼虫兽及刀兵</p><p>疾病毒药与邪明乃至王刑禁缚等</p><p>菩萨自得远离已而复为彼诸众生</p><p>自利利他大导师最上大悲无畏者</p><p>菩萨已具诸梵行如日月分照世间</p><p>人天称赞大圣尊是为最上真梵行</p><p>菩萨<a href=\"/remen/changzhu.html\" class=\"keylink\" target=\"_blank\">常住</a>三摩地无边功德为所依</p><p>随顺方便现所居补陀落山为住止</p><p>其山高广复殊妙种种珍宝以庄严</p><p>彼有宝树数甚多低罗迦及瞻波等</p><p>有诸异鸟止其上常出清净妙好音</p><p>如是庄严圣所居礼敬瞻仰而获福</p><p>俱尾啰并嚩噜乃及彼阎摩等三天</p><p>乾闼婆王修罗王夜叉王及诸龙主</p><p>乃至部多等诸类若天若神一切王</p><p>昼夜各生恭敬心归依称赞真圣者</p><p>彼等如是称赞已一切所欲皆随心</p><p>大富快乐<a href=\"/remen/shouming.html\" class=\"keylink\" target=\"_blank\">寿命</a>长勇猛<a href=\"/remen/jingjin.html\" class=\"keylink\" target=\"_blank\">精进</a>具威德</p><p>息除无量诸苦恼梦中怖畏亦不生</p><p>乃至寿命欲终时菩萨现身而安慰</p><p>圣观自在功德海无量无边无有穷</p><p>假以百舌千劫中称扬赞叹不能尽</p></div>"
}]