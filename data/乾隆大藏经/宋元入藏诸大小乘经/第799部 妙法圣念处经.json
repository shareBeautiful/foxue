[{
    "title": "第一卷 妙法圣念处经",
    "author": "法天 译",
    "html": "<div class=\"B1_text\"><p>　　第一卷 妙法圣念处经</p><p>　　如是我闻。一时<a href=\"/remen/shizun.html\" class=\"keylink\" target=\"_blank\">世尊</a>。在大众中。<a href=\"/remen/tianren.html\" class=\"keylink\" target=\"_blank\">天人</a>围绕。瞻仰尊颜。目不暂舍。时诸大众。即于佛前。而说偈言。</p><p>　　归命一切智<a href=\"/remen/sanjie.html\" class=\"keylink\" target=\"_blank\">三界</a>第一尊</p><p>　　敷演微妙音广利诸群生</p><p>　　尔时世尊。告诸大众。即说颂曰。</p><p>　　若有诸<a href=\"/remen/zhongsheng.html\" class=\"keylink\" target=\"_blank\">众生</a>不杀施<a href=\"/remen/wuwei.html\" class=\"keylink\" target=\"_blank\">无畏</a></p><p>　　慈心能忍辱端严寿无比</p><p>　　若于有情所如同父母想</p><p>　　能离不与取<a href=\"/remen/zhihui.html\" class=\"keylink\" target=\"_blank\">智慧</a>福无量</p><p>　　若<a href=\"/remen/xingshan.html\" class=\"keylink\" target=\"_blank\">行善</a>身业离欲心坚固</p><p>　　不观女妙色<a href=\"/remen/jietuo.html\" class=\"keylink\" target=\"_blank\">解脱</a>诸恶趣</p><p>　　<a href=\"/remen/shijian.html\" class=\"keylink\" target=\"_blank\">世间</a>应远离解脱忻可证</p><p>　　似金矿覆藏体性本清净</p><p>　　<a href=\"/remen/fannao.html\" class=\"keylink\" target=\"_blank\">烦恼</a>不能伏上妙触生爱</p><p>　　<a href=\"/remen/shane.html\" class=\"keylink\" target=\"_blank\">善恶</a>事不分浮生苦最大</p><p>　　苦乐犹心起得失事亦然</p><p>　　善恶友离合<a href=\"/remen/yinguo.html\" class=\"keylink\" target=\"_blank\">因果</a>理无偏</p><p>　　降伏诸根乱平等心要行</p><p>　　利益诸有情是名苾刍行</p><p>　　<a href=\"/remen/shamen.html\" class=\"keylink\" target=\"_blank\">沙门</a><a href=\"/remen/poluomen.html\" class=\"keylink\" target=\"_blank\">婆罗门</a>烦恼伏应断</p><p>　　智慧修增长令心不散乱</p><p>　　<a href=\"/remen/niepan.html\" class=\"keylink\" target=\"_blank\">涅槃</a>理须证诸苦应远离</p><p>　　勤发<a href=\"/remen/zhengjian.html\" class=\"keylink\" target=\"_blank\">正见</a>心佛说此难比</p><p>　　解脱诸<a href=\"/remen/lunhui.html\" class=\"keylink\" target=\"_blank\">轮回</a>须弥爱不动</p><p>　　等彼栴檀香<a href=\"/remen/ganlu.html\" class=\"keylink\" target=\"_blank\">甘露</a>味无比</p><p>　　虽获上<a href=\"/remen/gongyang.html\" class=\"keylink\" target=\"_blank\">供养</a>娇奢耶妙衣</p><p>　　贪爱不染着知足心<a href=\"/remen/huanxi.html\" class=\"keylink\" target=\"_blank\">欢喜</a></p><p>　　如草被火焚了知不究竟</p><p>　　供养兴<a href=\"/remen/fuhui.html\" class=\"keylink\" target=\"_blank\">福慧</a>水火不能侵</p><p>　　白业真智果河水终无尽</p><p>　　不贪诸境界佛说苾刍行</p><p>　　乐求种种智相应恒现前</p><p>　　了达真实法不堕诸轮回</p><p>　　若人求白法令心不散乱</p><p>　　惠施诸境界劫火不能坏</p><p>　　无明诸有本轮回从此生</p><p>　　烦恼勤伏除真正牟尼行</p><p>　　乐行于忍辱端严离冤害</p><p>　　能仁妙相因见者心欢喜</p><p>　　林野离愦乱爱乐心欢喜</p><p>　　持钵恒一食是名苾刍行</p><p>　　解脱最安乐三涂最为苦</p><p>　　真如离彼此思惟不可得</p><p>　　利他平等业柔和常质直</p><p>　　正行恒相应远离诸邪执</p><p>　　意根乐执着意根称最胜</p><p>　　意根能速疾意根能欢喜</p><p>　　伽陀演说此能作亦能说</p><p>　　抖擞诸烦恼业果善了知</p><p>　　了知得失事能趣妙<a href=\"/remen/puti.html\" class=\"keylink\" target=\"_blank\">菩提</a></p><p>　　一切诸有情六根中第一</p><p>　　林间乐止住远离诸冤贼</p><p>　　了知是六根正行从此出</p><p>　　常处等引位抖擞诸<a href=\"/remen/yezhang.html\" class=\"keylink\" target=\"_blank\">业障</a></p><p>　　譬如于<a href=\"/remen/xukong.html\" class=\"keylink\" target=\"_blank\">虚空</a>风云不能染</p><p>　　善护身口意正见恒相应</p><p>　　智慧如灯明魔众不能坏</p><p>　　不害物名善慈悲利益深</p><p>　　威仪无缺犯方住苾刍心</p><p>　　眼被色境缚碍之余非转</p><p>　　烦恼缚有情三界不能出</p><p>　　真俗智微妙善巧事还希</p><p>　　诸佛同共赞运用叵难思</p><p>　　多闻求解脱贪恚不能违</p><p>　　善护身三业伏除令不生</p><p>　　尔时世尊。说此偈已。告诸大众。若有众生。烦恼缠缚。三界轮回。受诸苦恼。若行十善。感果人天。爱乐欢喜。譬如圆月。离诸障碍。清净无比。睹之欢喜。又如柴薪。火能焚烧。如是恶业。应当伏除。离于三界<a href=\"/remen/shengsi.html\" class=\"keylink\" target=\"_blank\">生死</a>轮回。解脱诸苦。又如飞禽。得离系缚。<a href=\"/remen/zizai.html\" class=\"keylink\" target=\"_blank\">自在</a>无碍。若诸有情。不造诸业。出离三界。证二空理。苦恼不侵。贪恚非染。了达轮回。譬如灯明。照了物像。正智相应。恒无间断。离诸邪执。爱乐寂静。冢间树下。舍离诸恶。亲近善友。<a href=\"/remen/biqiu.html\" class=\"keylink\" target=\"_blank\">比丘</a>如是。修<a href=\"/remen/chujia.html\" class=\"keylink\" target=\"_blank\">出家</a>行。一切可爱。诸境界等。不应贪着。不乐房舍。离于货易。及虚<a href=\"/remen/wangyu.html\" class=\"keylink\" target=\"_blank\">妄语</a>。不乐歌舞。舍离憎爱。林中一食。最上菩提。常乐趣求。离不与取。持粪扫衣。欢喜知足。止住林野。寂静思惟。离散乱想。及贪恚等。常行慈心。利乐有情。远离愚闇。修习智慧。离烦恼业。解脱生死。修八圣道。寂静现前。破坏一切诸烦恼苦。苾刍如是。应当修习。坚固善根。远离染欲。专心一境。爱乐真如。种种智慧。增长<a href=\"/remen/yuanman.html\" class=\"keylink\" target=\"_blank\">圆满</a>无漏净法。了知有漏虚幻不实。</p><p>　　尔时佛告诸苾刍言。若有苾刍。安住梵行。清净柔和。善修<a href=\"/remen/zhiguan.html\" class=\"keylink\" target=\"_blank\">止观</a>。爱乐静虑。林间游戏。远离诸染。了达迷妄。亦如飞鸟。虚空影随。比丘亦尔。三衣随身。善修平等。恒思<a href=\"/remen/zhengfa.html\" class=\"keylink\" target=\"_blank\">正法</a>。伏灭烦恼。智慧相应。趣求见道。乃至<a href=\"/remen/bian.html\" class=\"keylink\" target=\"_blank\">彼岸</a>。究竟涅槃。比丘应知。如是观察。安住欢喜。而于轮回及老病死。常乃怖畏。如阿苏啰及余天众。欢喜恭敬。获得上妙僧伽胝钵。不假余器。守护梵行。不令毁犯。清净无垢。不着诸味。及利养等。</p><p>　　尔时佛告诸苾刍言。若诸有情。舍离悲心。我慢放逸。焚烧诸善。难尽诸漏。</p><p>　　尔时世尊。乃说偈言。</p><p>　　若舍悲<a href=\"/remen/jingjin.html\" class=\"keylink\" target=\"_blank\">精进</a>无明慢相应</p><p>　　寂静不现前无由漏除灭</p><p>　　尔时佛告诸比丘言。若复有人。于诸卧具上妙细软。不应爱乐。<a href=\"/remen/juewu.html\" class=\"keylink\" target=\"_blank\">觉悟</a>无明。迷闇根本诸惑随生。谓此无明遍诸染心。彼若无时应非迷闇了达诸法。等持静虑。应尽诸漏。</p><p>　　于是佛告诸比丘言。若欲经行。在于林中。寂静不乱。于诸非法酒色等境。不应爱乐。比丘如是若诸魔众。由业系缚。恼乱修善。如人饮毒。自作自受。汝今<a href=\"/remen/pojie.html\" class=\"keylink\" target=\"_blank\">破戒</a>。行于邪命。烦恼系缚。堕大<a href=\"/remen/diyu.html\" class=\"keylink\" target=\"_blank\">地狱</a>。受种种苦。</p><p>　　比丘当知。行乞食时。若见女人。如毒蛇想。专注一心。思惟正法。不求名利。及诸妙境。离业系缚。令心平等。不行毁谤。若入聚落。如林野想。乞饮食时。如疗病想。起烦恼时。焚烧林想。求妙法时。趣正路想。处床卧时。鹿惊怖想。入诸<a href=\"/remen/chanding.html\" class=\"keylink\" target=\"_blank\">禅定</a>。游园观想。见阿罗汉。作<a href=\"/remen/futian.html\" class=\"keylink\" target=\"_blank\">福田</a>想。不乐境界。语言戏论。恒求解脱。国王大臣。利益亲近。上妙饮食。勿希贪想。施主名利。恒非欺诳。心行方便。不起嗔恚。贪乐房舍。亲近豪族如鱼乐水。安住不舍。远离知识。迷背真实。希求虚幻。如灯梦电。作解脱想。尊重邪道。恒行恭敬。最上真实。不能了悟。尔时佛告诸比丘言。应知省觉。爱乐经行。禅定智慧。恒行慈心。趣求最上真实解脱。获于正见。了达诸法。恒常修习忍辱精进。舍离贪恚及诸散乱。</p><p>　　佛告比丘。应当爱乐一切有情。忆念怜愍。令离颠倒及诸缠缚。解脱众苦。苾刍应知。于诸境界。离染侵害。譬如金体。性离尘垢。</p><p>　　比丘当知。若至亲友。及往非亲。应离贪恚。了知损益。若罪非罪。安隐艰辛。方便降伏。为<a href=\"/remen/shuofa.html\" class=\"keylink\" target=\"_blank\">说法</a>要。随彼利钝。聪明愚昧。导以胜劣。诫之正说。</p><p>　　比丘应知。林间经行。寂处习定。舍离过非。恒乐真如。了信因果。胜劣差别。远离诸毒。降伏诸根。不起过非。智慧相应。令心欢喜。止息毁谤。如海甚深。相应无尽。心意坚固。不起疑虑。不贪妙色。聪愍平等。应时善说。欲色无色虚妄真实。不说世间是非语言。远离过患诸境界等。譬如诸毒及以淤泥。勿令侵害。解脱轮回。无明远离。禅定智慧。辩才宣演。法义最上。离妄颠倒。一切尘垢。不令染污。一切所作。皆为利益。于众僧处。不起违背。身语意业。离彼缠缚。不求人天。修诸善业。不为名利。趣向涅槃。</p><p>　　苾刍应知。恒离恶友。不作诸非。常以慈心平等观察。心意调柔。护戒清洁。随顺真实。离妾怖畏。不迷轮回。及诸静虑。了达<a href=\"/remen/wuchang.html\" class=\"keylink\" target=\"_blank\">无常</a>。空智自在。梵众诸天。安住静虑。趣向涅槃。听闻妙法。了悟诚实。欢喜踊跃。</p><p>　　尔时世尊。说伽陀曰。</p><p>　　业果善不善所作受决定</p><p>　　自作自缠缚如蚕等无异</p><p>　　苦涩及甘美诸苦并烦恼</p><p>　　如影恒随逐饮毒自侵害</p><p>　　尔时世尊。说此偈已。告诸比丘。若有众生。善修智慧。破烦恼火。安住梵行。爱乐<a href=\"/remen/sanbao.html\" class=\"keylink\" target=\"_blank\">三宝</a>。见闻<a href=\"/remen/suixi.html\" class=\"keylink\" target=\"_blank\">随喜</a>。不起贪恚。作解脱想。了达不动。趣向真实。安住最上。离老病死及诸轮回烦恼冤家。相续不断。</p><p>　　尔时世尊告诸比丘。若于静处。修习梵行。趣自然智。诸天梵众。恒来亲近。礼事供养。所以者何。爱乐梵行。能坏轮回。远离烦恼。令心调伏。舍离黑暗及诸冤家。勿令侵害。犹如干草离火焚烧。舍离烦恼。亦复如是。</p><p>　　佛告比丘。若复有人。迷诸境界。恣纵诸根。违背涅槃。心不平等。恒行苦因。邪见缠缚。一切诸惑。不能伏除。广集资具。贪心炽然。最上福田。愚迷障蔽。曾无省悟。若遇法师。方便开化。远离诸惑及贪等染。息除猛焰。及离诸触。趣向最上甘露妙法。安住最上。善友知识。爱乐静虑。修习智慧。烦恼如山。而能破坏。安住净慧。舍诸愚闇。及离轮回。获妙<a href=\"/remen/guobao.html\" class=\"keylink\" target=\"_blank\">果报</a>。聪慧最上。修诸胜行。心意相续。少欲知足。息除邪执。系缚攀缘悉皆远离。如鱼吞钩。贪味自缚。有情亦尔。爱乐五欲。恒时不舍。广兴诸业。轮<a href=\"/remen/zhuansheng.html\" class=\"keylink\" target=\"_blank\">转生</a>死。无有止息。迷昧染因。诸趣差别。无有穷尽。</p><p>　　尔时世尊。乃说颂曰。</p><p>　　若人作恶业轮回地狱苦</p><p>　　饿鬼及傍生沦没无穷尽</p><p>　　等活与黑绳众合并号叫</p><p>　　烧然极烧然阿毗大地狱</p><p>　　艰辛恶业苦刺长十六指</p><p>　　四壁并四门悉皆铁所造</p><p>　　尔时世尊告诸比丘。彼诸地狱。焰火炽盛。暴恶甚多。相续无间。百踰善那。难可调伏。形色毛竖。甚大怖畏。极恶之声。闻皆酸楚。有情恶业。堕此狱时。头下足上。<a href=\"/remen/shana.html\" class=\"keylink\" target=\"_blank\">刹那</a>生彼。受种种苦。展转焚烧。昼夜啼泣。出大恶声。如鱼穿炙。皮肉糜烂。遍满黑暗。心意迷乱。罪人见彼琰魔罗界。大火焚烧。迷乱闷绝。造业同者。处之一狱。人人缠缚。狱卒牵挽。受苦难当。而无间断。若人少智。虚妄造罪。由此轮转。冤家聚会。受地狱苦。</p><p>　　时诸比丘。而白佛言。此琰魔罗。受罪之人。云何缠缚。受苦无量。</p><p>　　尔时佛告诸苾刍言。此人恒常。毁谤正法。不生信受。因果不了。迷诸地狱。不生怖畏。起烦恼火。焚烧诸善。以此业因。堕琰魔界。受如是苦。最上火难。而无间断。嗔恚冤家。愚痴黑暗。随业而受。业尽方出。</p><p>　　佛告比丘。若复有人。欺罔虚诈。于他妻女。耽染不舍。缠缚生盲。恒覆光明。不能了悟。</p><p>　　时诸比丘。复白佛言。处人卑贱。愚昧无智。复作何因。感果如是。</p><p>　　佛告比丘。此于过去。我慢心高。轻毁贤善。悭贪嫉妒。故受斯报。若复有人。离间彼此。及作恶业。由此<a href=\"/remen/yinyuan1.html\" class=\"keylink\" target=\"_blank\">因缘</a>。堕诸地狱。若生人中。乏少男女。财物散失。知识远离。命欲终时。颠狂怕怖。眷属守护。迷诸境界。不能了达。</p><p>　　尔时世尊。即说颂言。</p><p>　　自作还自受残害罪有情</p><p>　　暴恶苦器多业尽方能免</p><p>　　世间造诸业善不善恒随</p><p>　　譬如花有香远近皆相逐</p><p>　　尔时世尊告诸比丘。譬如飞禽栖止林树。聚散非恒。父母亲族。亦复如是。</p><p>　　佛告比丘。若复有人。于寂静处。系念思惟。修习善业。舍离愚暗。弹竿罥索。暴恶非法。临命终时。身心无恼。离诸惊怖。获报天上。饮食衣服。随心自在。眷属宫殿。悉皆圆满。聪明智慧。资具园林。无所乏少。<a href=\"/remen/shouming.html\" class=\"keylink\" target=\"_blank\">寿命</a>形色。圆满具足。若复有人。自心欺诈。诳惑世间。男女眷属。朋友知识。诃骂毁辱。广造诸非。命终之后。堕诸恶道。受苦无量。从彼出已。若生人中。贫穷下贱。衣食乏少。男女眷属。皆悉厌离。虚妄愚迷。不了因果。贪嗔等惑。相应无间。于诸善事。不曾修习。恶友非法。恒时亲近。</p><p>　　尔时世尊。而说颂曰。</p><p>　　地狱受诸苦焚烧从业生</p><p>　　人中因苦缠皆随自心造</p><p>　　轮回三界内往来如蚁环</p><p>　　业果互为缘相续无穷尽</p><p>　　尔时世尊。说此偈已。告诸苾刍。若获圣果。方免轮回。无所系属。自在安乐。业及业果。不能倾动。若复有人。起贪嗔惑。及造诸非。堕于地狱。猛焰焚烧。一切身体。受种种苦。发声号哭。思惟方便。不能得脱。如是苦涩。不善之业。愚迷自造。譬如猛火焚烧林野。一切草木无由得免。恶业亦尔。轮回地狱。受诸苦恼。不能远离。若复有人。舍离恶友。不造诸非。了悟因果。离诸疑谤。修习正见。信乐真如。寂静安乐。远离轮回。及诸苦恼。最上无比。<a href=\"/remen/wuxiang.html\" class=\"keylink\" target=\"_blank\">无相</a>无为。离妄颠倒。常乐我净。自在无碍。离诸系缚。善不善业。皆悉远离。</p></div>"
},{
    "title": "第二卷 妙法圣念处经",
    "author": "法天 译",
    "html": "<div class=\"B1_text\"><p>第二卷 妙法圣念处经</p><p>尔时会中诸苾刍等。闻佛所说。<a href=\"/remen/diyu.html\" class=\"keylink\" target=\"_blank\">地狱</a>焚烧。受苦无量。悲啼雨泪。礼敬佛足。而白佛言。此诸地狱。受罪有情。修何因行免于未来诸苦痛恼。不被缠缚。速得<a href=\"/remen/jietuo.html\" class=\"keylink\" target=\"_blank\">解脱</a>。唯愿慈悲。利益未来。敷演斯事。</p><p>尔时<a href=\"/remen/shizun.html\" class=\"keylink\" target=\"_blank\">世尊</a>告苾刍言。谛听谛听。吾今为汝分别解说。若复有人。修诸净戒。离于邪执愚迷颠倒。已所作罪。忏令不增。未作之罪。防护不生。修习闻思。及诸善业。舍离悭贪。欺诈暴恶。深信<a href=\"/remen/yinguo.html\" class=\"keylink\" target=\"_blank\">因果</a>。由此<a href=\"/remen/yinyuan1.html\" class=\"keylink\" target=\"_blank\">因缘</a>。不受焚烧地狱之苦。佛告<a href=\"/remen/biqiu.html\" class=\"keylink\" target=\"_blank\">比丘</a>。若复有人。欲求远离。焚烧冤害。不饮诸酒。修施戒业。苾刍应知。酒失最上。破坏善法。酒失最上。能坏聪慧。酒失最上。能坏安乐。酒失最上。远离善友。酒失最上。能生诸病。酒失最上。破坏解脱。酒失最上。冤家得便。酒失最上。财物散坏。酒失最上。增长非法。酒失最上。远离珍宝。酒失最上。乱说是非。酒失最上。散乱转增。酒失最上。能生贪忿。酒失最上。无明增长。酒失最上。忠实变诈。酒失最上。显露隐密。酒失最上。<a href=\"/remen/fannao.html\" class=\"keylink\" target=\"_blank\">烦恼</a>转增。酒失最上。成就地狱。酒失最上。焚烧善根。酒失最上。毁坏<a href=\"/remen/sanbao.html\" class=\"keylink\" target=\"_blank\">三宝</a>。酒失最上。恶名流布。酒失最上。醉变脓血。酒失最上。香变臭秽。酒失最上。增长三涂。</p><p>比丘应知。酒能毁坏。色无色业。酒能焚烧四果圣业。酒能增长暴恶之业。酒能不信正实因果。酒能增长烦恼诸苦。酒能发起口四过非及怖畏事。酒能数起贡高欺诈。酒能毁谤善友知识。酒能恒处众苦忧恼。酒能增长一切诸非。酒堕有情黑暗之处。酒堕有情饿鬼傍生。酒能远离聪明<a href=\"/remen/zhihui.html\" class=\"keylink\" target=\"_blank\">智慧</a>。酒能远离诸天神仙。酒能毁坏转<a href=\"/remen/fofa.html\" class=\"keylink\" target=\"_blank\">佛法</a>轮。酒能增长淫欲炽盛。酒能破坏清净梵行。酒能增长我慢放逸。酒似于风破坏<a href=\"/remen/shijian.html\" class=\"keylink\" target=\"_blank\">世间</a>。酒能坏乱长者之行。酒能忘失忍辱之心。酒能迷乱世间聪慧。酒能毁谤解脱之法。酒能远离诸佛净戒。</p><p>尔时世尊告比丘言。酒有如是种种过非。应当远离。比丘应知。饮酒之人。但贪美味。不虑苦果。由此为因。堕于地狱。受种种苦。从地狱出。若生人中。愚昧贫乏。不信因果。毁谤<a href=\"/remen/zhengfa.html\" class=\"keylink\" target=\"_blank\">正法</a>。轻慢贤善。烦恼增多。淫欲炽盛。远离解脱。暴恶缠缚。纤毫之善。而非修习。极恶之因。恒时亲近。如是展转。<a href=\"/remen/lunhui.html\" class=\"keylink\" target=\"_blank\">轮回</a>诸趣。无解脱时。</p><p>比丘应知。思惟离妄。修习正行。慎护三业。彼苦涩罪。护报艰辛。疼痛艰任。焚烧决定是故比丘。应当远离一切过非及诸怖畏。</p><p>比丘应知。自作自受他不能免。彼<a href=\"/remen/shasheng.html\" class=\"keylink\" target=\"_blank\">杀生</a>等。十不善业。果感不虚。</p><p>尔时世尊。说伽陀曰。</p><p>身语业非虚轮回诸恶趣</p><p>自作自缠缚善逝不能救</p><p>尔时世尊。说此偈已。告诸比丘。一切嗔恚。及于<a href=\"/remen/wangyu.html\" class=\"keylink\" target=\"_blank\">妄语</a>。应当远离。由此为因。堕诸恶趣。受种种苦。后生人中。贫乏卑贱。凡所发言。多增秽恶。伤犯于他。犹如刀斧。亦如饿鬼。自业所招。焚烧饮食。此业亦然。焚烧众善。恶名流布。见闻不喜。若有智者。远离妄语。发言诚谛。人皆信受。美名流布。犹如香气。闻皆<a href=\"/remen/huanxi.html\" class=\"keylink\" target=\"_blank\">欢喜</a>。</p><p>比丘应知。若复有人。发于实语。远离苦恼。虚妄邪执。犹如珍宝。堪任受用。亦如灯明照了物像。实语亦尔。闻皆信受。由此因缘。天上<a href=\"/remen/zizai.html\" class=\"keylink\" target=\"_blank\">自在</a>解脱诸苦。舍离秽恶虚妄之声。算数艺能。安住最胜。趣向解脱。<a href=\"/remen/caifu.html\" class=\"keylink\" target=\"_blank\">财富</a>无量。普济贫乏。智慧光明。<a href=\"/remen/zhuangyan.html\" class=\"keylink\" target=\"_blank\">庄严</a>第一。库藏丰盈。远离烦恼。若生人中。尊豪最上。种种庄严。自在具足。利益有情。孤独贫乏。乃至知识。悉皆利乐。恒说真实。犹如火毒烧照最上崄恶途路。如毒远离。是故妄语。一切时中。应当舍离。及诸缠缚。怖畏等罪。</p><p>复次比丘。有情妄语。堕大地狱。受诸苦恼。身分破裂。如青莲花。琰魔狱卒。为彼罪人。而说偈言。</p><p>虚妄地狱因众苦自心造</p><p>娑伽水有尽此业报无穷</p><p>尔时世尊告诸比丘。若复有人。舍离妄语。如舍苦涩。获味甘美。比丘应知。修习智慧。爱乐真实。庄严自身。<a href=\"/remen/gongde.html\" class=\"keylink\" target=\"_blank\">功德</a>最胜。犹如<a href=\"/remen/ganlu.html\" class=\"keylink\" target=\"_blank\">甘露</a>。能离过患。愚夫迷倒。不了苦因。炽然造作。暴恶之业。损害憎嫌。一切过非。恒时不息。堕诸地狱。远离安乐及以真实。若得人身。见闻不喜。增多过患。龙天嫌厌。愚迷虚妄。善友如冤。非曾亲近。恒习诸恶。无时暂舍。轮回受苦。而无穷尽。比丘应知。真实最上智者修习。犹如甘露。远离过非。恒时安乐。亦如<a href=\"/remen/niepan.html\" class=\"keylink\" target=\"_blank\">涅槃</a>。苦恼不侵。远离无义及四相等。又如圣境。爱乐最上。真实亦尔。闻皆欢喜。又如暗室。明灯最上。能了物像。真实亦尔。闻非疑谤。又如良药。能息苦恼。乃至鬼魅。皆能远离。真实亦尔。解脱地狱及诸苦恼。愚迷轮回诸恶趣中。受苦展转。业报无穷。堕诸地狱。不得解脱。受种种苦。发声号哭。空中有声。告诸罪人。汝等勿哭。自作自受。怨于何人。烦恼迷覆自心虚妄。不能远离解脱众苦。若复有人。恒不妄语。犹如甘露。人皆爱乐。普益自他。若行妄语。犹如毒药。损恼自他。不得安隐。虚妄亦尔。堕于崄处。受大苦恼。如是虚妄。生生之中。应当舍离。修习净行。解脱诸苦。真实庄严。种种智慧。悭贪诸惑。及不善业。伏断无余。</p><p>比丘应知。有情虚妄。烦恼缠缚。犹如器仗刀剑等物。损害有情。不得安隐。若复有人。真实离妄。财法惠施。<a href=\"/remen/154932.html\" class=\"keylink\" target=\"_blank\">饶益</a>有情。最胜功德。而无有尽。乃至获于安乐自在。</p><p>若复有人。远离真实及诸智慧。恒造恶业。轮回诸趣。受种种苦。刀兵饥馑风火疾疫。飘溺焚烧。冤家非一。众苦聚会。逼迫酸疼。一切暴恶。自作自受。业报非虚。</p><p>比丘应知。愚夫妄执此彼世间无因无果及无作用。散乱横计。增长非法。远离善法。愚迷有情。不了因果。堕诸黑暗。轮转不息。苦恼无穷。佛大慈悲。说希有法。导彼愚迷。令心省悟。舍离众魔及诸惊怖。</p><p>佛告比丘。地狱有情。被业所牵。处于黑暗。恒闻恶声。怖畏迷乱。奔堕火坑。焚烧身体。皮干肉烂。犹如枯木。由业力故。凉风触体。还复如本。依前焚烧。苦恼无量。如是受苦。业尽方免。</p><p>比丘应知。勤修善业。远离恶趣及诸苦恼。人天富乐。自在可爱。趣向涅槃。伏除贪嗔及余诸惑。勿令侵害。舍离散乱。不造众恶。地狱酸楚。恒时受苦。应生厌离。解脱轮回。</p><p>若复有人。杀害<a href=\"/remen/zhongsheng.html\" class=\"keylink\" target=\"_blank\">众生</a>。及不与取。毁谤三宝。不信因果。起于虚诳离间彼此。发身等业。悭贪嫉妒。恒不舍离。命终之后。堕于地狱。受苦无量。如是展转沉沦恶趣。而不解脱。</p><p>比丘应知。由宿业力。轮回<a href=\"/remen/shengsi.html\" class=\"keylink\" target=\"_blank\">生死</a>。缠缚诸有。而无穷尽。</p><p>佛告比丘。身语意业。不善为因。堕于地狱。受苦三时。而无暂息。宁持利刃。断于舌根。不以此舌说染欲事。所以者何。由此为因。起贪嗔痴。广造恶业。轮转诸趣。不得解脱。皆因虚妄。横执染欲。于苦计乐。起业烦恼。生死长时。不能远离。又如罥索。缠缚有情。染欲亦尔。系缚有情。堕于地狱。获苦涩果。愚迷有情。不能远离。染欲因缘。谄诳暴恶。转增炽盛。焚烧众善。而无悲愍。广益有情。</p><p>比丘应知。<a href=\"/remen/wozhi.html\" class=\"keylink\" target=\"_blank\">我执</a>如山。恶业似海。烦恼焰猛。炽然相续。缠绕不舍。相貌丑恶。惊怖忧恼。恒非安隐。又如<a href=\"/remen/xukong.html\" class=\"keylink\" target=\"_blank\">虚空</a>。遍一切处。惑业苦恼。随逐有情。恒不舍离。无处不有。系缚有情。不令出离。又如世间邪见执我。坚固难拔。僻执系缚。恒无暂舍。苦恼逼迫。暴恶缠缚。损害艰辛。无怙无依。轮<a href=\"/remen/zhuansheng.html\" class=\"keylink\" target=\"_blank\">转生</a>死。周遍一切。如火焚烧。受种种苦。而无穷尽。</p><p>又此我执。颠倒虚妄。愚暗迷乱。或执星辰。或计五根。或执意根。妄为究竟。归依奉事。而求解脱。由妄执着。我能造因。亦能受果。由斯增长身心苦恼。而非远离地狱轮转酸楚疼痛。坚执勇猛。缠绕相续。愚迷造作诸不善业。而非悔恨。思惟方便。了悟果因。远离过非。趣求解脱。</p><p>比丘应知。若复有人。造诸恶业。受报艰辛。处于地狱。乃至劫坏。而非解脱。龙天八部。不能守护。所以者何。此诸有情。业绳所牵。受地狱苦。此界坏已。恶业因缘。往于他方。余处受苦。不能远离。</p><p>若复有人。于父母处。起杀害想。而生决定。此罪至重。譬如有人。以利刀剑破坏<a href=\"/remen/sanjie.html\" class=\"keylink\" target=\"_blank\">三界</a>一切众生。比此犹轻。所以者何。父母恩德。反生冤害。获罪甚重。</p><p>若复有人。破僧和合。杀阿罗汉。出<a href=\"/remen/foshen.html\" class=\"keylink\" target=\"_blank\">佛身</a>血。此罪最重。获报无间。受苦相续。残害怖畏。治罚恒时。思惟方便。无暂止息。铁毒火炬。苦[歹*支]无穷。非法缠缚。破坏恐怖。恒常无断。颠倒愚迷。不能远离苦涩之果。由此因缘。烦恼业牵轮回生死。不得解脱。</p><p>比丘应知。染欲妄语。应生厌离。悔恨思惟。伏除弃舍。止息贪爱。勿作是想。何况执着。造作彼业。</p><p>是故比丘。烦恼暴恶。邪见颠倒。汝应破坏。于诸恶趣。舍离彼业及愚痴等。趣求无上。最胜无边。二空智慧。利益有情。不令堕落地狱鬼畜。焚烧诸苦。受种种等非爱之果。</p><p>若复有人。尊重佛僧及诸经典。恭敬<a href=\"/remen/gongyang.html\" class=\"keylink\" target=\"_blank\">供养</a>。歌颂称赞。以此因缘。远离尘垢及诸系缚业等诸障。获报安乐。恒生善趣。初中后善。远离苦恼安乐长时。相续无间。弃舍垢染及诸烦恼。愚迷醉乱。伏除不起。止息轮回。解脱诸有。乃至究竟。而证转依。</p><p>于是佛告诸比丘言。若复有人。虚诈妄语。诳惑世间。希求财利。养活身命及奴马等。以此因缘。命终之后。必堕地狱。受焚烧苦。猛焰炽然。相续无间。苦恼烧煮。而无穷尽。彼获如是暴恶之苦。皆由业牵不得远离。地狱诸苦。譬如罥索系缚有情。令不自在。此业亦尔。能缚有情。堕落猛火。焚烧身体。手足骨髓。皆如火聚。内外亦然。苦恼无量。彼大地狱。周匝四门。复有四角。各各焚烧。脓血粪秽。种种治罚。众多苦具。皆悉烟焰。俱时火然。相续无断。</p><p>尔时世尊。而说颂曰。</p><p>愚迷诸有情贪财行虚诳</p><p>地狱业所牵焚烧受诸苦</p><p>亦如诸毒药自饮还自害</p><p>造业亦复然似影恒随逐</p><p>又如出火木生火能自害</p><p>苦果随恶因自作应自受</p><p>佛告比丘。若复有人。于境起贪。应作观想。可以对治。若于珍宝。起于贪欲。如火轮想。及破坏想。世间贪爱。无量无边。由斯观想。皆悉远离。贪着世间。如冤家想。见于海水作漂沦想。见于刀剑。灭烦恼想。降云雨时。作普益想。见诸佛时。作解脱想。见国王时。起尊重想。见父母时。起亲爱想。起悭贪时。如毒药想。见眷属时。暂止息想。趣圆寂时。起平等想。持净戒时。起光明想。见金宝时。起破坏想。见<a href=\"/remen/pojie.html\" class=\"keylink\" target=\"_blank\">破戒</a>者。起救护想。财散失时。非究竟想。住三界时。如牢狱想。见日轮时。起智慧想。修静虑时。求功德想。</p><p>比丘应知。于他财物矫设诸行。虚诳盗取。以此为因。堕于地狱。种种苦恼。焚烧其身。支体破裂。恒处黑暗。无有光明愚迷覆心。恒不舍离。无少安乐。远离涅槃。一报终尽。复堕鬼畜。常困饥渴。劳役疲乏。众苦逼迫。而无穷尽。若生人中。乏少资财。欲心炽盛。处人卑贱。劳苦相续。时无暂息。</p><p>尔时世尊。而说颂曰。</p><p>虚诳盗他财三涂苦自受</p><p>饥渴恒相续众苦无休息</p><p>愚迷覆智慧光明恒远离</p><p>轮回恶趣中业尽方能出</p><p>尔时佛告诸比丘言。若复有人。于诸顺情妙触之境。而起染着。恒非舍离。应作坚硬苦涩等想。<a href=\"/remen/wuchang.html\" class=\"keylink\" target=\"_blank\">无常</a>败坏体不究竟。如电如梦。<a href=\"/remen/zixing.html\" class=\"keylink\" target=\"_blank\">自性</a>非有。于诸妙触。皆悉远离。比丘应知。于诸欲境。勿起爱着。及诸世间。过去未来。所有可爱。染欲尘境。应当舍离。</p></div>"
},{
    "title": "第三卷 妙法圣念处经",
    "author": "法天 译",
    "html": "<div class=\"B1_text\"><p>第三卷 妙法圣念处经</p><p>尔时佛告诸<a href=\"/remen/biqiu.html\" class=\"keylink\" target=\"_blank\">比丘</a>言。若复有人。于未来世。求生人天。厌离苦果。应当远离诸业<a href=\"/remen/fannao.html\" class=\"keylink\" target=\"_blank\">烦恼</a>暴恶淫逸。及离<a href=\"/remen/wangyu.html\" class=\"keylink\" target=\"_blank\">妄语</a>破坏损恼一切有情。修诸善业。渐令增长。相续恒时。获报安乐。舍离苦恼。尔时<a href=\"/remen/shizun.html\" class=\"keylink\" target=\"_blank\">世尊</a>。即说偈言。</p><p>暴恶能远离苦涩果非有</p><p>轻毁妄语无闻名皆<a href=\"/remen/huanxi.html\" class=\"keylink\" target=\"_blank\">欢喜</a></p><p>邪执宿冤贼伏除令不起</p><p><a href=\"/remen/juewu.html\" class=\"keylink\" target=\"_blank\">觉悟</a>烦恼染恒修诸对治</p><p>尔时佛告诸比丘言。若复有人。值遇违缘。于自及他应当觉悟。破坏远离虚妄计执。想诸圣贤。修于忍行。又于财物。离贪<a href=\"/remen/wangxiang.html\" class=\"keylink\" target=\"_blank\">妄想</a>。人及非人。世及出世。正道非道。若男若女。<a href=\"/remen/shane.html\" class=\"keylink\" target=\"_blank\">善恶</a>业果。真实虚妄。宫殿房室。恭敬<a href=\"/remen/gongyang.html\" class=\"keylink\" target=\"_blank\">供养</a>。乃至一切诸染净境。勿起妄执。亦非憎嫉。真实离妄。悲愍有情。入圣阶渐。远离<a href=\"/remen/diyu.html\" class=\"keylink\" target=\"_blank\">地狱</a>。损坏琰魔。除灭黑暗。修习<a href=\"/remen/zhihui.html\" class=\"keylink\" target=\"_blank\">智慧</a>。贪忿染因。犹如火毒。悉应舍离。业报艰辛。<a href=\"/remen/chanhui.html\" class=\"keylink\" target=\"_blank\">忏悔</a>发露。不应覆藏。文字晓了。宣说苦因。咸应远离。</p><p>佛告比丘。若复有人。于诸恶友及他眷属。勿生憎嫉。应起是念。我从无始多劫已来。轮转诸趣。父母亲族。善友知识。轮转<a href=\"/remen/shengsi.html\" class=\"keylink\" target=\"_blank\">生死</a>。往来不定。于诸有情。应当悲愍起亲爱想。贪嗔等惑。由此远离。</p><p>时诸比丘白世尊言。若复有人。虚妄两舌。离间彼此。当感何果。愿佛演说。我等乐闻利益未来一切有情。佛告比丘应知两舌获报差别。略有十种。何等为十。一种族卑贱。眷属乖离。二远离善友。恶友增多。三愚痴暗钝。增长过非四毁谤圣贤。不信<a href=\"/remen/yinguo.html\" class=\"keylink\" target=\"_blank\">因果</a>。五藏护己失。乐说他非。六虚妄转增忠实行寡。七死堕地狱。受苦无穷。八恣纵贪嗔恶名流布。九财货散失。恒时忧苦。十远离<a href=\"/remen/zhengfa.html\" class=\"keylink\" target=\"_blank\">正法</a>。恒生边地。比丘应知。两舌之业。获报如是。不应执着。皆当弃舍。</p><p>于是比丘。复白佛言。若有<a href=\"/remen/zhongsheng.html\" class=\"keylink\" target=\"_blank\">众生</a>。发粗恶语。感于何果。佛告比丘。应知语业。获报有十。何等为十。一者口出刃焰焚烧自身。二者邪见炽盛。无恶不作。三者远离圣贤。日增恶友。四者众皆厌弃。犹如诸毒。五者外器险隘。高下不等。六者烦恼炽盛。坏散财物。七者焚烧众善。非法转增。八者身体臭秽。闻皆嫌厌。九者支节枯干。恒时病苦。十者死堕险趣。轮<a href=\"/remen/zhuansheng.html\" class=\"keylink\" target=\"_blank\">转生</a>死。比丘应知。粗恶语业。招如斯报。汝应远离。</p><p>尔时世尊。乃说颂言。</p><p>众善应可爱如父复如母</p><p>美善体安然能离于喧诤</p><p>美善人天喜美善增勤勇</p><p>美善眷属多美善三涂离</p><p>美善息诸恶美善离烦恼</p><p>能弃语过非应修诸众善</p><p>尔时世尊。说此偈已。告诸比丘。如是所发粗恶之语。悉应远离伏除不起勿令增长。堕于地狱。受饥渴苦。种种痛恼。于彼恶趣。恒时饥渴如火焚烧。常思饮食量如芥子。终不能得。何况多食。</p><p>比丘应知。彼诸有情。由此恶业。极苦缠缚。饥渴焰火。相续逼迫。时无暂息。如是苦果。皆由虚妄粗恶语业之所招感。比丘应知。虚妄恶业。及诸<a href=\"/remen/gongde.html\" class=\"keylink\" target=\"_blank\">功德</a>。人天胜善。皆由心造。若痴增上。轻毁贤善。起恶意业。远离平等。乐说彼此长短是非。如油欲尽灯光渐暗。智慧损减。过犯转增。是故比丘。恒应远离虚妄恶业。勿令侵害于他名利。若生嫉妒及诸忿等。恼乱身心。时无暂息。比丘应知。此等恶因。焚烧自善。于当来世。必招苦果<a href=\"/remen/lunhui.html\" class=\"keylink\" target=\"_blank\">轮回</a>不息。应当弃舍。时诸比丘。复白佛言。若有众生。于情非情。恒起嗔忿。获于何报。</p><p>佛告比丘。应知嗔忿。于当来世。得十衰损。何等为十。一者冤家增盛。人皆嫌厌。二者生于边地。远离正法。三者萦缠诸病贫乏困苦。四者死堕豺狼巇险暴恶。五者或处毒蛇。恒时嗔恚。六者诸根丑陋。眷属乖离。七者死堕黑绳。受苦相续。八者肢体干焦众苦烧然。九者增于邪执。毁谤圣贤。十者恒处三涂。轮转不息。如是十种。皆由嗔恚。比丘当知。悉应远离。</p><p>尔时比丘。复白佛言。若有众生。恒修无嗔。获于何报。佛告比丘。得十胜利。何等为十。一者善美流布。二者远离慢轻。三者能伏嗔恚。四者三涂舍离。五者冤敌不侵。六者恒生人天。七者眷属<a href=\"/remen/yuanman.html\" class=\"keylink\" target=\"_blank\">圆满</a>。八者诸根无缺。九者色相具足。十者成就<a href=\"/remen/jietuo.html\" class=\"keylink\" target=\"_blank\">解脱</a>。比丘应知。如是胜利。汝当修习。</p><p>尔时世尊。乃说颂言。</p><p>衰损由嗔恚沉沦<a href=\"/remen/kuhai.html\" class=\"keylink\" target=\"_blank\">苦海</a>深</p><p>诸根多缺陋逼迫事难任</p><p>善因生善道非法入埿梨</p><p>傍生并鬼趣善恶业恒随</p><p>尔时世尊。说此偈已。告诸比丘。善恶之业。损益不同。互相增减。随业势力。受报非虚。</p><p>时诸比丘。复白佛言。有情悭贪。不行惠施。自无依托。迷暗愚痴。不信因果。毁谤圣贤。获报云何。</p><p>佛告比丘。若诸有情。悭贪不信。于诸财物。自不受用。何况施他。应知比丘。无智愚人。远离善友。复造诸非。由此<a href=\"/remen/yinyuan1.html\" class=\"keylink\" target=\"_blank\">因缘</a>。堕诸地狱。受苦无穷。彼诸比丘。闻是语已。忧愁悲恼。哽咽号泣。</p><p>复白佛言。此诸有情。复于何时。当舍此苦。愿佛演说。利益未来。</p><p>尔时世尊。告诸比丘。乃说颂曰。</p><p>人间六万岁阿部陀昼夜</p><p>积彼年及月初三万六千</p><p>承斯余<a href=\"/remen/shouming.html\" class=\"keylink\" target=\"_blank\">寿命</a>后后二万增</p><p>八寒大地狱相续苦无尽</p><p>尔时世尊说此偈已。告诸比丘。此大地狱。受苦有情。由身语意。轻慢贤善。毁谤正法。造作非法。破坏佛形。焚烧经典。谤真实法。言无义味。由此业因。牵引有情堕险恶处。种种治罚相续受苦。而无穷尽。</p><p>时诸比丘。复白佛言。若复有人。于佛正法。甚深经典读诵演说令他信受。发<a href=\"/remen/putixin.html\" class=\"keylink\" target=\"_blank\">菩提心</a>。获何胜利。</p><p>尔时佛告诸比丘言。功德无量。微妙最胜。此诸有情。<a href=\"/remen/shouchi.html\" class=\"keylink\" target=\"_blank\">受持</a>读诵。如是深法。敷演解说依法<a href=\"/remen/xiuxing.html\" class=\"keylink\" target=\"_blank\">修行</a>。起于正信。伏除障染。远离恶趣。恒处人天。安隐快乐。一切圣贤。护助称赞。于当来世。获得最上。多闻总持福德智慧。忆念不忘。宫殿珍宝。悉皆具足。乃至圆寂。速得成就。恒离老病。悭贪嫉妒。迷惑醉乱。毁谤正法。虚妄邪执。八难艰险。及诸非法。悉能远离。</p><p>尔时佛告诸比丘言。若复有人。愚迷邪执。于诸<a href=\"/remen/shijian.html\" class=\"keylink\" target=\"_blank\">世间</a>。虚妄爱乐。广造诸非。于其所作。亦无悔恨。其心增盛。诸恶相续。不怖险处远离善友。由此业因。轮转地狱。受苦涩果。决定非虚。</p><p>比丘应知。诸有智者。悉皆舍离。诸不善业。发起正信。修习对治。</p><p>比丘当知。由心造罪获果亦然。解脱生死。<a href=\"/remen/liuzhuan.html\" class=\"keylink\" target=\"_blank\">流转</a>诸趣。亦由于心。能行谄诳。又能调伏。亦能暴恶。能趣三涂。得大怖畏。亦由于心。又能舍离。修诸善法。而能弃背。真实安乐。及能远离虚妄颠倒种种因缘<a href=\"/remen/guobao.html\" class=\"keylink\" target=\"_blank\">果报</a>差别。若假若实。获报决定及不决定。有益无益若善非善。皆能远离。亦能显于二空之理。譬如明灯能破黑暗。复能显现诸物像等。心亦如是。又如善恶因果差别。互相随逐。恒不舍离。轮转诸趣。亦由于心。又如染净隐显虽殊。互相增减。假实理事。亦非即离。<a href=\"/remen/zhengjian.html\" class=\"keylink\" target=\"_blank\">正见</a>邪执。爱非爱业。出离沉沦。理非即离。皆由心造。</p><p>比丘应知。诸业系缚。往来生死。犹如罥索。系缚有情。恒不<a href=\"/remen/zizai.html\" class=\"keylink\" target=\"_blank\">自在</a>。愚迷虚妄。烦恼缠缚。障覆真理。令智不起。于法非法。不能了达。亦非修习趣证之行。二空真理。无由显证。</p><p>比丘当知。此由无明。迷于正理。于<a href=\"/\" class=\"keylink\" target=\"_blank\">佛教</a>法曾无所悟。障碍留难。自不依修。复障他学。妄说过非。深增厌离。由此业因。毁谤正法。诸佛冤贼。世世愚昧。恒堕黑暗地狱之中。备受众苦。而无穷尽。从彼出已。复堕饿鬼。愚迷暴恶。互相残害。恒时受苦。饥渴逼迫。而无暂息。受种种苦。复从彼出。堕畜生中。疲乏饥困。众苦缠缚。恒无止息。嗔心增猛。互相食啖。极恶意乐。相续不断。亦如世火能烧林野。此业亦尔。能烧众善。损害有情。</p><p>尔时世尊。乃说颂曰。</p><p>迷惑诸有情谤佛毁正法</p><p>堕落于三涂穷劫不能出</p><p>恒处地狱苦黑暗绝光明</p><p>饿鬼及傍生饥虚无穷尽</p><p>有情由业缚智慧烦恼覆</p><p>险恶海沉沦劫坏不能免</p><p>尔时世尊。说此偈已。告诸比丘。由前谤法。恶业之因。轮转三涂。受苦无量。从彼出已。若生人中。贫穷困苦。诸根不具。饥渴所逼。烦恼增盛。其性暴恶。犹如象马。[怡-台+龍]悷不调。愚迷邪执。恒时相应。病苦缠缚。而无间断。其心放逸。虚妄攀缘时无止息。聋盲喑哑。不值正法。恒处边地。智慧乏少。愚痴邪执。受种种苦。而无穷尽。比丘应知。谤法之罪。获报无量。说不能尽。</p><p>佛告比丘。若复有人。修诸静虑。趣求解脱。于<a href=\"/remen/fofa.html\" class=\"keylink\" target=\"_blank\">佛法</a>僧。不生毁谤。恒时尊重。称赞信受。犹如父母。亦如善友。恒时爱护。尊敬信受。不起邪谤。令心欢喜。时诸比丘。复白佛言。有情云何。舍离过非。修习胜行。愿佛演说。利益未来。</p><p>尔时世尊告诸比丘。谛听谛听。今为汝说。若复有人。舍离身语。诸不善业。恒修善业。又于三世。安住观察。伏诸邪慢。尊重<a href=\"/remen/sanbao.html\" class=\"keylink\" target=\"_blank\">三宝</a>。策勤三业。趣证<a href=\"/remen/puti.html\" class=\"keylink\" target=\"_blank\">菩提</a>。复于三时。远离诸执及贪嗔等。</p><p>复次比丘。由于三业。离诸过患。安住爱乐。<a href=\"/remen/sanjujingjie.html\" class=\"keylink\" target=\"_blank\">三聚净戒</a>。趣三菩提及三真如。远离烦恼。安住思惟。令心平等。观察最胜。复离慢疑。三业清净。伏除障染。于一切处。能离系缚。修习正行。忆念苦空。乐趣解脱。微妙甚深。远离诸恶。发起方便。破坏愚暗。及诸贪欲。是故比丘。应修善行。弃舍诸非。及能远离饥渴寒热。颜容憔悴。愚暗破裂。忧恼悔恨。种种诸苦。皆悉舍离。获于人天。富饶安乐。聪慧广闻。恒修舍行。及诸香灯花鬘璎珞诸供养具。</p><p>复次比丘。若起邪执。悭贪嫉妒。虚妄谄诳。堕于饿鬼受诸苦恼。逼迫残害。相续无断。饥渴焚烧。业因熟时。纤毫难免。忧苦缠缚。远离解脱。</p><p>时诸比丘。白世尊言。此诸有情。云何得脱如是众苦。复于何时而得解脱。获于正信。我今思惟。不能了达。又此有情。于鬼趣中。日夜长时。恒受饥渴。寒热忧苦。身首干枯。痴暗迷覆。恒无暂舍。愿佛演说。利益未来。</p><p>佛告比丘。此诸有情。于过去世。造诸恶业。不修<a href=\"/remen/fuhui.html\" class=\"keylink\" target=\"_blank\">福慧</a>。悭嫉虚诳。烦恼炽盛。恣纵贪嗔。不能伏除。命终之后。堕于地狱。受苦无量。从彼出已。复堕饿鬼。众苦逼迫。饥渴缠缚。于一切处。恒时受苦。无救无依。思念饮食。终无所得。悔恨号哭。念我何时当舍此苦。</p><p>比丘应知。愚痴有情。烦恼缠缚。由恶三业。轮转三涂。受如斯苦。</p><p>比丘当知。若复有人。近事男女。诸天魔梵。破彼恶业。修习善法。爱乐<a href=\"/remen/zhendi.html\" class=\"keylink\" target=\"_blank\">真谛</a>。审观自身。四大<a href=\"/remen/wuyun.html\" class=\"keylink\" target=\"_blank\">五蕴</a>。苦空<a href=\"/remen/wuchang.html\" class=\"keylink\" target=\"_blank\">无常</a>。亦如水泡。芭蕉梦电。皆悉虚幻。是故比丘。于诸善法。修令增长。于一切恶。对治不起。安住人天。最胜可爱。皆得自在。身语意业。远离诸非。虚妄欺诈。及诸惊怖。决定弃舍。爱乐最胜。寂静思惟。离诸散乱。造作众善。初中及后。令无间断。降伏诸根。舍离系缚。及诸恶趣。愚痴黑暗。不了果因。广作不善。轮回三涂。被受众苦。</p><p>尔时世尊。而说颂曰。</p><p>若乐于住处应观胎藏苦</p><p>远离颠倒贪破坏令不起</p><p>缠缚于业绳三途苦无尽</p><p>来往似蚁环沉沦难出离</p><p>尔时世尊。说此偈已。告诸比丘。老病死苦。缠绕有情。恒不舍离。譬如鱼鹿网箭缠缚。亦复如是。</p><p>复次比丘。贪爱如毒。嗔忿似火。虚妄谄诳。迷覆净心炽然烦恼。恒相随逐。令不出离。若复有人。贪求财物。广行虚诳。养活身命。妄执缠缚。轮转诸有。如鱼吞钩。因贪所起。如焰中水。从爱心生。</p><p>尔时世尊。乃说颂言。</p><p>迷执虚妄见业缘有幻身</p><p>果因恒离倒离因果非真</p><p>轮转因烦恼了达证真空</p><p>解脱烦恼离真实理非无</p><p>最上妙觉位<a href=\"/remen/erzhang.html\" class=\"keylink\" target=\"_blank\">二障</a>悉皆亡</p><p>湛然恒不动利乐诸有情</p><p>尔时世尊。说此偈已。告诸比丘。若复有人。起谤不信。损坏三宝。花卉果实。货易活命。以此因缘。堕于恶趣。彼有獯狐及诸鹫鸟。其嘴锋利。犹如金刚。形貌丑恶。娆乱惊怖。来集食啖身肉手足眼目骨髓。周遍无遗。受苦无量。业绳缠缚。随逐不舍。而无依怙。亦非救济。轮转如是。三恶往来。恒不舍离。从彼出已。复堕饿鬼。饥渴所逼。增长众苦。口吐火焰如山相续。而无间断。设降大雨。遍一切处。此恶业火终不能灭。</p><p>比丘应知若复有人。修习施戒。乃至智慧。而能解脱。种种众苦。</p><p>复次比丘。恶业为因。招三涂果。有情迷执。不能伏除。分别俱生烦恼一百二十八使。于<a href=\"/remen/sanjie.html\" class=\"keylink\" target=\"_blank\">三界</a>内。欲<a href=\"/remen/sidi.html\" class=\"keylink\" target=\"_blank\">四谛</a>行。乃有十二。上二合论。二十四行。约三界说。</p><p>复次比丘。四谛四智。乃有十六。及二见道。修<a href=\"/remen/sinianchu.html\" class=\"keylink\" target=\"_blank\">四念处</a>。八正道支。五根五力。解脱暴恶。远离焚烧。</p><p>复次比丘。最上二谛。智应修习。及三念住。远离众魔。及诸饿鬼。饥渴困苦。增长白法。</p><p>尔时世尊。乃说颂曰。</p><p>十恶因心造沉沦路崄巇</p><p>执贪痴境缚果感必相随</p><p>极苦泥梨趣堪嗟无所依</p><p>缘熟如影向坏劫报难移</p><p>三业勤<a href=\"/remen/jingjin.html\" class=\"keylink\" target=\"_blank\">精进</a>多闻习总持</p><p>二严修<a href=\"/remen/liudu.html\" class=\"keylink\" target=\"_blank\">六度</a>圆满证菩提</p><p>尔时世尊。说是偈已。告诸比丘。若复有人。修三善业。施戒多闻。舍离暴恶。愚迷贪爱。解脱众苦。及离不善。地狱饿鬼。比丘应知。诸饿鬼界。受种种苦。寒热饥渴。痛恼逼迫。不能远离。由此恶业。我慢虚诈。堕落三涂。于彼趣中。互相残害。贪嗔缠缚。恒时不舍。由昔远离。<a href=\"/remen/bushi.html\" class=\"keylink\" target=\"_blank\">布施</a>持戒及于多闻。造作诸非不能了知。法非法等。及于正信。亦皆迷闇。而非省悟。由此障碍人天善趣。不能修习。亦非观察得失等事。</p><p>时诸比丘。复白佛言。阿素啰趣。何业所招。尔时佛告诸比丘言。应当谛听今为汝说。彼阿素啰。由昔虚诈恒时谄曲业及诸惑。缠缚不舍。堕于彼趣。亦由不信。谤毁贤善。于正因果。不能了悟。堕于彼趣。而无智慧。愚迷妄执。怖畏怯惧。恒非安隐。</p><p>尔时帝释。忉利诸天。闻佛所说。欢喜踊跃。即于佛前。以偈颂曰。</p><p>平坦三乘路牟尼亲所宣</p><p>真空无漏理本体离诸缠</p><p>应佛兴慈广怀悲愍苦深</p><p>光明恒照耀不<a href=\"/remen/sheli.html\" class=\"keylink\" target=\"_blank\">舍利</a>他心</p><p>尔时帝释。说此偈已。合掌恭敬。在一面立。佛告天帝。三乘净法。汝应修习。离诸系缚。平等清白。能离险隘。绝诸黑暗。光明无染。犹如珍宝。体性清净。诸天欢喜。爱乐最胜。寂静修习。奉持不舍。又于戒施及三摩地。观察爱乐。亦如诸天。敬事天主。远离过非。尊仰瞻奉。及诸有情。柔软和美。若生天上。获身净妙。远离贪恚。息除尘垢。及诸境界。贪忿因缘。解脱沉溺。破坏诸有。亲族朋寮。互相憎嫉。五欲淤泥。悉皆远离。处诸有情。谦敬和顺。安住恒时。善离诸染。威仪有轨。抖擞烦恼。降伏魔罗。智慧安住。最胜清净。善护三业。恒习静虑。弃舍恶友。及非梵行。永离系缚。恒处诸天。良友知识。劝发大心。速登<a href=\"/remen/bian.html\" class=\"keylink\" target=\"_blank\">彼岸</a>。</p></div>"
},{
    "title": "第四卷 妙法圣念处经",
    "author": "法天 译",
    "html": "<div class=\"B1_text\"><p>第四卷 妙法圣念处经</p><p>尔时<a href=\"/remen/shizun.html\" class=\"keylink\" target=\"_blank\">世尊</a>。<a href=\"/remen/sizhong.html\" class=\"keylink\" target=\"_blank\">四众</a>围绕。乐闻深法。瞻仰踊跃。时诸苾刍白世尊言。若复有人。爱乐诸天。受胜妙乐。不堕三涂。修何因行。获此胜报。愿佛演说。利益未来。</p><p>尔时世尊告诸苾刍。若复有人。恒修<a href=\"/remen/bushi.html\" class=\"keylink\" target=\"_blank\">布施</a>。持戒静虑。作意坚固。修习增长。远离系缚。染欲诸缠。不起过非。令智增明。广修众善。命终之后。诸天化生。<a href=\"/remen/zizai.html\" class=\"keylink\" target=\"_blank\">自在</a>无碍。形相具足。富乐无比。多诸眷属。善友知识。互相和顺。谦敬离慢。爱乐深法。恒值圣贤。<a href=\"/remen/shuofa.html\" class=\"keylink\" target=\"_blank\">说法</a>劝导。远离三毒。诸不善业。恒乐<a href=\"/remen/zhengfa.html\" class=\"keylink\" target=\"_blank\">正法</a>。内心寂静。离于睡眠。<a href=\"/remen/juewu.html\" class=\"keylink\" target=\"_blank\">觉悟</a>虚妄。趣求胜法。了达深信。犹如众星处于<a href=\"/remen/xukong.html\" class=\"keylink\" target=\"_blank\">虚空</a>。种种光彩。严丽殊妙。若诸天身。宫殿楼阁。亦复如是。众妙珍宝。种种<a href=\"/remen/zhuangyan.html\" class=\"keylink\" target=\"_blank\">庄严</a>。光明照耀。<a href=\"/remen/yuanman.html\" class=\"keylink\" target=\"_blank\">圆满</a>色相。具足无比。言不能尽。</p><p>尔时世尊。乃说颂曰。</p><p>世及出<a href=\"/remen/shijian.html\" class=\"keylink\" target=\"_blank\">世间</a>一切由心造</p><p>犹如工画师巧善皆成就</p><p>沉溺于三有出离亦由心</p><p>如蚕自缠缚迷执诸境界</p><p>尔时世尊。说此偈已。告诸苾刍。一切有情。轮转三有。迷染境界。散乱缠缚。于诸正道。而非觉悟。法及非法。真实虚妄。胜慧邪执。亦皆不了。于阿素啰。眷属妓乐。众多围绕。爱乐嬉戏。迷乱耽染。恣纵淫逸。恒不弃舍。</p><p><a href=\"/remen/biqiu.html\" class=\"keylink\" target=\"_blank\">比丘</a>应知。观察于彼。勿生迷执。应修施戒守护清净。能得诸天宫殿五欲。父母亲友。珍宝财物。皆悉具足。及诸库藏。受用无尽。众所爱乐。</p><p>比丘当知。有智之人。能护净戒。能趣善道。及能称赞。最胜无比。寂静安乐。能离沉溺。所获根形。胜妙具足。光明照耀。称叹无尽。护戒最胜。水火强贼。不能侵毁。护戒最胜。能离卑贱。趣向圆寂。</p><p>护戒最胜。福德增长。恭敬尊重。护戒最胜。美名流布。闻皆<a href=\"/remen/huanxi.html\" class=\"keylink\" target=\"_blank\">欢喜</a>。护戒最胜。贪忿远离。<a href=\"/remen/fannao.html\" class=\"keylink\" target=\"_blank\">烦恼</a>轻微。护戒最胜。圆寂速证。护戒最胜。恒处人天。护戒最胜。成就<a href=\"/remen/sanmei.html\" class=\"keylink\" target=\"_blank\">三昧</a>。护戒最胜。能息诸障。护戒最胜。身心安乐。护戒最胜。坚固福德。护戒最胜。傍生远离。护戒最胜。裸形弃舍。护戒最胜。园苑自在。护戒最胜。眷属圆满。护戒最胜。洁净三业。护戒最胜。诸天适悦。护戒最胜。所愿皆成。护戒最胜。恒值善友。护戒最胜。远离饥馑。及诸怖畏。护戒最胜。三灾八难。皆悉远离。护戒最胜。譬如利器。能断不善。护戒最胜。宽广自在。离诸系缚。比丘应知。护戒清净。获如是等。无量<a href=\"/remen/gongde.html\" class=\"keylink\" target=\"_blank\">功德</a>。</p><p>佛告比丘。若复有人。护戒清净。诸天化生。恒处摩尼宫殿楼阁。园林浴池。爱乐游戏。极妙境界。观察无穷。自在无碍。</p><p>尔时世尊。乃说颂曰。</p><p>六根缘诸境惑业从此生</p><p>沉沦三恶道相续无间断</p><p>犹如于野火能灭诸柴薪</p><p>根识缘于境善灭亦如是</p><p>尔时世尊。说此偈已。告诸比丘。若复有人。毁犯净戒。趣求人天。安乐胜报。终不能得。所有宫殿。珍宝眷属。亦皆离散。</p><p>比丘应知。若有智者。护戒清净。舍离三涂。恒处诸天。七宝阶道。游戏往来。自在快乐。珍宝无量。见者欢喜。最胜园林。欢娱自在。身光照耀。犹如灯烛。经行宫殿。种种殊妙。胜报难穷。不可称叹。</p><p>尔时世尊告诸比丘。殷勤护戒。洁净澡浴。于一切处。宽广无碍。天鬘璎珞。恒自庄严。天诸音乐。相续不绝。受诸快乐。于一切时。上妙之境。思念即至。园苑种种。花果茂盛。又于一切。若人若天。恭敬<a href=\"/remen/gongyang.html\" class=\"keylink\" target=\"_blank\">供养</a>。清净奉事。</p><p>是故比丘。守护净戒。悲愍三恶。受苦有情。济拔出离。若复有人。恒行惠施。于诸有情。困苦饥贫。复离<a href=\"/remen/shasheng.html\" class=\"keylink\" target=\"_blank\">杀生</a>。广修众善。获报天上。远离邪欲。恒起正信。爱乐圆寂。不贪世间。所有利名。及诸酒色。虚幻不实。皆悉远离。于诸有情。舍离毁犯及业烦恼。</p><p>尔时世尊。乃说颂曰。</p><p>果从业或有如树依根生</p><p>或业互为缘相续无穷尽</p><p><a href=\"/remen/shane.html\" class=\"keylink\" target=\"_blank\">善恶</a>因心造如影不离身</p><p>蜜毒互相和衰损亦如是</p><p>尔时世尊。说此偈已。告诸比丘。若复有人。诸天福尽。衰相现前。所有眷属。皆悉舍离。如灯将灭。光明必暗。诸天亦尔。当于此时。福命欲尽。众苦所逼。忧恼缠缚。恐怖无量。身心逼迫。起诸烦恼。由此非久。必当命终。随于宿业。堕于三涂。或处人中。轮转不息。犹如枷锁系缚有情。沉溺诸有。不得<a href=\"/remen/jietuo.html\" class=\"keylink\" target=\"_blank\">解脱</a>。迷惑正信。远离寂静。亲近恶友。及结宿冤。</p><p>比丘应知。如是<a href=\"/remen/sanjie.html\" class=\"keylink\" target=\"_blank\">三界</a>轮转诸趣。皆由惑业。不能伏除亦非省悟。由此业惑。随逐有情。焚烧不息。犹如柴薪被火焚烧焰猛增盛。此三毒火能烧众善。亦复如是。</p><p>比丘应知。此贪嗔痴。犹如大河。漂溺有情。令不出离。又此贪等。犹如罥索系缚<a href=\"/remen/zhongsheng.html\" class=\"keylink\" target=\"_blank\">众生</a>。不得解脱。又此贪等。亦如尘垢。染污有情。不得清净。是故智者。应当除断。若复有人。护佛净戒。及行惠施。舍离谄诳。伏除贪痴。渐令轻微。了达诸法。不起执着。</p><p>比丘当知。若复有人。贪等诸惑。苦种若现。不能伏除。而不出离三有诸苦。譬如渴人。饮于盐水。渴无由免。</p><p>比丘应知观察无上解脱快乐趣向圆寂。修习静虑。灭除诸染。勿着系缚。堕落泥梨。恒受众苦。违背正道。天阿素啰悉皆舍离。诸龙嗔怒非时风雨。四时不顺谷米不熟。人民饥馑。所有快乐。皆悉远离。可爱宫殿。及诸园林。极妙境界。坏灭非有库藏财物皆悉隳散互相残害。迷妄颠倒。而非省悟。最上利益。曾无修习。三乘正法。毁谤非有。迷于三界。妄执真实。以为究竟。日月星辰。亦皆妄计。乃至一切有情所有罪福。妄拨非有。<a href=\"/remen/ganlu.html\" class=\"keylink\" target=\"_blank\">甘露</a>正法。不能了达。恒生憎嫉。犹如冤毒厌弃舍离。比丘应知。愚迷有情。于诸世间苦中执乐。不净计净归依邪道。妄执最上极恶之处。爱乐修习。于<a href=\"/remen/wuchang.html\" class=\"keylink\" target=\"_blank\">无常</a>等。不能了达。妄计邪法。以为最上爱乐决定精勤修习。义利非有。不免<a href=\"/remen/lunhui.html\" class=\"keylink\" target=\"_blank\">轮回</a>。苦涩恒时。智者观察。不应迷执。了达虚妄。显现是非。悟省醉迷。令心不乱。时诸大众。围绕世尊。闻法欢喜。娱乐庆快。系缚舍离。瞻仰如来。目不暂舍。</p><p>尔时比丘。乃说颂曰。</p><p>譬如苏弥卢庄严四宝成</p><p>七金周围绕八海湛然清</p><p>世尊相无比理智离言诠</p><p>万行因修满三身果德圆</p><p>人天瞻仰望愿说宿<a href=\"/remen/yinyuan1.html\" class=\"keylink\" target=\"_blank\">因缘</a></p><p>时诸比丘。偈赞佛已。白世尊言。欲色诸天。形量福德。差别有殊。愿佛演说。利益未来。</p><p>尔时世尊告诸比丘。善哉善哉。应当谛听。吾为汝说。若复有人。奉持净戒。善护诸根。令无毁犯。三业清净。于诸有情。悲愍<a href=\"/remen/154932.html\" class=\"keylink\" target=\"_blank\">饶益</a>。勤修方便。舍离散乱。趣求静虑。于所修因。胜劣不等有上中下。果感亦殊。乃至外器。宫殿庄严。高下状貌。随宿因缘。皆悉有异。</p><p>佛告比丘。由护净戒及行惠施。恒处诸天舍离诸垢。所有缠缚。伏除不起。于彼诸天。内身外器。爱乐趣求。不生毁谤。破坏厌离。命终之后。决定生彼。获报胜劣。随因有异。</p><p>比丘应知。护佛净戒。诸天宫殿。恒自快乐。护佛净戒。舍离诸苦。解脱无染。护佛净戒。天鬘璎珞。恒自庄严护佛净戒。乌钵罗花。妙香适意。护佛净戒。极妙境界。悦畅无尽。护佛净戒。龙天八部。恒时助祐。护佛净戒。众宝庄严。离诸垢故。护佛净戒。种种天花。色妙开敷。随心自在。护佛净戒。微妙香风。悦意无尽。护佛净戒。房室园林。庆快随意。护佛净戒。获于种种。摩鲁迦花。瞻波迦花。计多迦花。出妙香气。最上无比。恒现在前。护佛净戒。远离诸横。护佛净戒善种增长护佛净戒犯戒之缘。皆悉远离。护佛净戒。圆满忍行。护佛净戒。妙宝阶道。成就现前。护佛净戒。工巧种种。及可爱具。悉得成就。</p><p>比丘应知。护佛净戒。于当来世。获果如是。犹如画师。世及出世。种种形像。皆能成就。护戒亦尔。于当来世。所有一切。随意成就。</p><p>若复有人。毁犯净戒。于当来世。沉沦恶道。受种种苦。舍离人天可爱之境。亦如彩画。风雨烟尘。而能破坏。贪嗔等垢。能坏净戒。亦能舍离。世及出世。可爱之果。</p><p>复次比丘。贪等诸惑。能坏有情。所有善业。亦能增长。诸不善业。如世之火猛焰增长能坏柴薪。</p><p>比丘应知。有情根识。攀缘六尘。迷惑不了。虚妄执着。境界缠缚。起于贪嗔。诸业随生轮转诸有。受苦无量。不能远离。贪欲诸毒。愚迷不了。贪火盛猛。损坏众善。及诸可爱宫殿林池。众妙果实。悉皆散坏。攞娑啰迦。胜妙<a href=\"/remen/fubao.html\" class=\"keylink\" target=\"_blank\">福报</a>。珍宝无量。库藏盈满。娱乐自在。父母眷属。福德最上。世所希有。快乐无碍。比丘应知。若复有人。修习檀度。于当来世。财物具足。离诸损坏。檀度最胜。快乐自在。檀行最胜。福报随形。如影不舍。檀行最胜。人天可爱。庄严欢喜。檀行最胜。能离贫乏。檀行最胜。悭吝不起。檀行最胜。能伏愚痴。出离三涂。檀行最胜。见者欢喜。檀行最胜。诸根无缺。檀行最胜。傍生乐见。檀行最胜。远离爱憎。檀行最胜。边地不生。檀行最胜。诸天快乐。檀行最胜。离苦缠缚。檀行最胜。超越轮回。檀行最胜。娱乐自在。檀行最胜。能趣三乘。究竟解脱。</p><p>复次比丘。应当观察。轮回诸苦。众多逼迫。应当厌离。审谛观察。彼非究竟。无常败坏。如梦如焰。芭蕉非实。乃至<a href=\"/remen/sejie.html\" class=\"keylink\" target=\"_blank\">色界</a>。及<a href=\"/remen/wusejie.html\" class=\"keylink\" target=\"_blank\">无色界</a>。所有境界。虚幻不实。而非究竟。应当厌离。不应封着。妄为最胜。令心爱乐。</p><p>佛告比丘。圆寂安乐。远离诸相。体非一异。亦非三世。彼此俱非。离诸系缚。究竟圆满。汝当趣求。勿应弃舍。自在无碍。寂静无染。应当速证。</p></div>"
},{
    "title": "第五卷 妙法圣念处经",
    "author": "法天 译",
    "html": "<div class=\"B1_text\"><p>第五卷 妙法圣念处经</p><p>尔时天主帝释。而白众言。汝所作善。守护增长。如意<a href=\"/remen/huanxi.html\" class=\"keylink\" target=\"_blank\">欢喜</a>。即说伽陀曰。</p><p>三种善作已三种三<a href=\"/remen/yinyuan1.html\" class=\"keylink\" target=\"_blank\">因缘</a></p><p>三位次三地<a href=\"/remen/sande.html\" class=\"keylink\" target=\"_blank\">三德</a>三大果</p><p>不杀施最上此法汝爱乐</p><p>得真实忍辱获生一切天</p><p>随身有宫殿快乐受无极</p><p>若人好不善生处无安乐</p><p>邪法被增缠云何而出离</p><p>作此人天善熏修本识中</p><p>彼业感果时得生人天界</p><p>于彼生爱乐心自住安乐</p><p>尔时天主帝释。而复白言。汝等具大福德。获生天界。受天快乐。随其福果。胜劣各异。若种种作福。薰识身中。后生天界。得种种快乐。如是一切林木花果。悦适人意。入彼林中。彼天飞鸟。演说言音。令人乐闻。为彼天子。即说伽陀曰。</p><p>善来汝贤敏宿习于上善</p><p>坚持七<a href=\"/remen/lvyi.html\" class=\"keylink\" target=\"_blank\">律仪</a>成就最胜果</p><p>生彼天界中受天快乐报</p><p>广持于禁戒得离沉沦苦</p><p>犹戒清净故感天胜妙池</p><p>随意而洗浴复雨紫金花</p><p>散布于身上及彼<a href=\"/remen/gongde.html\" class=\"keylink\" target=\"_blank\">功德</a>池</p><p>以彼戒种子念念为防非</p><p>天中上妙乐随意而受用</p><p>若人意决定守护于禁戒</p><p>生彼天界时快乐无边际</p><p>以此戒<a href=\"/remen/zhuangyan.html\" class=\"keylink\" target=\"_blank\">庄严</a>得趣善逝果</p><p>而受<a href=\"/remen/jietuo.html\" class=\"keylink\" target=\"_blank\">解脱</a>乐<a href=\"/remen/pojie.html\" class=\"keylink\" target=\"_blank\">破戒</a><a href=\"/foxue/changshi/153417.html\" class=\"keylink\" target=\"_blank\">罪恶</a>深</p><p>如刀及火毒是故坚持戒</p><p>而修施法财远离于毁禁</p><p>业有上中下感果亦复然</p><p>今成胜报身常戴光明鬘</p><p>受天种种乐皎洁身无垢</p><p>若人造恶业苦果自缠身</p><p>展转受沉沦<a href=\"/remen/shengsi.html\" class=\"keylink\" target=\"_blank\">生死</a>无穷尽</p><p>汝既来生此受天众娱乐</p><p>出游诸园苑勿着于放逸</p><p>逸荡过失深如来常说此</p><p>是故放逸者三毒中最上</p><p><a href=\"/remen/jingjin.html\" class=\"keylink\" target=\"_blank\">精进</a>如<a href=\"/remen/ganlu.html\" class=\"keylink\" target=\"_blank\">甘露</a>心顶自清凉</p><p>永超生死轮究竟<a href=\"/remen/puti.html\" class=\"keylink\" target=\"_blank\">菩提</a>岸</p><p>彼时我如来演说微妙言</p><p>离我速<a href=\"/remen/xiuxing.html\" class=\"keylink\" target=\"_blank\">修行</a>莫着颠倒想</p><p>若有违背者贪等诸惑生</p><p>断彼解脱缘漂沈诸<a href=\"/remen/kuhai.html\" class=\"keylink\" target=\"_blank\">苦海</a></p><p>尔时天主帝释。速疾往彼善法堂中。诸天妓女。及一切天众。皆来善法堂中。到已娱乐。种种游戏。于时天帝。观察娱乐。而知天众。虚妄耽着。增长<a href=\"/remen/fannao.html\" class=\"keylink\" target=\"_blank\">烦恼</a>。即说伽他曰。</p><p>虚妄境界中贪爱而无足</p><p>有情迷执深增长诸烦恼</p><p>被境缚根识如毒藏在食</p><p>于后若消时迷闷无安乐</p><p>无前后中间非今世后世</p><p>因缘会遇时业报谁能避</p><p>尔时天主帝释。说此伽他已。而复告言。假使少年。强力未必长生。四相推迁。速归散灭。显现快乐。无实<a href=\"/remen/zixing.html\" class=\"keylink\" target=\"_blank\">自性</a>。乐受尽时。逼迫身心。无暂安隐。汝等勿得信任痴迷愚惑谄诳。若于一切境界。染着不足。后致大患。譬如炽火焚烧草叶。贪着境界。增诸过失。亦复如是。被烦恼火。烧煮身心。弃背正道。衰相现时。堕落天界。是故我今<a href=\"/remen/jiaohua.html\" class=\"keylink\" target=\"_blank\">教化</a>汝等。割截烦恼。去除迷惑。一切天众。自此恒作利益。于最上行法。志固修习后得寂静。最上安乐。汝今勿得慢易。速作良田。于当当世。而得最上<a href=\"/remen/baoying.html\" class=\"keylink\" target=\"_blank\">报应</a>。适意无尽。若作恶业。种种随身。坠堕天宫。沉沦恶趣。一切宫殿楼阁。悉皆隐没。</p><p>尔时天主帝释见其天子。须臾命终。堕于恶趣。而说伽他曰。</p><p>微妙香莲花种种生峰顶</p><p>最上适意宝处处作庄严</p><p>流泉与浴池杂色花果树</p><p>及紫金劫树灵鸟群集上</p><p>常出微妙音悦乐诸天众</p><p>无垢琉璃宝间杂金色光</p><p>最上妙楼台庄严恒适意</p><p>群生不远离宁知是幻化</p><p>如泡如水沫如电如浮云</p><p>亦如寻香城须臾即散灭</p><p>虚妄若生贪坠堕<a href=\"/remen/lunhui.html\" class=\"keylink\" target=\"_blank\">轮回</a>路</p><p>痴爱毒如火焚烧于善根</p><p>减损于天众去一切菩提</p><p>又复告言。若天愚痴。爱人诳惑。为天阿素落罗刹等之所降伏。后堕<a href=\"/remen/diyu.html\" class=\"keylink\" target=\"_blank\">地狱</a>。复为龙蛇。远离诸天。长处<a href=\"/remen/sanjie.html\" class=\"keylink\" target=\"_blank\">三界</a>。如绳系缚。而不<a href=\"/remen/zizai.html\" class=\"keylink\" target=\"_blank\">自在</a>。若离痴爱。明了通达。利益有情。归依佛道。永出<a href=\"/remen/shijian.html\" class=\"keylink\" target=\"_blank\">世间</a>。断有爱支。得一切智。平等无碍。得三解脱。证悟苦空。到真实际。远离轮回。不受后有。色香味触。而不染着。时彼天帝。见多天众。念念<a href=\"/remen/wuchang.html\" class=\"keylink\" target=\"_blank\">无常</a>。增诸过失。深生悲愍。发诚实言。而说伽他曰。</p><p>如是天道终沉沦百千劫</p><p>犹如旋火轮生死何穷尽</p><p>见他受无常不观于自己</p><p>后自命终时违害亦如是</p><p>若舍垢秽心不着于境界</p><p>生死莫能侵<a href=\"/remen/changzhu.html\" class=\"keylink\" target=\"_blank\">常住</a>真寂乐</p><p>戒行若违犯如醉饮药毒</p><p>非天魔死军缠缚谁救济</p><p>微尘坌面上自心何知见</p><p>命谢卧林间谁悟从贪爱</p><p>若生于贪爱同住苦无常</p><p>永处于生死现离于安乐</p><p>大恶不断除轮回从此得</p><p>譬如暴恶风能吹山顶叶</p><p>自业得生天娱乐果自受</p><p>洁戒不愚迷安乐自充足</p><p>贪愚招坠堕如火而起烟</p><p>后自堕泥黎业报亦如是</p><p>尔时有天。名乌波袜踰。宿善业力。生忉利天。彼有苾刍。为其天王。而说伽他曰。</p><p>若作种种业处处妄攀缘</p><p>以心迷惑力一切业成就</p><p>前心最胜故后心相续生</p><p>无间引生彼三界因无尽</p><p>一切业报身离心不可得</p><p>是故降伏心当获无尽果</p><p>汝速勤修进调伏离执迷</p><p>满善得随心究竟获安乐</p><p>心若恒调伏永不增诸过</p><p>智者善伏心诸苦不能害</p><p>若心得彼苦苦苦后相续</p><p>一切境界中而得轻心报</p><p><a href=\"/remen/tianren.html\" class=\"keylink\" target=\"_blank\">天人</a>阿素落龙鬼罗刹等</p><p>不离于一心心为三有主</p><p>三有自心生地狱与人天</p><p>随心生罪福流浪任漂沈</p><p>坏善因迷境愚痴贪爱生</p><p>住苦广无边沉溺而难出</p><p>难调心力大奔驰速若风</p><p>天眼勿缘形识相皆如是</p><p>智者善调伏远离魔罗缚</p><p><a href=\"/remen/chaodu.html\" class=\"keylink\" target=\"_blank\">超度</a>生死河速到于<a href=\"/remen/bian.html\" class=\"keylink\" target=\"_blank\">彼岸</a></p><p>疑惑不正直无底恶难止</p><p>一多微细行不住<a href=\"/remen/shana.html\" class=\"keylink\" target=\"_blank\">刹那</a>中</p><p>行相密难穷无身一切处</p><p>世间谁牵引往者复是谁</p><p>藏伏甚法中造作于身业</p><p>虽见行表差莫睹相应法</p><p>云何调伏难无色无形相</p><p>陋恶损<a href=\"/remen/zhongsheng.html\" class=\"keylink\" target=\"_blank\">众生</a>取境明如眼</p><p><a href=\"/remen/shane.html\" class=\"keylink\" target=\"_blank\">善恶</a>作虽见譬如幻化士</p><p>本性状难穷往复谁能睹</p><p>牵引于群生诸趣恒<a href=\"/remen/liuzhuan.html\" class=\"keylink\" target=\"_blank\">流转</a></p><p>利剑不能截猛火烧非断</p><p>一切有情心业力相如是</p><p>业绳而坚固缠缚于群生</p><p>三性而不恒须臾善非善</p><p>亦复舍受俱攀附六根门</p><p>妄求于尘境染着世间故</p><p>不悟生灭法如镜唯照前</p><p>而不鉴于后</p><p>尔时天子闻彼苾刍说如是事。昔作纯善今获胜身。而说伽他曰。</p><p>昔修静妙心慎护于戒行</p><p>以此微妙因得住安乐道</p><p>善护持戒者防非发律仪</p><p>当得断诸惑证圆寂灭乐</p><p>戒有大威德能超诸有苦</p><p>乃至命谢时无彼恶道畏</p><p>恶道无能救戒力救最上</p><p>若有持戒者万善皆依怙</p><p>后果得生天永离诸崄难</p><p><a href=\"/remen/fofa.html\" class=\"keylink\" target=\"_blank\">佛法</a>圣众师三界咸尊重</p><p>尔时诸天子等。五体投地。归命作礼生尊重心。彼时天主帝释。倍生忻庆。叹美至深。而说伽他曰。</p><p>解脱贪嗔毒群生亲道友</p><p>能到于彼岸我今归命礼</p><p>降伏愚痴失无为无比等</p><p>一切众所尊我今归命礼</p><p>时彼天中。有诸飞鸟。或在空中。翱翔上下。或集宝池。嬉戏水内。有诸天子。乐逸纵荡。与诸飞禽。同共游行。耽乐欲乐。不怖恶道。尔时苾刍。为彼天子。宣说伽他曰。</p><p>傍生耽欲乐游戏恣愚迷</p><p>天众亦复然等彼飞禽类</p><p>正教师宣说汝等心颠倒</p><p>不怖于罪业耽乐着世间</p><p>若天有罪业坠堕于地狱</p><p>业力如是毒智者常远离</p><p>薄德少慧人但观前欲乐</p><p>不复返思惟成就诸苦果</p><p>若有<a href=\"/remen/zhihui.html\" class=\"keylink\" target=\"_blank\">智慧</a>人照观一切恶</p><p>求断诸恶业利益于群生</p><p>罪业生诸苦胜因得离缚</p><p>善恶行不同报相亦复尔</p><p>迷苦妄为乐求安不可逢</p><p>具智勿为非不久至寂灭</p><p>善修诸业静巧便集善根</p><p><a href=\"/remen/sanmei.html\" class=\"keylink\" target=\"_blank\">三昧</a>自现前速到无生位</p><p>勿复恋傍生游嬉于园苑</p><p><a href=\"/remen/xiedai.html\" class=\"keylink\" target=\"_blank\">懈怠</a>转增多后坠飞禽类</p><p>若复无少智善恶业不分</p><p>饿鬼阿素啰地狱亦如是</p><p>于业能分别于报亦通达</p><p>彼于诸业中深穷垢静相</p><p>昼夜常精进思惟三脱门</p><p>永不坠泥黎究竟获安乐</p><p>天子汝当知自乐自善成</p><p>自惑生自苦苦乐不离心</p><p>于过应远离染着诸尘境</p><p>纵逸痴所盲不觉死王催</p><p>沉沦于地狱苦恼而无极</p><p>尔时彼天。有百千天女。色相端严。随意自在。于彼林间。歌唱游戏。彼有飞禽。知天宿善。而说伽他曰。</p><p>勤修宿善业今复得生天</p><p>若行非善因而复沉恶趣</p><p>业报既决定诸天皆平等</p><p>安乐非安乐汝等今当知</p><p>爱染为害本业绳随系缚</p><p>轮转而不穷还因业绳力</p><p>上至非想处下及于三途</p><p>往返疾如风生数复如雨</p><p>诸趣而循环无始长如此</p><p>若人心寂静如水湛然清</p><p>离碍如<a href=\"/remen/xukong.html\" class=\"keylink\" target=\"_blank\">虚空</a>而获最上乐</p><p>五识缘尘境三恶业相牵</p><p>一法舍尽时不得生天界</p><p>杀盗淫妄毒常为恶道友</p><p>烧煮如炎火智者应观察</p><p>真实忍辱慈出世善良友</p><p>亲近若修习当得三天果</p><p>制伏邪乱意慎护触等贪</p><p>后有定生天成就白业果</p><p>若于生死业而不求解脱</p><p>焰魔杀鬼来云何得远离</p><p>尔时天主帝释。而复白言。若有众生不怖诸恶。于一切处心所染着。以染着故隐没智慧。妄言绮语虚诳邪谄。恼乱有情。弃背正教。亲近邪师。不孝父母。乃至善根间断。业绳系缚。如箭速疾。死入地狱种种治罚。受诸极苦无有休息。汝等从今于生死罪缘。速须弃舍莫复贪着。于自身命分限短长。审谛观察。有为诸行。刹那生灭。何得久住。如水浮沤。如镜影像。如电刹那。如云散灭。若天福尽乐受舍位。一切衰相不觉现前。逼迫身心。如何当忍。是故我今宣示言尔。汝今当须勤行精进。忍辱柔和。慈愍有情。守护六根。修行<a href=\"/remen/sidi.html\" class=\"keylink\" target=\"_blank\">四谛</a>。不取怨亲而修平等。智慧增长深入义味。背妄照真。导引<a href=\"/remen/chanding.html\" class=\"keylink\" target=\"_blank\">禅定</a>。业惑尽时。后有不生。得俱解脱。</p><p>尔时天主帝释。欲重宣此义。复说伽他曰。</p><p>如是十二处六境及六根</p><p>识等生灭时相应成<a href=\"/remen/wangxiang.html\" class=\"keylink\" target=\"_blank\">妄想</a></p><p>智者善修心不住色等法</p><p>而入寂静门湛然无一相</p><p>勤求寂静故不堕魔罗界</p><p>以此静妙心恒时而忆念</p><p>若行如是慧惑苦云何生</p><p>于其三世中自在无惊怖</p><p>烦恼缚自解罪垢不可染</p><p>慧眼得圆明常住真寂行</p><p>天身大快乐尚被罪垢摧</p><p>云何人愚迷广造十恶业</p><p>若人修智慧了达罪福因</p><p>怖业若死侵永出苦根本</p><p>尔时帝释。昔闻<a href=\"/remen/shizun.html\" class=\"keylink\" target=\"_blank\">世尊</a>所说恶趣之事。即为天众宣说。佛言若人得脱生死罪根常值善友。植诸善本。若生天界受妙快乐。宫殿庄严报应无量。若不怖恶道贪着娱乐。福善尽时必当堕落。譬如灯烛须假膏油。膏油既尽灯焰即灭。如是堕已。而被业风急速吹转。往返世间轮回不止。若诸智者正定相应。无明业绳不能牵动。譬如藕丝牵妙高山而不能动。</p><p>尔时彼天闻于天帝说是法已。即说伽他赞天帝曰。</p><p>汝今说此法息除一切障</p><p>我依天帝语安住无怖畏</p><p>与彼诸群生而作慈悲父</p><p>宣示<a href=\"/remen/niepan.html\" class=\"keylink\" target=\"_blank\">涅槃</a>城令彼得利乐</p><p>法本无分别天帝善能宣</p><p>今遇正教师得至无上道</p><p>尔时天帝又复白言。世间财物勿生贪着。若人舍离智慧出生。若复爱着破坏善根。七种圣财渐渐隐没经百千生沉沦恶道。又复世财而不坚久。水火盗贼王等势力皆可侵夺若彼法财。水火等灾终不能坏。汝诸天众。虽有势力诸根具足身带光明。衰相现时生其愁恼。堕下虚空过百千踰缮那入其恶趣。</p><p>尔时帝释。即说伽他曰。</p><p>如汝大快乐富贵不可量</p><p>衰相若现前决定沉恶趣</p><p>如现所作业随业果复生</p><p>业相善殊胜异熟果亦然</p><p>业有上中下善恶品类同</p><p>成彼有报时胜劣亦如是</p><p>汝等审思惟色力身最上</p><p>生灭未能逃云何而不堕</p><p>譬如麦等种而被大火烧</p><p>随烧即破坏云何芽得生</p><p>浮虚假伪身四相迁流速</p><p>如灯而生焰不住刹那中</p><p>心相亦复尔虚幻无真实</p><p>恒被漏随增云何得安乐</p><p>弃舍于妄境勿自爱其身</p><p>决定脱轮回速至于彼岸</p><p>尔时彼天有其飞鸟而复说言。我等今者居乌钵罗林。于其林间有大浴池。多生红莲长时芬馥。鸟身翅翼诸色间杂。状如七宝。眼有光明言音妙好。于彼林中长时戏乐。观察天子耽着迷醉。即说伽他曰。</p><p>我恒耽喜乐天人爱亦然</p><p>天虽与禽别爱染而无二</p><p>不能守行法云何得解脱</p><p>天等若如是飞禽何所别</p><p>今复告汝等勿着五欲乐</p><p>而修胜法行当得大解脱</p><p>生老病死苦永不害其身</p><p>天与禽类身平等获善利</p><p>尔时天帝又复白言。若有智者离垢清净。世间罪染普遍此天亦不能着。</p><p>何以故。为彼智者于生苦因缘而能解了。又于彼天朋友知识恩爱眷属无所恋着。汝等诸天痴愚贪染不离轮回。与彼飞禽等无有异。复有众生耽着饮酒得罪甚多。所以者何。为彼有情<a href=\"/remen/xinshi.html%09\" class=\"keylink\" target=\"_blank\">心识</a>迷乱破犯恒多。酒力虽消业报不灭。于五趣中轮回不绝。于一切罪中最为增上。乃至于俱胝劫流浪不绝沉沦恶趣。烦恼缠缚佛所言说。</p><p>尔时彼天帝释园中有妙法堂。种种珍宝殊妙庄严。时诸天众诣彼堂中。彼时帝释。观察天众。而说伽他曰。</p><p>汝等诸天众过去修微善</p><p>获生天界中若天报应尽</p><p>定堕于轮回业力难思议</p><p>牵引于众生三界五趣中</p><p>处处而出生汝等勤精进</p><p>审谛细思惟生灭须臾间</p><p>云何不省觉怖畏邪崄路</p><p>而依众律仪坚固七觉支</p><p>勤行八圣道善住于五根</p><p>增长于五力四念与正勤</p><p>及彼四神足如是而不退</p><p>必至涅槃城恒受寂灭乐</p></div>"
},{
    "title": "第六卷 妙法圣念处经",
    "author": "法天 译",
    "html": "<div class=\"B1_text\"><p>第六卷 妙法圣念处经</p><p>于罪不怖畏彼人无<a href=\"/remen/zhihui.html\" class=\"keylink\" target=\"_blank\">智慧</a></p><p>后至命终时苦恼恒烧燃</p><p>周遍天界中堕落谁能见</p><p>彼恒贪淫乐于此莫能知</p><p>淫欲生虚诳迷惑于有情</p><p>牵引落三途如绳而系缚</p><p>生灭恒如是有情须自利</p><p>调柔身口意<a href=\"/remen/fannao.html\" class=\"keylink\" target=\"_blank\">烦恼</a>勿令生</p><p>法境等须息一切着淫者</p><p>增痴堕<a href=\"/remen/wuchang.html\" class=\"keylink\" target=\"_blank\">无常</a>不觉欲火烧</p><p>远离于亲眷朋友善知识</p><p>骨肉并眷属大苦死来时</p><p>波吒何能说初至无常位</p><p>如山忽倒摧须臾不可停</p><p><a href=\"/remen/shana.html\" class=\"keylink\" target=\"_blank\">刹那</a>而灭谢若处一切智</p><p>无罪无<a href=\"/remen/lunhui.html\" class=\"keylink\" target=\"_blank\">轮回</a>究竟出苦源</p><p>诸天恒爱乐欲海深无底</p><p>何能有足期增长爱贪心</p><p>如酥油洒火种种<a href=\"/remen/zhuangyan.html\" class=\"keylink\" target=\"_blank\">庄严</a>貌</p><p>破坏出世因<a href=\"/remen/liuzhuan.html\" class=\"keylink\" target=\"_blank\">流转</a>四趣中</p><p>人傍<a href=\"/remen/diyu.html\" class=\"keylink\" target=\"_blank\">地狱</a>鬼<a href=\"/remen/shengsi.html\" class=\"keylink\" target=\"_blank\">生死</a>恒无间</p><p>往复如陶轮群品大愚痴</p><p>不了烦恼性若彼诸有情</p><p>永离于贪爱当获最上因</p><p><a href=\"/remen/jietuo.html\" class=\"keylink\" target=\"_blank\">解脱</a>无系绊智者除烦恼</p><p>诸苦病不侵降伏于贪嗔</p><p>长获安乐道生苦不能染</p><p>罥索不能缚智慧渐圆明</p><p>照知一切事若于圆寂理</p><p>而起<a href=\"/remen/wuxiang.html\" class=\"keylink\" target=\"_blank\">无相</a>心离垢绝嚣尘</p><p>究竟到<a href=\"/remen/bian.html\" class=\"keylink\" target=\"_blank\">彼岸</a>于彼苦乐境</p><p>洞然无所得而入大解脱</p><p><a href=\"/remen/changzhu.html\" class=\"keylink\" target=\"_blank\">常住</a>空寂舍复起慈悲心</p><p>愍念有情故示苦智真如</p><p>远离于罥索令意断疑虑</p><p>永除于贪爱解脱苦恼怖</p><p>获得最上慧悟彼集散空</p><p>设寿八万劫亦复堕无常</p><p>此可恒安住天界永无失</p><p>见恶而生慢于罪不思惟</p><p>愚迷无方便恒求于快乐</p><p>喻如砂聚中求油终不得</p><p>若作罪业行恒常而逼迫</p><p>苦树罪根深一切恶生长</p><p>我说此真如定为法非法</p><p>彼意耻作罪后复无烦恼</p><p>利益广无边获至真如际</p><p>若复愚迷。于佛言教。而不信受。后至无常。自得苦恼。经无数百千俱胝那由他阿没那等。破坏人天。无常罪火。决定焚烧。此不尽劫。瞿昙告言。天复云何而得久住。喻如水沫芭蕉。无有纤毫真实。幻化非久。若恒爱此快乐。无有是处。</p><p>尔时彼佛。问彼天众。知此义不。天意<a href=\"/remen/huanxi.html\" class=\"keylink\" target=\"_blank\">欢喜</a>。如闻五乐。多获快乐。得五<a href=\"/remen/gongde.html\" class=\"keylink\" target=\"_blank\">功德</a>。而复说言。彼有飞禽。名曰嬉戏。能善<a href=\"/remen/shuofa.html\" class=\"keylink\" target=\"_blank\">说法</a>。为彼天众。即说伽他曰。</p><p>有欲爱不足无因人意足</p><p>发起不足心如是无知死</p><p>一切<a href=\"/remen/zhongsheng.html\" class=\"keylink\" target=\"_blank\">众生</a>界形类有多般</p><p>长远时分中不能修方便</p><p>永不受安乐决定堕轮回</p><p>恒处于地狱生生亦如是</p><p>若实宣说。帝释境界。富贵殊胜。异于诸天。于此轮回。亦不能免。决定无常。乃普遍天上。未有微妙之处。可避无常。而皆堕落。</p><p>是时天帝。善解<a href=\"/remen/faxiang.html\" class=\"keylink\" target=\"_blank\">法相</a>。名憍尸迦。为彼天父。种种<a href=\"/remen/jingjin.html\" class=\"keylink\" target=\"_blank\">精进</a>。说多因行。而诸天众。犹不省悟。谁能乐修静行。远离罪垢。唯纵愚迷。心着放逸。于斯教诲。而不<a href=\"/remen/shouchi.html\" class=\"keylink\" target=\"_blank\">受持</a>。久远无边。云何不觉。彼诸愚人。乐作恶因。于彼后身。而被<a href=\"/foxue/changshi/153417.html\" class=\"keylink\" target=\"_blank\">罪恶</a>。种种破坏。宁知恶业随眠缠缚。</p><p>尔时苾刍。而说颂曰。</p><p>若<a href=\"/remen/xingshan.html\" class=\"keylink\" target=\"_blank\">行善</a>利以其卧具饮食衣等</p><p>供给<a href=\"/remen/gongyang.html\" class=\"keylink\" target=\"_blank\">供养</a>尊卑之众不为自身</p><p>而求福利或观自身谁作主宰</p><p>乃遇恶境作罪怨家固来欺陵</p><p>而起真实离相忍辱智者审观</p><p>都无病<a href=\"/remen/tongku.html\" class=\"keylink\" target=\"_blank\">痛苦</a>恼之难唯有现在</p><p>不静之物作如是身而复此身</p><p>刹那不住盛壮亦然破坏何身</p><p>众生迷醉于自财物不作利益</p><p>增长罪业不受教命亦不行施</p><p>于一切处心不受用贼等窥坏</p><p>云何护持若心<a href=\"/remen/huixiang.html\" class=\"keylink\" target=\"_blank\">回向</a><a href=\"/remen/bushi.html\" class=\"keylink\" target=\"_blank\">布施</a>师等</p><p>彼财殊妙而复弃舍如弃草木</p><p>心不爱着贫劣有情恒行救度</p><p>离垢无著今世后世获七众戒</p><p>救度最上戒护于人当生天上</p><p>智慧广大彼能截断一切烦恼</p><p>病等枷锁过大崄恶轮回之桥</p><p>到彼坚牢<a href=\"/remen/niepan.html\" class=\"keylink\" target=\"_blank\">涅槃</a>彼岸心净离垢</p><p>得无生忍喻如担负其物轻少</p><p>远出长途而不疲乏若人担负</p><p>恶业轻少遐历<a href=\"/remen/shijian.html\" class=\"keylink\" target=\"_blank\">世间</a>而不沉没</p><p>又如飞禽两翼壮健高往<a href=\"/remen/xukong.html\" class=\"keylink\" target=\"_blank\">虚空</a></p><p>远疾可到若人持戒守护坚牢</p><p>欲<a href=\"/remen/wangsheng.html\" class=\"keylink\" target=\"_blank\">往生</a>天亦复如是</p><p>复有飞禽。名现真如。住彼白山。而能观察。即说颂曰。</p><p>喻我形色不住刹那快乐亦然</p><p>愚迷不觉若一切类善相多般</p><p>轮回生时定随破坏彼福破坏</p><p>一生亦然死王得便罪意何免</p><p>恒行快乐无财黑绳摧坏有情</p><p>无病强力安乐远离死王近来</p><p>近则心迷群<a href=\"/remen/shengming.html\" class=\"keylink\" target=\"_blank\">生命</a>坏罪破长时</p><p><a href=\"/remen/tianren.html\" class=\"keylink\" target=\"_blank\">天人</a>轮转不觉根迷远离安乐</p><p>堕阎罗界方知业果快乐刹那</p><p>而身衰朽悦诸尘境不觉贪着</p><p>快乐受尽老死王侵诸根对境</p><p>恋着不足彼后无常自生烦恼</p><p>若无慧灯照见尘境受行境界</p><p>执我分别乐着虚妄欲火恒生</p><p>境力如风吹欲火盛智觉真如</p><p>思惟成妄一切愚迷嬉戏不觉</p><p>恒行境界吹于欲火天人行欲</p><p>堕彼天界彼具天德实得天乐</p><p>衰相现前不坏何往刹那不住</p><p>念念生灭暂住非久彼命如是</p><p>此境属他一心不觉五德天乐</p><p>坏苦速离帝释天王抖擞烦恼</p><p>三障垢静归依<a href=\"/remen/sanbao.html\" class=\"keylink\" target=\"_blank\">三宝</a>三业廓然</p><p>悟得最上三佛<a href=\"/remen/puti.html\" class=\"keylink\" target=\"_blank\">菩提</a>虽生罪地</p><p>罪垢不染留心作善</p><p>彼有焰魔狱卒。为彼众生。而说颂曰。</p><p>意怀贪欲嫌弃善缘不离轮回</p><p>得此苦果不依天行而作罪因</p><p>彼后无常反恨作恶利刀割体</p><p>猛火烧身犹未为伤五根得罪</p><p>苦不可忍眼观美色如实得乐</p><p>宁知恒苦闻声耽味其过亦然</p><p>作罪冤家是故舍离彼三冤家</p><p>缠缚罪人破人安乐贪痴和合</p><p>远离戒品因堕地狱若行<a href=\"/remen/jielv.html\" class=\"keylink\" target=\"_blank\">戒律</a></p><p>后得福善若违戒律后得烦恼</p><p>饮酒杀命离他妇女邪见两舌</p><p>不守威仪纵情放逸破坏有情</p><p>因沉恶道贪着邪行而复恶口</p><p>今世后世无彼安乐远离恶人</p><p>亲近善友灭此罪根不信此业</p><p>无得业果无众安乐恶果根本</p><p>烦恼后烧若作<a href=\"/remen/wangyu.html\" class=\"keylink\" target=\"_blank\">妄语</a>本非法师</p><p>我解深法彼后无常得魔业果</p><p>转此人身而生恶趣是故如来</p><p>说此无明一切贪欲何得快乐</p><p>知足无贪身离烦恼欲生快乐</p><p>是名快乐解脱相应得最上乐</p><p>若贪快乐如毒和水解脱快乐</p><p>如乳和水欲火烧害愚盲不觉</p><p>又复贪爱度量财利酤卖酒肉</p><p>得财无数心犹未足无常杀鬼</p><p>速来牵引若耽欲乐乐住境界</p><p>得不快乐如来说此梦觉法喻</p><p>如乾闼城如空无实如水上沫</p><p>如芭蕉坚如彼火毒欲境亦然</p><p>若味<a href=\"/remen/yinguo.html\" class=\"keylink\" target=\"_blank\">因果</a>知欲过罪不迷真如</p><p>成就智慧获静思惟去其贪爱</p><p>苦恼不生坏欲亦然欲为罪主</p><p>如世毒药彼意不足堕落天界</p><p>复堕地狱欲赚愚迷喻彼悬河</p><p>亦如电闪世间毒力莫胜女色</p><p>思想欲增如火炽盛是故智者</p><p>离欲寂静无前无后亦无中间</p><p>如如而行增长亦尔彼得欲苦</p><p>等触大焰知如是过智者远离</p><p>速离欲故定得安乐无数百千</p><p>那由他天以欲行故堕火毒狱</p><p>器杖治罚其毒如火远离快乐</p><p>不行欲因如上地狱不见不闻</p><p>若贪欲人断其欲贪亦无苦恼</p><p>是故无垢得意清净于一切处</p><p>灭欲火焰入彼种种最上善业</p><p>彼行无染</p><p>尔时帝释。观察飞禽住庄严树。色喻檀金。彼法因果。<a href=\"/remen/zhengjian.html\" class=\"keylink\" target=\"_blank\">正见</a>善业。而说颂曰。</p><p>正见善业如彼大树郁茂金色</p><p>种种庄严智者所说如善<a href=\"/remen/guobao.html\" class=\"keylink\" target=\"_blank\">果报</a></p><p>处处出生不善若善得彼人身</p><p>复行善业得生天上不善亦然</p><p>下沉地狱欲迷善意而复不得</p><p>最上良药若知果报意不爱欲</p><p>众生境界迷醉味着若恒行贪</p><p>恶定同生女生烦恼如世间火</p><p>若此火生烦恼如是女人烦恼</p><p>生众生心破坏世间一切法灭</p><p>为地狱因大仙所说女人奸媚</p><p>口甜心毒<a href=\"/remen/qingai.html\" class=\"keylink\" target=\"_blank\">情爱</a>不恒爱恋须臾</p><p>弃背亦尔彼性浮嚣可喻掣电</p><p>诳詀有情诈行恩爱天人龙鬼</p><p>罗刹眷属境界亦尔女人鄙恶</p><p>譬彼黑毒种姓不择势力不顾</p><p>爱恚不恒姓如风火唯募财物</p><p>殊无终始如有崄难嫌弃远离</p><p>如是富人彼即爱乐若住贫贱</p><p>急急离别譬如游蜂花卉芬芳</p><p>竞来采食若树干朽一切远离</p><p>无财亦然女人远离女人黑暗</p><p>心纵颠狂破坏胜因罔知良善</p><p>如女人缚天缚亦尔若值女缚</p><p>定堕地狱若贪女色贪中第一</p><p>若有众生虽晓欲业而犹耽着</p><p>是故无知迷人不觉又复女人</p><p>诈吐心诚惑他信己身虽同处</p><p>心则差殊损坏有情毒如蛇蝎</p><p>方便多求一切养育女人行德</p><p>而不能为如是<a href=\"/remen/zixing.html\" class=\"keylink\" target=\"_blank\">自性</a>殊无测度</p><p>智者不着心恒决定</p><p>忉利天宫。有善法堂。尔时诸天。会善法堂。有如是散乱者。飞禽为彼。而说颂曰。</p><p>譬如飞禽随其自性乐厌不同</p><p>而有二种一见莲华而复乐着</p><p>若见林野而自厌离一见林野</p><p>意欲乐住如见莲华却思远离</p><p>众生亦尔林如静善华喻欲贪</p><p>智者乐林而深适意天人颠倒</p><p>反募莲华如出暖日能去大寒</p><p>解脱之乐亦复如是贪中生苦</p><p>乐谢何安智者不迷而求解脱</p><p>于一切处为最上乐住牟尼林</p><p>能善观察住意无贪天人最上</p><p>住此欲贪而不久远若行无贪</p><p>乐中最上居林寂静行中第一</p><p>一切苦断受甜恶行诳赚有情</p><p>适意林峦宜善观察心善观察</p><p>恒处安乐心行无贪乐处林野</p><p>彼人乐林心恒纯善离欲无贪</p><p>得寂静乐若人烦恼怖见林间</p><p>贪爱倍增而自烧煮弃背贪爱</p><p>无垢清净心定生生常获安乐</p><p>如具富贵福尽成空盛处少年</p><p>老侵顿易一切恩爱定有别离</p><p>一切有为和合暂尔此世间法</p><p>正觉正说若觉愚迷舍爱知足</p><p>入寂静林获最上乐炫己俊利</p><p>思爱多方远离善林永失利乐</p><p>林间默观寂静相应适意无贪</p><p><a href=\"/remen/shanxin.html\" class=\"keylink\" target=\"_blank\">善心</a>成满是故聚落散乱恒生</p><p>若处山林离诸贪爱汝意速疾</p><p>厌离愚迷最上静林相应住处</p><p>心行若静永离烦恼行若相应</p><p>善根增盛假使有人得千帝释</p><p>报寿若终亦归生灭恒行贪欲</p><p>一切不见被欲降伏而生众苦</p><p>欲爱之乐须臾暂住不久即灭</p><p>心如怨家能离彼乐彼欲无得</p><p>烦恼苦果皆从欲生解脱生乐</p><p>彼乐真实于善逝行纵任相应</p><p>离欲无贪获乐无尽五欲之乐</p><p>先甜后苦乐相坏时而沈地狱</p><p>无贪之善初后中间离垢清净</p><p>受乐无穷是真善母愚迷欲乐</p><p>云何离彼过失恒生中后深苦</p><p>罪行云何不见快乐喻如世间</p><p>有其毒花其色鲜艳其体有毒</p><p>人若触花毒害于身罪行欲乐</p><p>其毒亦然又如当风执彼火炬</p><p>亦如飞蛾投其灯焰欲乐之火</p><p>烧害亦然是故欲毒恒须远离</p><p>天着欲故积恶虚生人募爱贪</p><p>愚盈罪行是故欲火焚烧善根</p><p>赚失天人沈斯恶趣若未命谢</p><p>速回心意于一切善修令增长</p><p>贪等惑乱三过生尘三毒作一</p><p>罪网犹大若起三惑相续不尽</p><p>歌舞唱妓耳目顺情天意如石</p><p>而被牵动一切欲境盖覆静心</p><p>沉溺爱河无时<a href=\"/remen/chaodu.html\" class=\"keylink\" target=\"_blank\">超度</a>天何愚迷</p><p>欲赚不觉譬如毒树开其毒花</p><p>蜂蛾采食毒殒其命贪欲之毒</p><p>损害亦尔而堕三途如火烧木</p><p>天人不觉生此罪地受苦终尽</p><p>方离泥黎天人愚迷不思作善</p><p>罪恶境界彼无一信智者审观</p><p>真如幻梦愚人非梦为地狱因</p><p>是故离欲得解脱善弃背恶行</p><p>利益善因彼利若行永离诸恶</p><p>天无黑行彼有智者正见决定</p><p>不乐散乱获种种福</p><p>尔时<a href=\"/remen/shizun.html\" class=\"keylink\" target=\"_blank\">世尊</a>。教受天子行不散乱行。而说颂曰。</p><p>天人宫殿散乱之根迷醉乐着</p><p>而堕轮回若离散乱轮回亦脱</p><p>彼散乱根即是无明自性黑暗</p><p>如人无眼我观彼过迷火不别</p><p>愚痴深广散乱亦然众生愚迷</p><p>积聚财宝而自育养复更散乱</p><p>坠堕恶趣天亦愚痴爱着女色</p><p>本望离苦悦意快乐宁知命殒</p><p>得大苦恼集欲之乐不久即散</p><p>一切众生业寿有限少壮刹那</p><p>即当衰老<a href=\"/remen/shane.html\" class=\"keylink\" target=\"_blank\">善恶</a>业缚谁得<a href=\"/remen/zizai.html\" class=\"keylink\" target=\"_blank\">自在</a></p><p>譬如乐主捻弄木人须假线丝</p><p>方成作用有情亦尔须假惑业</p><p>方处轮回若离爱贪则无作用</p><p>非久业行智者不信远离一切</p><p>散乱方便若离散乱不生<a href=\"/remen/sanjie.html\" class=\"keylink\" target=\"_blank\">三界</a></p><p>譬如有人坠堕深崖其中犹有</p><p>不失命者若人散乱堕三界崖</p><p>其中未有得出离者一切惑业</p><p>散乱最上于昼夜中恒不安乐</p><p>若世间人纤毫散乱破坏有情</p><p>出世之意是故远离</p><p>彼世尊座如实说已。天主帝释。发尊重心。敷其座具。头面礼足。起立合掌。见伽他书。心生怖畏。颂曰。</p><p>若不散乱如彼<a href=\"/remen/ganlu.html\" class=\"keylink\" target=\"_blank\">甘露</a>若行散乱</p><p>而堕无常不散乱人天中最上</p><p>散乱之行轮回之根清净之行</p><p>安乐之本是故正定于一切处</p><p>获最上乐若于欲乐如怖极苦</p><p>散乱大毒同坏众善迷毒散乱</p><p>人行恶作不从散乱能得安乐</p><p>若彼智者平等宣说德与无德</p><p>一切执我为苦乐根如我世尊</p><p>伽他书典离欲清净获益安乐</p></div>"
},{
    "title": "第七卷 妙法圣念处经",
    "author": "法天 译",
    "html": "<div class=\"B1_text\"><p>第七卷 妙法圣念处经</p><p>尔时有飞禽。名未曾有见。彼行不散乱。而说颂曰。</p><p>贪嗔痴意恒为罪友为<a href=\"/remen/diyu.html\" class=\"keylink\" target=\"_blank\">地狱</a>种</p><p>贪嗔痴心恒行罪人落三途崖</p><p>彼后方觉贪嗔痴毒无得不怖</p><p>智者制伏不令散乱若纵贪痴</p><p>饮酒<a href=\"/remen/wangyu.html\" class=\"keylink\" target=\"_blank\">妄语</a><a href=\"/remen/shasheng.html\" class=\"keylink\" target=\"_blank\">杀生</a>偷盗无信<a href=\"/remen/yinguo.html\" class=\"keylink\" target=\"_blank\">因果</a></p><p>意嗔恶业而不防护天上不生</p><p>而沉恶趣恒行欲爱爱具大力</p><p>役使有情慵懒<a href=\"/remen/xiedai.html\" class=\"keylink\" target=\"_blank\">懈怠</a>恒无彼善</p><p>又如云翳障<a href=\"/remen/zhihui.html\" class=\"keylink\" target=\"_blank\">智慧</a>眼于其<a href=\"/remen/jielv.html\" class=\"keylink\" target=\"_blank\">戒律</a></p><p>多诸缺犯设得人身而获下劣</p><p>若意住罪黑暗无边若意住觉</p><p>如昼大明如是众法佛所宣说</p><p>天生散乱如酒迷醉彼散乱故</p><p>如行地狱轮转人间皆得灭坏</p><p>如是决定生实<a href=\"/remen/wuchang.html\" class=\"keylink\" target=\"_blank\">无常</a>散乱障重</p><p>堕境界海成枷锁因天多嬉戏</p><p>彼生若尽永绝快乐天不思惟</p><p>心生散乱改转善根深着乐境</p><p>心犹不足<a href=\"/remen/tianren.html\" class=\"keylink\" target=\"_blank\">天人</a>不知为苦恼本</p><p>无莫护多无须臾顷无<a href=\"/remen/shana.html\" class=\"keylink\" target=\"_blank\">刹那</a>间</p><p>不被爱降欲境间断百般不悟</p><p>天恒受用耽着放逸被欲降伏</p><p>如地狱火焚烧有情而不拣择</p><p>欲火亦然焚烧天众亦不拣择</p><p>又如饿鬼口出火炬烧彼饮食</p><p>傍生之类饥火亦然天人自作</p><p>如是欲火普遍<a href=\"/remen/shijian.html\" class=\"keylink\" target=\"_blank\">世间</a>焚烧一切</p><p>有情不觉</p><p>彼有飞禽。名具足德。觉彼散乱善不能行。后堕彼天。而说颂曰。</p><p>善业断尽此寿刹那<a href=\"/remen/zhongsheng.html\" class=\"keylink\" target=\"_blank\">众生</a>调伏</p><p>人得最上一切少年须臾命尽</p><p>一切富贵须臾破坏天人不恒</p><p>富贵不恒刹那不住勿作乱意</p><p>是故早行勤修利益护<a href=\"/remen/lvyi.html\" class=\"keylink\" target=\"_blank\">律仪</a>法</p><p>寂静理处尘过不生天何不见</p><p>意若散乱行法不恒此去不回</p><p>快乐亦然守护戒根天人快乐</p><p>彼诸众生若无此戒后必<a href=\"/remen/fannao.html\" class=\"keylink\" target=\"_blank\">烦恼</a></p><p>是故戒行如是恒行乐中最上</p><p>彼戒清净而得大果愚人无戒</p><p>不生天上若天行欲散乱迷毒</p><p>于五欲境受其快乐心不思惟</p><p>一切不久彼命破坏无数百千</p><p>那由他天迷欲散乱被五欲火</p><p>置害焚烧一切散乱人所乐着</p><p>彼后无常得果方觉心驰境界</p><p>动极大苦得苦见迷心着爱境</p><p>苦恼不知苦恼续生于后悔恨</p><p>烦恼疑惑从境界生我心无知</p><p>行<a href=\"/remen/lunhui.html\" class=\"keylink\" target=\"_blank\">轮回</a>行那觉轮回随逐人心</p><p>互相愚迷展转<a href=\"/remen/sanjie.html\" class=\"keylink\" target=\"_blank\">三界</a>智者证真</p><p>见轮回住无常苦空彼苦非有</p><p>若耽女色恒行欲染彼后不见</p><p>诸天境界法非法行恶中最上</p><p>一切世间无别救者唯如<a href=\"/remen/zhengfa.html\" class=\"keylink\" target=\"_blank\">正法</a></p><p>是故依法法若远离人乐非法</p><p>非法既作苦火炽然永离天界</p><p>善业灭尽不觉坠堕思彼快乐</p><p>无常无有业绳系缚谁有安乐</p><p>贪爱转增牵入恶趣永离天上</p><p>尔时帝释。见诸天众受百般福德。而大惊怖。即说颂曰。</p><p>作善快乐天受善报天人上因</p><p>彼作前善如日行空明照世间</p><p>无二重轮其智慧光明照邪暗</p><p>亦复如是而无二种欲往天宫</p><p>行悲愍行悲与群生为出生母</p><p>依凭斯善<a href=\"/remen/rensheng.html\" class=\"keylink\" target=\"_blank\">人生</a>天上又复悲心</p><p><a href=\"/remen/154932.html\" class=\"keylink\" target=\"_blank\">饶益</a>利乐一切有情得天爱乐</p><p>悲者恒善一切众生及诸贤圣</p><p>普皆归命又复行悲如清凉月</p><p>去彼烦恼炎苦之热是故悲心</p><p>为快乐本一切欲心天人业主</p><p>于其色声香味触法攀缘不足</p><p>苾刍观察而说颂言</p><p>譬如劫坏日火盛时大海江河</p><p>普皆干竭眼识根等观攀色境</p><p>经彼俱胝百千万劫贪痴欲海</p><p>而不能竭人之贪心胜龙不足</p><p>散乱之因生一切恶勿行散乱</p><p>散乱过人障真如理若行散乱</p><p>彼恒无善人若离善牵坠三途</p><p>离一切乐不生天界命恒生灭</p><p>为烦乱根意通知此苦中最上</p><p>若前根境不了轮回而执决定</p><p>如空中花如乾闼城如水上泡</p><p>如水聚沫迷彼聚沫为卧具等</p><p>迷彼幻化为自集动天龙药叉</p><p>及阿修罗迦鲁拏等虚幻亦然</p><p>谁救无常若但作业而不早怖</p><p>极恶死王速来逼害是故作善</p><p>后无烦恼我觉汝等勿行放逸</p><p>彼复生爱而被境牵境缚有情</p><p>如牢枷锁为地狱因永离<a href=\"/remen/jietuo.html\" class=\"keylink\" target=\"_blank\">解脱</a></p><p>是故不实汝须远离此真实法</p><p><a href=\"/remen/shizun.html\" class=\"keylink\" target=\"_blank\">世尊</a>所说谛听奉行得益无尽</p><p>尔时帝释。忽然之间。睹佛影像。与诸天众。发尊重心。头面作礼。而说颂曰。</p><p>彼佛世尊正遍知者现救度像</p><p>善开解脱若人归礼解脱轮回</p><p>心获胜善此善调适无垢清净</p><p>佛说此法成<a href=\"/remen/niepan.html\" class=\"keylink\" target=\"_blank\">涅槃</a>道言此行人</p><p>得<a href=\"/remen/wuwei.html\" class=\"keylink\" target=\"_blank\">无畏</a>力受寂灭乐住真空地</p><p>过轮回海度三界难开智慧眼</p><p>放最胜光普见世间非如土木</p><p>凡愚之类无其光明游行妄境</p><p>若人贪垢心不清净口过等毒</p><p>复以智水洗荡离染一切外道</p><p>执我无知于斯谛理而不能见</p><p>彼无垢言为汝解说佛在因地</p><p>不行散乱救度汝等今到<a href=\"/remen/bian.html\" class=\"keylink\" target=\"_blank\">彼岸</a></p><p>复度他人利乐一切于其世间</p><p>唯一佛住无利为利利人最上</p><p>如是造恶堕大地狱如是修善</p><p>当生天上</p><p>彼时帝释。观察天众。即说颂曰。</p><p>譬如飞禽顺风吹急轮转人天</p><p>往复亦尔皆因业感如其苦乐</p><p>聚集散坏随业胜劣其义亦然</p><p>是故造作皆成因果牟尼宣说</p><p>真如无边平等所依业习种子</p><p>一切心作而难调伏唯佛如来</p><p>而为开觉若业种种从一至十</p><p>从十至百从百至千至那由他</p><p>无数有情若干种类堕大业网</p><p>庄画世间譬如飞鸟连绳系绊</p><p>欲往<a href=\"/remen/xukong.html\" class=\"keylink\" target=\"_blank\">虚空</a>终不能去有情亦尔</p><p>但造诸业被业系缚欲出轮回</p><p>而不得去</p><p>彼时帝释。见天散乱互相嬉戏乐着快乐。观彼天众。即说颂曰。</p><p>五乐歌舞普遍天中若不思惟</p><p>决定堕落汝贪女人<a href=\"/remen/zixing.html\" class=\"keylink\" target=\"_blank\">自性</a>坚着</p><p>无暂舍离他意不恒随情进退</p><p>富者恋爱常获财物诈亲适悦</p><p>如有固吝轻弃远离贪痴之人</p><p>追逐欲乐譬如渴鹿竞奔阳炎</p><p>而求于水耽欲亦尔虚妄不实</p><p>彼诸女人无恩无义无疏无亲</p><p>尊卑不分种姓不顾譬如游蜂</p><p>其花芳盛而即采食若见萎花</p><p>而即舍去又复女人矫诳惑乱</p><p>如彼蜜内隐藏毒药违害亦尔</p><p>有智之人心正决定于斯欲妄</p><p>而皆不着迷人见喜深自乐着</p><p>如蚁聚膻如蜂护蜜天龙神鬼</p><p>诸恶夜叉毗舍遮等魔护啰誐</p><p>及罗刹娑亦被迷惑欲性不实</p><p>生妄境界喻如幻法诳赚有情</p><p>得无常时衰坏不觉彼天妙地</p><p>一切林木花果<a href=\"/remen/zhuangyan.html\" class=\"keylink\" target=\"_blank\">庄严</a>为<a href=\"/remen/shengsi.html\" class=\"keylink\" target=\"_blank\">生死</a>绳</p><p>牵系汝等如绳系犊而不<a href=\"/remen/zizai.html\" class=\"keylink\" target=\"_blank\">自在</a></p><p>快乐境界男女眷属于无常时</p><p>谁能救护若人得住多闻智慧</p><p>善业之舍适心最上我今当去</p><p>南阎浮提泉流河海园苑亭台</p><p>悉皆具足如是种种有<a href=\"/remen/rufa.html\" class=\"keylink\" target=\"_blank\">如法</a>者</p><p>不如法者论义慧学法与非法</p><p>我今悉知虚妄怨心迷赚有情</p><p>彼有苾刍复说颂曰</p><p>心怨下劣生五根毒咬螫众生</p><p>如五头蛇虚怀悔恨色等五境</p><p>为大爱河无到彼岸彼岸寂静</p><p>离诸邪妄邪见无利迷堕地狱</p><p>彼邪见人无因计因堕恶邪见</p><p>障覆静心谬解因果行轮回难</p><p>得苦恼身业果生灭<a href=\"/remen/shane.html\" class=\"keylink\" target=\"_blank\">善恶</a>亦然</p><p>若见真空即到彼岸永离生灭</p><p>汝等应知愚痴迷欲欲覆迷人</p><p>若住<a href=\"/remen/zhengjian.html\" class=\"keylink\" target=\"_blank\">正见</a>微妙清净戒行律仪</p><p>出世及天求不难得若着邪见</p><p>修邪难业我愿长寿非自愚迷</p><p>而复迷他所行黑暗堕大轮回</p><p>成就苦因逼迫自性如佛所说</p><p>利乐之要反照正性根尘境空</p><p>我山自摧烦恼清净出生死难</p><p>住涅槃城是真解脱汝等世间</p><p>一切有情深着欲乐邪毒入心</p><p>涅槃彼岸终不能到假使百劫</p><p>轮没世间如被枷锁不可得脱</p><p>智者所说出世法财微妙经典</p><p>信受奉行快得善利邪见无因</p><p>横执下劣虚妄典教迷谬有情</p><p>普堕轮回众生云何虚诳真法</p><p>无因妄见不愍含生自堕堕他</p><p>俱入恶趣</p><p>彼有飞禽。名曰蜜行。于其树林。食蜜嬉戏。而说颂曰。</p><p>众生饮酒痴迷醉爱味谁知痴索牵</p><p>坠堕无常恶趣中是故勿饮无明酒</p><p>轮回因触生痴见非法皆从贪爱生</p><p>一切尘劳业海深是名如来大智说</p><p>汝知饮酒坏名色善恶无分譬目盲</p><p>乃至身倒不觉知可喻木石人耻笑</p><p>饮酒无恒多过失三十六失作乖违</p><p>智者染着为大暗是故远离于饮酒</p><p>迦舍花轻等彼人浮嚣不定无忠信</p><p>增长贪嗔生死续要摧此力勤救护</p><p>尔时帝释天主。复说颂曰。</p><p>无嗔破嗔忍辱破怨法破非法</p><p>光破黑暗实破妄语定破两舌</p><p>善破恶口亲破非亲慈破杀生</p><p>施破悭吝念破非念明破无明</p><p>昼破于夜白破黑月邪欲思惟</p><p>真觉智破恶趣难业八圣道破</p><p>四无碍智破诸讷钝智破无智</p><p>安住寂静破彼攀缘风破于山</p><p>火破一切海吞江河日破星宿</p><p>富破贫穷火破于寒水破于渴</p><p>食破于饥足破不足恒赞于悲</p><p>不赞无悲妄语恶业破坠有情</p><p>善说真如破有为慧如佛世尊</p><p>能破外道天诸势力破阿修罗</p><p>帝释告言我降汝等一切天众</p><p>所以者何住正法者威势若斯</p><p>若复轮回奴仆之类如处地眠</p><p>一切居下若复一心奉行正法</p><p>如登床座一切居上行迷智慧</p><p>好行非法天自业果不堕何去</p><p>被业风吹轮转地狱饿鬼傍生</p><p>谁同代受如是一切天男天女</p><p>及诸愚迷一切众生自作恶业</p><p>受大破坏</p><p>尔时帝释。而说颂曰。</p><p>譬如大风吹空中水聚散不恒</p><p>轮回有情随业聚散不定亦然</p><p>又如花敷开结应时茂盛凋残</p><p>随时不住时亦如是过去未来</p><p>亦复不住人作福善嬉戏得时</p><p>福乐若尽往而不复如树生叶</p><p>繁茂甚多若值霜雹堕而不复</p><p>天人亦尔受天快乐若值轮回</p><p>无复快乐譬如天雨不住虚空</p><p>快乐亦然不住幻体譬如大风</p><p>吹坏云雷快乐亦尔吹坏<a href=\"/remen/shengming.html\" class=\"keylink\" target=\"_blank\">生命</a></p><p>譬如朽木堕大焰中永不复故</p><p>迷爱亦然经百千生坠堕泥黎</p><p>不复人天虚妄迷爱广遍一切</p><p>魔灭善行远离人天守护此戒</p><p>七佛所说戒定第一思念生生</p><p>得人业地思念多劫父母业地</p><p>得生天上</p><p>尔时帝释。复说偈言。</p><p>若得人中生由宿行多善</p><p>今奉诸律仪而复生天上</p><p>人中难得生得者针投芥</p><p>迷惑若散乱复堕于地狱</p><p>善行三业已寂静审观心</p><p>烦恼自消除定得生天上</p><p>烦恼伏令尽内生适悦心</p><p>清净离贪嗔而得生天上</p><p>断除于憎爱摩诃苦不生</p><p>种种复行檀而得生天上</p><p>恒运慈悲心救护于含识</p><p>如护自身命而得生天上</p><p>他行不<a href=\"/remen/shanxin.html\" class=\"keylink\" target=\"_blank\">善心</a>害物毒如火</p><p>所求皆施与而得生天上</p><p>若睹他妻妾不生邪染心</p><p>如母敬爱观而得生天上</p><p>若人观妄语如火生舌头</p><p>禁戒若真实而得生天上</p><p>两舌而不作亲友使和合</p><p>爱语绝乖离而得生天上</p><p>恶口言无度伤人利若刀</p><p>善语离前非而得生天上</p><p>绮语而增过加言饰说多</p><p>如理称实谈而得生天上</p><p>此戒宜持护七佛同所宣</p><p>无畏戒法圆而得生天上</p><p>一切诸众生若生增上慢</p><p>如被枷锁缚不得于解脱</p><p>尔时有一苾刍。而说颂曰。</p><p>若此女人索缚人最坚固</p><p>轮回受报时恶果居第一</p><p>若此女人索非缚项颈索</p><p>缠缚有情心生苦为第一</p><p>女索缚人切人间无有比</p><p>地狱鬼畜生为彼女缚去</p><p>大色索缚身可见索形量</p><p>女索心非色缚大无形量</p><p>女索虽悦意迷生不解脱</p><p>缚彼一切人不出轮回难</p><p>六尘俱缚人女索力最大</p><p>降伏于众生此缚居最上</p><p>若此女人缚愚迷心爱恋</p><p>为妻妾眷属坚牢不可解</p><p>彼帝释天主。如是一千天子。一切皆见。心生<a href=\"/remen/huanxi.html\" class=\"keylink\" target=\"_blank\">欢喜</a>。歌舞作唱。称赞天王。而说颂曰。</p><p>帝释忉利王娑婆世父母</p><p>行天梵善行不着于欲乐</p><p>正法救世间非法令除断</p><p>以法适其心此乐未曾有</p><p>最上最胜智慈心真实言</p><p>快乐法非常清净而无染</p><p>所有世间德及彼出世德</p><p>天王自在行一切见无异</p><p>救度恐怖者离苦获安乐</p><p>天人阿修罗世间常持护</p><p>此处忉利天彼诸林木树</p><p>种种宝庄严密覆如缯盖</p><p>地布琉璃渠宫殿众宝色</p><p>莲华恒自敷庄严适其意</p><p>天人业因尽劫火破坏时</p><p>妙高一切无未有不空者</p><p>何况诸天众如泡如水沫</p><p>才生又复无无明迷不觉</p><p>帝释天中尊彼恒放光明</p><p>照耀于我等一切皆依住</p><p>尔时帝释。而说颂曰。</p><p>妙高众山王光明真金色</p><p>莹净体分明喻彼水中月</p><p>若此金光明喻彼持戒者</p><p>无垢戒光明十六分亏一</p><p>自业得生天庄严而具足</p><p>业有上中下感果亦复然</p><p>随自禁戒心远离于散乱</p><p>住此正法位恒获于快乐</p><p>若生无垢戒身有大光明</p><p>如彼千日轮共聚光无异</p><p>佛说七种戒欢喜若<a href=\"/remen/shouchi.html\" class=\"keylink\" target=\"_blank\">受持</a></p><p>彼为最上人当获第一果</p><p>种种作善业彼定有后身</p><p>无作无彼行无业无破坏</p><p>愚迷不信因无因亦无果</p><p>如觅水中酥不受于安乐</p><p>迷罪心行暗非善非安乐</p><p>烦恼互相增见彼未曾有</p></div>"
},{
    "title": "第八卷 妙法圣念处经",
    "author": "法天 译",
    "html": "<div class=\"B1_text\"><p>第八卷 妙法圣念处经</p><p>又复宣说<a href=\"/remen/lunhui.html\" class=\"keylink\" target=\"_blank\">轮回</a>颂曰。</p><p>一切<a href=\"/remen/tianren.html\" class=\"keylink\" target=\"_blank\">天人</a>有大散乱初如亲友</p><p>后作怨家如火焚烧如刀割切</p><p>人间天人得失平等心意狂迷</p><p>如同怨家天人不知智者远离</p><p>散乱毒树说有三枝为老病死</p><p>恒复相续智者离妄纯善相应</p><p>老等三枝而不为害如过远离</p><p>散乱不生恶怖<a href=\"/remen/jietuo.html\" class=\"keylink\" target=\"_blank\">解脱</a>得最上乐</p><p>若散乱乐不久有怖若解脱乐</p><p>乐定无尽百千万亿般都摩人</p><p>乐住名利妄乱所赚妄乱之上</p><p>有四种过若离妄乱破<a href=\"/remen/shijian.html\" class=\"keylink\" target=\"_blank\">世间</a>怨</p><p>彼妄乱行多疑多怖多难多苦</p><p>展转轮回无有穷尽四过离一</p><p>获乐无边汝等天人一心散乱</p><p>障覆一切无漏善法云何而得</p><p>寂静安乐若乐自利修善思惟</p><p><a href=\"/remen/fannao.html\" class=\"keylink\" target=\"_blank\">烦恼</a>苦等于后不生若诸天众</p><p>所著欲乐虚妄不实一切不久</p><p>从幻化生彼不知见幻化<a href=\"/remen/zixing.html\" class=\"keylink\" target=\"_blank\">自性</a></p><p>而不决定远离安乐恒生众苦</p><p>实言告汝若人恒善世所敬爱</p><p>贤圣围绕后生天上受天妙乐</p><p>若复行施得一切人心生敬喜</p><p>后得富贵施果如是若行忍辱</p><p>后生天上无所怖畏世人爱重</p><p>名称远闻面貌端严具足朋友</p><p>受天妙乐彼等有情由如一切</p><p>世间父母能破罪暗譬如日光</p><p>住意最上为慈悲宝出生善根</p><p>通达诸法虽复在家若住<a href=\"/remen/zhengjian.html\" class=\"keylink\" target=\"_blank\">正见</a></p><p>彼智解脱轮回枷锁罪友不生</p><p>人获安乐闻未闻法闻之不退</p><p>超诸恶趣得生天上心善无垢</p><p>诸过不生离染清净善知<a href=\"/remen/baoying.html\" class=\"keylink\" target=\"_blank\">报应</a></p><p>解微妙义绝诸过罪譬如<a href=\"/remen/xukong.html\" class=\"keylink\" target=\"_blank\">虚空</a></p><p>不住于泥得寂静果深信<a href=\"/remen/sanbao.html\" class=\"keylink\" target=\"_blank\">三宝</a></p><p>获无所畏与诸天众尊敬如来</p><p>信受<a href=\"/\" class=\"keylink\" target=\"_blank\">佛教</a>蒙法救护生我有果</p><p>生身有爱沦溺无边此苦难穷</p><p>十六分苦不及此一少味多怖</p><p>恒赚有情喻乾闼城智者宁信</p><p>说杀<a href=\"/remen/zhongsheng.html\" class=\"keylink\" target=\"_blank\">众生</a>至命终时乐不随行</p><p>都无所得种种众生有种种心</p><p>种种业行轮回枷锁一步随去</p><p>生复有死愚痴迷惑真实自性</p><p>而不<a href=\"/remen/juewu.html\" class=\"keylink\" target=\"_blank\">觉悟</a><a href=\"/remen/wuchang.html\" class=\"keylink\" target=\"_blank\">无常</a>大怖随彼众生</p><p>来而复去散乱不知境界天迷</p><p>如逢蛇螫坠堕天人此苦无等</p><p>父母妻子男女眷属亲友知识</p><p>不可代受味着境界乐欲迷深</p><p>不觉死王大苦速至云何方便</p><p>令离苦恼若无爱欲苦不能害</p><p>亦复不生<a href=\"/remen/diyu.html\" class=\"keylink\" target=\"_blank\">地狱</a>饿鬼傍生之类</p><p>尔时帝释天主。复说颂曰。</p><p>人行邪道欲见正真如手探水</p><p>而取其火若复无因何所有果</p><p>散乱无德利益何生破坏天人</p><p>此意若生迷欲适悦后得无常</p><p>心大热恼境界不迷欲火不发</p><p>名称不贪安乐最上若复一心</p><p>贪爱世乐十六分罪不及此一</p><p>若发大信解脱轮回爱尽境亡</p><p>见无为乐禅乐相应无嗔无喜</p><p>彼善若生无复轮回究竟<a href=\"/remen/bian.html\" class=\"keylink\" target=\"_blank\">彼岸</a></p><p>若有欲心而求快乐被业绳牵</p><p>坠堕地狱得一切苦谁人救解</p><p>往而复来从业因生无前中后</p><p>非今后世作过无明堕人恶趣</p><p>是知自愚行散乱毒浮生顷刻</p><p>迷愚不觉后无常位乃可知苦</p><p>若生有苦怖彼无常作意妙法</p><p>彼救为实真成安乐如斯言说</p><p>实为利益令心<a href=\"/remen/xingshan.html\" class=\"keylink\" target=\"_blank\">行善</a>速得安乐</p><p>乐中最上决定无失天若迷惑</p><p>不依彼法而作乱意生堕地狱</p><p>无有出期</p><p>彼有飞禽。名种种鬘觉悟彼天。而说颂曰。</p><p>种种业生随彼天人知不依法</p><p>彼后热恼世间所有种种善果</p><p>园林花鬘阶道楼阁适悦身心</p><p>如作善业得见彼果天人业因</p><p>有上中下天非作彼无彼彼果</p><p>痴降天人迷种种行彼意若迷</p><p>不见大怖失自利行种种爱乐</p><p>求种种果迷心作业天无戒行</p><p>如夜无灯而觅光明因与果等</p><p>真实可修真如智果得有乐分</p><p>离命无果离灯无光离戒无天</p><p>若离<a href=\"/remen/zhihui.html\" class=\"keylink\" target=\"_blank\">智慧</a>而无解脱若离解脱</p><p>而无安乐百般求救方脱爱身</p><p>智者离我无此业乐一切有罪</p><p>而复不生得彼利益一切<a href=\"/remen/shengren.html\" class=\"keylink\" target=\"_blank\">圣人</a></p><p>无垢所说百千劫人乐欲境界</p><p>耽着不足一心不舍渐渐增长</p><p>增长彼毒须臾坠堕智知德过</p><p>此法师相德过无知此迷行相</p><p>德处生德过处亦然知真过德</p><p>恒获安乐德过难知离彼智故</p><p>何智最上天行境界彼意无智</p><p>百愿无能得彼安乐如作大业</p><p>最上戒果得作人天微妙适悦</p><p>最为第一根门颠倒邪取境界</p><p>若降此心得天快乐福乐苦恼</p><p>自作自受作罪决定如住怨家</p><p>作善亦然如亲善友若意速办</p><p>清净福力当得人天如流赴海</p><p>恒行恶境恶行相应决定无益</p><p>彼岸智种若意爱乐得苦非法</p><p>非法快乐即成魔苦此苦乐相</p><p>二俱平等若人有智厌苦忻安</p><p>灭忍妙法而可奉行苦之与乐</p><p>无因不见种种苦乐各别因生</p><p>众生自行多劫多生一切业果</p><p>种种不失若乐行法守护<a href=\"/remen/zhengfa.html\" class=\"keylink\" target=\"_blank\">正法</a></p><p>得生天上受妙快乐迷法之人</p><p>远离正法无得利益堕轮回狱</p><p><a href=\"/remen/fayan.html\" class=\"keylink\" target=\"_blank\">法眼</a>若开痴不降心见此快乐</p><p>如雨下地虚妄不实作意佛刹</p><p>心植法种痴盲戒法乐行非法</p><p>行非法道心赚轮回人得罪久</p><p>若此心行自性轻浮种种颠倒</p><p><a href=\"/remen/shana.html\" class=\"keylink\" target=\"_blank\">刹那</a>不住幻化非实如乾闼城</p><p>缠缚智识速宜省悟天人散乱</p><p>爱贪境界被境误赚命堕不知</p><p>快乐虚妄一切不定诸天作乐</p><p>不久即灭迷转天众生生亦然</p><p>生法虚假彼计真实生法不定</p><p>彼计决定行彼怖法缠缚<a href=\"/remen/shouming.html\" class=\"keylink\" target=\"_blank\">寿命</a></p><p>坠堕天人如唾落地女心颠倒</p><p>虚妄诳赚若复舍离得第一乐</p><p>女人颠狂严饰不恒惑诈巧言</p><p>移性不定譬如游蜂逢花即采</p><p>无花即舍女人亦尔有财即募</p><p>无财即舍女心妒恶等彼黑毒</p><p>又复女人难为共住如风大起</p><p>如火大炽如空大遍谁能收把</p><p>女人易性机便百般亦莫收把</p><p>若一女人为恶业因破解脱行</p><p>成病死难若多女<a href=\"/remen/rensheng.html\" class=\"keylink\" target=\"_blank\">人生</a>其烦恼</p><p>为彼世间种种留难幼少女人</p><p>愚迷增长自性颠狂无明炽盛</p><p>如日放光又复女人无实爱恋</p><p>如彼灯焰彼实为怨如蝇[口*(一/巾)]疮</p><p>爱彼有财非爱无财若有财物</p><p>女人乐住若无财物云何可住</p><p>无与财利而不亲近性行差别</p><p>心能喻大无降女者如人随顺</p><p>承事如如亦复弃背女多虚诳</p><p>如花盖蛇女人肉心如灰覆火</p><p>色盖亦尔适悦不善身如毒树</p><p>生彼毒花勿须亲近一向欲境</p><p>爱着女人今世后世人无快乐</p><p>无明迷醉颠狂<a href=\"/remen/xiedai.html\" class=\"keylink\" target=\"_blank\">懈怠</a>爱味行罪</p><p>不见人贤智者知法深信<a href=\"/remen/yinguo.html\" class=\"keylink\" target=\"_blank\">因果</a></p><p>发<a href=\"/remen/jingjin.html\" class=\"keylink\" target=\"_blank\">精进</a>心猛利<a href=\"/remen/xiuxing.html\" class=\"keylink\" target=\"_blank\">修行</a>远离女色</p><p>人获胜善人行女地如履黑网</p><p>智者不着得尽魔界一切禁戒</p><p>女戒第一何不离女智者远离</p><p>得寂静乐彼女人缚猛火器仗</p><p>不能烧截众生强力不可调伏</p><p>我离彼故一心天上舍彼快乐</p><p>生夜摩天得无尽乐快乐中大</p><p>此等眼耳鼻舌身意于彼色声</p><p>香味触法六根不住此诸天众</p><p>恒行渴欲而无有足如火自性</p><p>能烧草木何时有足彼六根火</p><p>犹豫不决烧此有情都无知觉</p><p>此散乱地不行道法离彼散乱</p><p>所爱境界人随自业得住真实</p><p>女人生爱其心难御随自业因</p><p>生有别离如是观察女人颠倒</p><p>生离别处若觅快乐心住狂惑</p><p>行欲女人如亲恶友意在三非</p><p>身得四苦是故恒离欲毒之大</p><p>快乐苦恼随自业牵若于天上</p><p>着五欲乐天人宫色不久随堕</p><p>佛见真空得解脱道说彼轮回</p><p>一切由业女人为爱得过最上</p><p>无决定心如日无暗如火无冷</p><p>女人薄信无爱亦然如地如风</p><p>动静不等女人恩害不等亦然</p><p>人虽一心多行恩恋彼意非恒</p><p>时频远离喻如鹳鹊立望空池</p><p>又如大山未见能行亦如大河</p><p>未见逆流女人亦然未见实爱</p><p>生为过网障碍人法譬如日光</p><p>不离日体如彼谄爱不离女人</p><p>虽复美言给赐财物而彼女心</p><p>难降如火意悦平和艰难舍离</p><p>一念生过寻便忘恩女人鄙恶</p><p>难降如火宜速舍离遁迹山林</p><p>求寂妙乐天人发意迷欲快乐</p><p>不悟恶怖必损命寿生在彼天</p><p>决定无常如夜日没是故<a href=\"/remen/sanjie.html\" class=\"keylink\" target=\"_blank\">三界</a></p><p>大夜无常可等日没若求出要</p><p>彼作利益行三聚戒彼业报应</p><p>得妙快乐天复散乱无一念心</p><p>别作善业彼乐必尽爱欲不善</p><p>当获大苦余苦十六不及一分</p><p>善哉善业欲心无足如采鱼人</p><p>贪鱼亦尔欲缠覆心如眠长夜</p><p>迷爱相续无常不觉后见苦相</p><p>方知彼果又此欲恶先如贤友</p><p>后无利行若信彼欲盲智慧眼</p><p>后堕地狱如落山崖不散乱行</p><p>最上善友恒救护人是求善友</p><p>散乱为怨此毒最恶佛说散乱</p><p>入恶趣道若迷散乱爱乐境界</p><p>彼迷过人恒得苦恼若有苦怖</p><p>无智观察彼等傍生不得天人</p><p>上妙快乐若彼天人爱乐饮食</p><p>及着淫欲心行傍行当处傍生</p><p>若无分别非知德业若知心法</p><p>知业亦然于此嬉戏住无常舍</p><p>得无常时受苦难果若怖无常</p><p>起大智慧思惟正法深乐经典</p><p>是真智者一切贪爱无常怨家</p><p>快乐尽时坏一切命彼得无常</p><p>最大恶处余不可救唯依正法</p><p>是真归仗深心谛观无常之根</p><p>散乱为本先治攀缘后去无常</p><p>得法命乐说此第一此不散乱</p><p>可行天道善知苦缚解脱亦然</p><p>不离散乱为善快乐已善非善</p><p>如云散灭若人精进发勇猛力</p><p>拒捍魔军得彼寂静上妙安乐</p><p>若人邪乱不行善行宿善业尽</p><p>当堕地狱若人一心静诸不善</p><p>离诸苦恼当获福乐若降诸根</p><p>不染罪法境界亦然离诸缠缚</p><p>及轮回道等彼黄金不住尘垢</p><p>出<a href=\"/remen/shengsi.html\" class=\"keylink\" target=\"_blank\">生死</a>难一切清净若散乱行</p><p>不过六根尘事不生一切利益</p><p>具大安乐适悦充足若彼天人</p><p>身心清净女色不着如鱼履水</p><p>尘埃永离智慧亦然是故天上</p><p>远离女色作意欲爱定得缠缚</p><p>迷一切<a href=\"/remen/fashi.html\" class=\"keylink\" target=\"_blank\">法事</a>与非事斯人薄祐</p><p>远离<a href=\"/remen/niepan.html\" class=\"keylink\" target=\"_blank\">涅槃</a>亲近法师得真法智</p><p>行法求果如是成就心恒离妄</p><p>调伏诸根得到彼岸由彼智慧</p><p>意牵不住缠缚境界智者能除</p><p>为彼世间解法之师天上园林</p><p><a href=\"/remen/zizai.html\" class=\"keylink\" target=\"_blank\">自在</a>游戏多获快乐适悦境界</p><p>若能弃舍作彼善业心静安乐</p><p>是为甚难生夜摩界若离散乱</p><p>虚妄攀缘生彼天者数及俱胝</p><p>及钵都摩得自业果若心难调</p><p>作彼业果因心轮转众生迷此</p><p>十二缘起展转轮回过现未来</p><p>人间天上一切有情皆由心作</p><p>妙高山顶琉璃之地帝释圣贤</p><p>于此恒住别有山峰琉璃所成</p><p>乾闼婆住人不能到一切地位</p><p>林树园苑散别各住适悦其意</p><p>人不能到最上金地有莲花池</p><p>琉璃所成人不能到复有流泉</p><p>及诸池沼众鸟群集往来游戏</p><p>殊妙第一人不能到宫殿车乘</p><p>最上<a href=\"/remen/zhuangyan.html\" class=\"keylink\" target=\"_blank\">庄严</a>诸天住此人复远离</p><p>人远离故欲境所赚如是世苦</p><p>心无怖畏转复愚顽行彼轮回</p><p>恒受众苦如绳缠缚如笼覆鸟</p><p>彼上一一殊妙天界而不得生</p><p>世间女缚破坏善法增长生死</p><p>若人贪着被死魔军竞来破坏</p><p>散乱之性迷着女人得无常时</p><p>自受业果山林莲花流泉浴池</p><p>彼可嬉戏何爱女人决定得彼</p><p>生死大患恒贪名利得患亦然</p><p>彼女人缚多作贪爱难可调伏</p><p>而为大患违损世间一切有情</p><p>若此女缚世间欲贪为过最大</p><p>一心思惟知过实然欲过既深</p><p>不堕何去彼一切人降心离欲</p><p>远离女人生夜摩天彼有光明</p><p>如日如星随身照耀乘虚适悦</p><p>一切亦然是彼光明天人具足</p><p>一切如是</p><p>天主见彼之众。于其光明取相执着。而宣金字偈文。如说颂曰。</p><p>天身无垢腻恒修清净行</p><p>散乱不令生长获于快乐</p><p>非拣乐与苦老少及中年</p><p>上族并下族不免死王坏</p><p>有主无主者力与非力辈</p><p>丑陋及端严不免死王坏</p><p>王侯及臣从在家与<a href=\"/remen/chujia.html\" class=\"keylink\" target=\"_blank\">出家</a></p><p>或善或非善不免死王坏</p><p>富贵与贫寒有德及无德</p><p>若女若男身不免死王坏</p><p>旷野及山川水中与陆地</p><p>主客禽畜等不免死王坏</p><p>睡与非睡者吃食与不食</p><p>一切在世间不免死王坏</p><p>地上与天上此界及他方</p><p>轮转亦复然不免死王坏</p><p>厚福及薄福刚强与柔和</p><p>患病及身安不免死王坏</p><p>饿鬼与傍生人与非人等</p><p>无力亦无能岂免死王坏</p><p>欲界与<a href=\"/remen/sejie.html\" class=\"keylink\" target=\"_blank\">色界</a>一切天人住</p><p>福寿消尽时不免死王坏</p><p>上至<a href=\"/remen/wusejie.html\" class=\"keylink\" target=\"_blank\">无色界</a>一切诸天众</p><p>住三摩钵底不免死王坏</p><p>三界情非情一切如幻化</p><p>离系出世者非彼死王侵</p><p>知此无常力一切欲爱生</p><p>坠堕受轮回展转无穷已</p><p>耽味世间境因欲生烦恼</p><p>违损如毒蛇永沈于地狱</p><p>无常有情难作善而无力</p><p>轮转于世间皆由心所造</p><p>迷欲行散乱乐欲五尘境</p><p>爱索缚天人坠堕于恶趣</p><p>天人行散乱一切快乐贪</p><p>不住譬悬河身堕都无觉</p><p>着彼快乐者命险若临崖</p><p>天众不能观如盲履非道</p><p>迷欲着乐者不如于盲人</p><p>迷欲堕三涂盲人却非堕</p><p>是故依欲行不如无目者</p><p>于欲而无厌宁知心自迷</p><p>坠堕不离心恒作无功利</p><p>若行欲爱者无智无知识</p><p>念念欲苦生云何复行欲</p><p>此所招欲果如得恶朋友</p><p>牵入无常宫恒时住恶趣</p><p>人死不复活如流去无反</p><p>欲乐亦复然一切成虚幻</p><p>一切众<a href=\"/remen/shengming.html\" class=\"keylink\" target=\"_blank\">生命</a>生灭若浮沤</p><p>流年少不回急急如逝水</p><p>生老无常苦一切皆尽有</p><p>天人不觉知心恒而散乱</p><p>若起无垢慧作意清净行</p><p>易得世间身永不入恶趣</p><p>未生善令生已生令增长</p><p>所作善随心自身果亦尔</p><p><a href=\"/remen/shanxin.html\" class=\"keylink\" target=\"_blank\">善心</a>见欲境如观器杖毒</p><p>不善着欲境迷心得适悦</p><p>诸根为<a href=\"/remen/shane.html\" class=\"keylink\" target=\"_blank\">善恶</a>皆由于自心</p><p>心起烦恼集而得善恶果</p><p>智者正觉察观色平等空</p><p>断除苦集缘何各而有果</p><p>炽然诸境界一切因自心</p><p>心善若调伏如色空平等</p><p>如彼一窼稻茎等色相别</p><p>心行亦复然种种生烦恼</p><p>彼稻喻心王心王作诸行</p><p>稻生茎等别世心亦如是</p><p>散乱贪欲色色境喻浮云</p><p>不觉苦果生而随业相转</p><p>彼既见此苦天人何乐欲</p><p>若恒生欲爱远离一切善</p><p>是故智慧人于欲而舍离</p><p>苦实恒苦空是苦自行相</p><p>苦果既无常智者非所乐</p><p>境界虚诳心心迷无知业</p><p>天人坠堕时业牵无所觉</p><p>设生夜摩天自性成虚幻</p><p>愚盲无智眼不见贪慢垢</p><p>坠堕得无常</p><p>是时妙德。即说颂曰。</p><p>无常觉眼视衰相自焚烧</p><p>设住兜率天报尽如灯灭</p><p>大力十二支为轮布法界</p><p>业报<a href=\"/remen/liuzhuan.html\" class=\"keylink\" target=\"_blank\">流转</a>时生灭各不定</p></div>"
}]