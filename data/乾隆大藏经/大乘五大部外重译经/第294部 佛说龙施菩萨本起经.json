[{
    "title": "第294部 佛说龙施菩萨本起经",
    "author": "法护 译",
    "html": "<div class=\"B1_text\"><p>佛说龙施菩萨本起经</p><p>闻如是。一时佛游维耶离奈女树园。与大<a href=\"/remen/biqiu.html\" class=\"keylink\" target=\"_blank\">比丘</a>众千二百五十。五千菩萨。及无央数<a href=\"/remen/tianren.html\" class=\"keylink\" target=\"_blank\">天人</a>。时佛说经众会皆定。龙施菩萨立于佛前作师子吼。嗟叹大乘说前世行。积功累德不惜身命。不计吾我无所希求。白佛言。过去世时有一般遮旬在丛树下。<a href=\"/remen/jingjin.html\" class=\"keylink\" target=\"_blank\">精进</a>行道心无所著。常愍十方人及蠕动之类。行四等心慈悲喜护。常食果蓏而饮泉水。不慕世荣无所贪惜。得五<a href=\"/remen/shentong.html\" class=\"keylink\" target=\"_blank\">神通</a>以自娱乐。何等为五。眼能彻视。耳能彻听。身能飞行。了众人根。自知本末。在其山中。诵习经义昼夜不懈。时有毒蛇。见般遮旬昼夜诵经心大欢悦。前诣般遮旬所稽首作礼。取草用扫含水洒地。供事道人不敢懈慢。常在左侧听经不离。般遮旬所说经。毒蛇辄悉讽诵。如是数月之中转向冬寒。树木华果遂复欲尽。般遮旬心念言。冬寒以至华果以尽无所依怙。我今当还止于人间。便取衣钵即欲发去。毒蛇时见悲泣泪出。白道人言。欲何至乎。道人答曰。寒冷且至亦无屋舍。华果复尽无以自活。故相舍去欲入郡国。毒蛇闻之益甚悲哀。白道人言。道人在此如依太山。昼夜乐法其心不倾。今舍我去无所恃怙。愿见愍伤我身可怜。道人答曰。吾有四大常当衣食以自住立。今此山中亦无供具。虽有慈心不能<a href=\"/remen/zizai.html\" class=\"keylink\" target=\"_blank\">自在</a>。毒蛇白曰。今此山中树木参天泉水流行。百鸟嘤嘤甚可娱乐何为舍焉。唯愿道人勿见弃捐。今虽当去。欲从其后奉侍道人。不敢住留。在此愁思但有死忧。道人答曰。卿为毒蛇众人所憎。见者欲害无有爱乐。或于道中虎狼毒虫。蜚鸟走兽共害汝身。今实悢悢无有已。已虽有是心不得自在。愿卿住此思道念德。精进自守忍诸困厄。若前强健后年复会。道人悲泣收泪而去。毒蛇涕零不能自止。贪见道人无有极已。便即上树遥望道人。观视若行察其所避。道人不现转复上行。适复不现上尽树头。遥望道人遂远不现。毒蛇益悲自责悔言。身罪所致失善道人。前世愚痴多犯众恶。淫劮嗔恚闇冥放逸。<a href=\"/remen/xiedai.html\" class=\"keylink\" target=\"_blank\">懈怠</a>无知不奉精进。迷乱不止其心不一。不值佛世远离<a href=\"/remen/zhengfa.html\" class=\"keylink\" target=\"_blank\">正法</a>。失大<a href=\"/remen/zhihui.html\" class=\"keylink\" target=\"_blank\">智慧</a>违远至明。从苦入苦离波罗蜜。堕于五道虫蛾蚤虱。今受蛇身为人所憎。皆是身过不由他人。天上<a href=\"/remen/shijian.html\" class=\"keylink\" target=\"_blank\">世间</a>豪贵<a href=\"/remen/wuchang.html\" class=\"keylink\" target=\"_blank\">无常</a>。何况我此含毒之身。展转<a href=\"/remen/shengsi.html\" class=\"keylink\" target=\"_blank\">生死</a>譬如车轮。尔时毒蛇自说瑕恶。身意静然但还自责。今此危身不足贪惜。不顾躯命此无所著。便从树上自投于下。未及至地。堕树岐间身绝两分。便即命过生兜术天。得见光明即自思惟。便识<a href=\"/remen/suming.html\" class=\"keylink\" target=\"_blank\">宿命</a>。我在世时身为毒蛇。奉侍道人行正远邪。精进不懈伏恶心魔。视其身命譬如土沙。知命非常自投树下。于彼寿终来生此上。便于天上从诸玉女及与天子各持香华散毒蛇上。便自说言。今此蛇身虽为毒恶。于我大厚终不为薄。精进行法心无所著。绝其<a href=\"/remen/shouming.html\" class=\"keylink\" target=\"_blank\">寿命</a>得上为天。今故来下欲报其恩。便复行诣般遮旬所。稽首作礼<a href=\"/remen/gongyang.html\" class=\"keylink\" target=\"_blank\">供养</a>华香。嗟叹<a href=\"/remen/gongde.html\" class=\"keylink\" target=\"_blank\">功德</a>皆共称誉。今此道人无有等侣。行大慈悲无有亲疏。教授一切令离三涂。本为毒蛇视如赤子。忧念一切此功德大。欲报其恩何时能达。适说是已便还去上兜术天。</p><p>皆从诸天人行诣<a href=\"/remen/mile.html\" class=\"keylink\" target=\"_blank\">弥勒</a>前</p><p>俱稽首作礼其心悉等平</p><p>见弥勒<a href=\"/remen/huanxi.html\" class=\"keylink\" target=\"_blank\">欢喜</a>礼毕住一面</p><p>弥勒为<a href=\"/remen/shuofa.html\" class=\"keylink\" target=\"_blank\">说法</a>皆得无从生</p><p>天上寿终后来生于世间</p><p>长者须福家作女意甚明</p><p>端名曰龙施除去诸欲情</p><p>时佛来诣舍眉间放光明</p><p>时女在浴室志意用愕惊</p><p>便即上楼观见佛功德正</p><p>诸根悉寂定三十二相明</p><p>女心即欢喜今逮得安宁</p><p>当供养<a href=\"/remen/fofa.html\" class=\"keylink\" target=\"_blank\">佛法</a>便发<a href=\"/remen/putixin.html\" class=\"keylink\" target=\"_blank\">菩提心</a></p><p>时魔闻知之心中为愁思</p><p>此女发道意尽我境界人</p><p>已下变为父具说艰恼事</p><p>佛今现在世功德甚尊特</p><p>菩萨多勤苦罗汉疾易得</p><p>时女即对曰父言无义理</p><p>佛智譬<a href=\"/remen/xukong.html\" class=\"keylink\" target=\"_blank\">虚空</a>罗汉如芥子</p><p>犹是以观之小道无高士</p><p>佛德如巨海度人无极已</p><p>时魔谓女言汝今何愚痴</p><p>菩萨甚勤苦得道无有期</p><p>假使欲得佛当不惜躯命</p><p>从楼自投地乃知女妙英</p><p>精进无所著可得无上正</p><p>时女住栏边向佛叉手言</p><p>我用一切故愿佛知我诚</p><p>便自投楼下逮得无从生</p><p>变为男子形阿难乃怖惊</p><p>叉手正衣服白佛天中天</p><p>今我意甚怪此为何等焉</p><p>一切皆愚痴愿佛现大明</p><p>时佛告阿难汝见此女不</p><p>自投于虚空转作男子身</p><p>不独今弃躯前世亦复尔</p><p>已更事万佛精进无懈止</p><p>却后当来世供养如恒沙</p><p>便当得作<a href=\"/remen/fohao.html\" class=\"keylink\" target=\"_blank\">佛号</a>名曰龙上</p><p>在第一大会度脱诸天人</p><p>其数难屡陈譬之如浮云</p><p>尔时佛治世快乐无有极</p><p>饮食皆自然譬如忉利天</p><p>于是龙施身住立在佛前</p><p>报其父母言听我作<a href=\"/remen/shamen.html\" class=\"keylink\" target=\"_blank\">沙门</a></p><p>父母即听之侍从五百人</p><p>及八百天神皆发无上心</p><p>尔时魔愁毒悔恨无所陈</p><p>龙施白佛言愿愍一切人</p><p>为断十二海除去诸苦辛</p><p>用众愚痴故多说大珍宝</p><p>时佛便讲法五百侍从人</p><p>皆得无从生及八百诸天</p><p>得不起法忍彼时龙施身</p><p>便住于佛前自说过世行</p><p>求道甚苦勤不用己身故</p><p>但为一切人如来之功德</p><p>不可具说陈尔时般遮旬</p><p>今则是<a href=\"/remen/shizun.html\" class=\"keylink\" target=\"_blank\">世尊</a>其毒蛇之躯</p><p>今是龙施身时五百玉女</p><p>今是五百人八百诸天子</p><p>共志无等伦菩萨所示现</p><p>犹为有所因欲叹其功德</p><p>终无能尽焉彼龙施菩萨</p><p>作师子吼时无数诸天人</p><p>皆发无上真一切皆欢喜</p><p>作礼于佛前</p></div>"
}]