[{
    "title": "第302部 佛说大孔雀咒王经",
    "author": "义净法师 译",
    "html": "<div class=\"B1_text\"><p>第一卷第二卷第三卷</p><p>佛说大孔雀咒王经 卷上</p><p>尔时佛告阿难陀。若有苾刍苾刍尼国王大臣善男子善女人等。有所愿求。<a href=\"/remen/faxin.html\" class=\"keylink\" target=\"_blank\">发心</a>归命摩诃摩瑜利咒王者。应当先作如是启请命召法式为前方便。然后读诵无不遂心。南谟<a href=\"/remen/fotuo.html\" class=\"keylink\" target=\"_blank\">佛陀</a>也。南谟达摩也。南谟僧伽也。南谟过去七佛正遍知者。南谟慈氏菩萨等一切菩萨摩诃萨。南谟独觉声闻四果四向。我今敬礼如是圣众。我当读诵大孔雀咒王经。诸所求请愿皆遂意。又复一切诸天神众。或居地上或在<a href=\"/remen/xukong.html\" class=\"keylink\" target=\"_blank\">虚空</a>或住于水咸听我言。所谓诸天及龙、阿修罗、摩喽多、揭路茶、健达婆、紧那罗、莫呼洛伽、药叉、曷洛刹娑毕丽多毗舍遮步多俱槃茶布单、那羯吒布单、那塞建陀嗢摩陀车夜阿波三摩罗乌悉多[口*洛]迦及余所有一切鬼神亦当善听。所谓食精气者食胎者。食血者食肉者。食脂膏者食髓者。食支节者食生者。食命者食祭者。食气者食香者。食鬘者食花者。食果者食五谷者。食火烧者食脓者。食大便者食小便者。食唾者食涎者。食洟者食残食者。食吐者食不净物者。食漏水者。诸如是等有毒害心。伺断他命作无利益者。皆来听我读诵此大孔雀咒王经。舍除所有暴恶之念。咸当发起慈悲<a href=\"/remen/shanxin.html\" class=\"keylink\" target=\"_blank\">善心</a>。于<a href=\"/remen/fofa.html\" class=\"keylink\" target=\"_blank\">佛法</a>僧生清净信。我今施设香花饮食。愿生<a href=\"/remen/huanxi.html\" class=\"keylink\" target=\"_blank\">欢喜</a>当听我言。</p><p>怛侄他柯里割罗里俱槃雉商枳儞剑末罗绮儞诃利底(丁里反下皆同)诃利鸡始喝哩冰揭丽滥薜钵喇滥薜歌罗波世羯喇输达里琰摩度底琰摩曷[口*洛]刹死步多揭喇萨儞</p><p>诸如是等一切天神。咸当受此香花饮食。皆发欢喜心。拥护我某甲(若为国家或为余人而读诵者即须称说彼人名字下皆准此)并诸眷属。于一切时恐怖之处。一切厄。难一切疾病。一切忧恼一切饥馑。狱囚系缚等处悉得<a href=\"/remen/jietuo.html\" class=\"keylink\" target=\"_blank\">解脱</a>。<a href=\"/remen/shouming.html\" class=\"keylink\" target=\"_blank\">寿命</a>百岁得见百秋。咒力成就莎诃</p><p>(此一部经须知大例。若是寻常字体傍加口者。即须弹舌道之。但为此方无字故借音耳。自余唯可依字直说。不得漫为声势致失本音。又但是底字皆作丁里音道。不得依字即唤便乖梵韵。又读咒时。声含长短字有重轻。看注四声而读。终须师授方能惬当。又须粗识字义。呼召始可随情。若至我某甲处。咸须具述所求之事然此咒。经有大神力。求者皆验。五天之地南海十洲。及北方土货罗等二十余国。无问道俗大乘小乘。皆共尊敬。读诵求请咸蒙福利交报不虚。但为旧经译文有阙。致使神州不多流布。虽遭厄难读者尚希。故今综寻诸部梵本。勘令委的重更详审译成三卷。并画像坛场轨式。利益无边传之永代)</p><p>如是我闻。一时薄伽梵。在室罗伐城逝多林给孤独园。与大苾刍众千二百五十人俱。于此住处有一苾刍名曰莎底。年少<a href=\"/remen/chujia.html\" class=\"keylink\" target=\"_blank\">出家</a>未久。新受圆具学毗柰耶教。为众破樵营澡浴事。有大黑蛇从朽木孔。忽然而出螫彼苾刍右足拇指。毒气遍身闷绝于地。口中煦沫两目翻上。尔时具寿阿难陀。见彼苾刍形状如是极受苦痛。即便疾疾往诣佛所。礼双足已在一面立。而白佛言<a href=\"/remen/shizun.html\" class=\"keylink\" target=\"_blank\">世尊</a>莎底苾刍受大苦恼如上具说。如来大悲云何救疗。作是语已佛告阿难陀。汝宜持我所说大孔雀咒王。为莎底苾刍而作拥护摄受覆育。为其结界结地令得安隐。所有<a href=\"/remen/tongku.html\" class=\"keylink\" target=\"_blank\">痛苦</a>悉得消除。或被刀杖之所侵伤。或为诸毒之所恼害。作不<a href=\"/remen/154932.html\" class=\"keylink\" target=\"_blank\">饶益</a>事。或为天龙阿苏罗摩喽多揭路茶健达婆紧那罗莫呼洛伽药叉曷[口*洛]刹娑毕丽多毕舍遮步多俱槃茶布单那羯吒布单那塞建陀嗢摩柁车夜阿波三摩罗乌悉多[口*洛]迦诺刹怛罗黎波为如是等所执录时。拥护我某甲并诸眷属。</p><p>复有诸神。食精气者食胎者。食血者食肉者。食脂膏者食髓者。食支节者食生者。食命者食祭者。食气者食香者。食鬘者食华者。食果者食五谷者。食火烧者食脓者。食大便者食小便者。食唾者食涎者。食洟者食残食者。食吐者食不净物者。食漏水者。此等恼时皆护我某甲并诸眷属令离忧苦。受命百岁得见百秋。若复有人作诸蛊魅厌祷咒术。飞行空中。</p><p>讫栗底羯摩拏哥孤嗢陀枳喇拏鞞多茶頞陀鞞多茶质者毕丽索迦。</p><p>饮他血髓变人驱役。呼召鬼神造诸恶业。恶食变吐恶影恶视。作恶书符或恶超渡。有如是等诸恶现时。皆护我某甲令离忧苦。又复所有诸惊怖事。王贼水火他兵来怖。遭饥馑怖非时死怖。地震动怖恶兽来怖。恶知识怖欲死时怖。如是等怖皆护我某甲。又复诸病疥癞疮癣。痔瘘痈疽身皮黑涩。头痛半痛饮食不销。眼耳鼻舌口唇牙齿。咽胸背胁腰腹[月*坒]腨。手足支节隐密之处。心闷痃癖干消瘦病。遍身疾苦悉皆除殄。又复疟病一日二日。三日四日乃至七日。半月一月或复频日。或复片时或常热病。偏邪瘿病鬼神壮热。风热痰癊或总集病。或被鬼持或被诸毒。人及非人之所中害。如是过恶诸病生时。皆护我某甲并诸眷属。我今为其结界结地。诵持此咒悉令安隐莎诃。</p><p>并说此颂(颂中汝字若为自身应云令我)令汝夜安隐昼日亦复然于一切时中诸佛常护念。</p><p>即说咒曰。</p><p>怛侄他一峙鼻峙枳峙呬峙密峙儞峙痾滞那滞伽滞独伽滞喝峙薄具峙谤苏必舍只儞痾嚧汉儞乌嚧汉儞[醫-酉+言]丽迷丽羯丽底里底里迷丽迷丽点谜点谜杜谜杜谜一[打-丁+致]蜜[打-丁+致](贞里反)婢瑟吒(丁甲反)睇摄钵丽毗末丽毗末丽忽鲁忽鲁頞说目弃哥里哥里莫诃哥里钵喇枳[口*栗]拏鸡施矩鲁矩鲁乏怖鲁孤鲁孤鲁呼鲁婆呼鲁婆頞飒磨。覃婆覃婆(上)度覃婆么覃婆瞿罗也薜罗也闭(入)输闭输呬里呬里蜜里蜜里底里底里呬里呬里婢里婢里主鲁主鲁母呼母呼母呼母呼母呼(五)母鲁母鲁母鲁母鲁母鲁(五)呼鲁呼鲁呼鲁呼鲁呼鲁(五)呼呼呼呼呼呼呼呼呼呼(十)婆婆婆婆婆婆婆婆婆婆(十)阇(去)攞阇攞阇攞阇攞阇攞阇攞阇攞阇攞阇攞阇攞(十)昙摩昙末儞(去下同)答跛答钵儞篅(入)攞篅喇儞钵者钵者儞[月*乇]杜避揭膳儞勃里山儞飒怖吒(入)儞多钵儞波折儞诃喇儞哥喇儞剑钵儞末达儞曼池渧计欹忙羯哩忙羯哩奢羯哩铄羯哩铄羯哩商羯哩商羯哩篅(入)喇儞度么度末儞萨度谜瞿罗也鞞罗也钵利鞞罗也一哩枳死莎诃</p><p>若读诵经者。至此处时。随所愿求皆须称说其事。若大旱时云愿天降雨。若大涝时云愿天止雨。若有兵戈盗贼疫病流行饥馑恶时及余厄难随事陈说一心求请无不遂意阿难陀又诸龙王名字当起慈心称说其名请求加护。</p><p>持国龙王我慈念[醫-酉+言]罗畔拏常起慈</p><p>毗卢博叉亦起慈黑乔答摩我慈念</p><p>末尼龙王我慈愍婆素枳龙常起慈</p><p>杖足龙王亦起慈满贤龙王我慈念</p><p>无热恼池婆娄拏曼陀洛鸡得叉迦</p><p>难陀邬波难陀龙我常于彼兴慈意</p><p>阿难得迦诸龙王婆苏目佉龙王众</p><p>阿波罗市亦起慈侵波龙王我慈爱</p><p>大末那斯我慈念小末那斯亦起慈</p><p>阿钵罗罗哥洛迦室罗末尼蒲伽畔</p><p>达弟(亭里)目佉及末尼奔陀利迦苫钵底</p><p>割孤得迦及蠡足毛緂马胜二常慈</p><p>婆鸡得迦君鞞罗针毛臆行诸龙王</p><p>颉利沙婆及哥罗满耳车面常慈念</p><p>孤洛哥龙我慈念婆雌弗多苏难陀</p><p>[醫-酉+言]罗钵多大龙王滥部洛迦我慈愍</p><p>非人龙王我慈念上人龙王亦复然</p><p>蔑栗只龙常起慈目真邻陀我慈念</p><p>诸有龙王行地上或在水中作依止</p><p>或复常于空里行或有恒依妙高住</p><p>一首龙王我慈念及以二头亦复然</p><p>如是乃至有多头此等龙王我慈念</p><p>或复诸龙无有足二足四足诸龙王</p><p>或复多足龙王身皆起慈心相护念</p><p>此等龙王具威德色力丰美有名闻</p><p>天与修罗共战时有大<a href=\"/remen/shentong.html\" class=\"keylink\" target=\"_blank\">神通</a>无退怯</p><p>勿使无足欺轻我二足亦莫见侵陵</p><p>四足多足诸<a href=\"/remen/zhongsheng.html\" class=\"keylink\" target=\"_blank\">众生</a>常于我身无恼触</p><p>诸龙及神我慈爱或在地上或居空</p><p>常令一切诸众生各起慈心相护念</p><p>复愿一切含生类所有一切诸大神</p><p>常见一切善征祥勿睹违情<a href=\"/foxue/changshi/153417.html\" class=\"keylink\" target=\"_blank\">罪恶</a>事</p><p>我常发起于慈念令彼灭除诸恶毒</p><p>饶益摄受离灾厄随在何时常拥护</p><p>南谟窣睹佛陀也南谟窣睹菩大裔</p><p>南谟窣睹木多也南谟窣睹木带裔</p><p>南谟窣睹扇多也南谟窣睹扇带裔</p><p>诸有寂静人能除灭恶法</p><p>敬礼如是等于我常卫护</p><p>于一切恐怖一切恼乱。一切灾害一切疾病。一切变怪一切恶毒不利益处。悉皆拥护我某甲并诸眷属寿命百年(自说已名说所为事)</p><p>佛告阿难陀于往昔时。雪山南面有孔雀王。名金光明在彼而住。每于晨朝常读诵此大孔雀咒王。昼必安隐。暮时读诵夜必安隐。咒曰(于此经中但是南谟南谟之字梵本须然不得辄改)</p><p>南谟佛陀也南谟达摩也南谟僧伽也怛侄他呼呼呼呼呼呼(六)那伽丽丽丽覃婆丽丽丽呼也呼也毗逝也毗逝也土苏(上)土苏窭鲁窭鲁[醫-酉+言]逻迷逻(引)一里迷逻窒里迷逻伊里蜜帝底里密帝伊里底里蜜帝昙薜苏昙薜睹窣多瞿逻薜逻襵钵逻毗末逻一窒里苾窒里婢窒里南谟窣睹佛陀喃(去引声道)质里枳死瞿杜呬迦南谟阿罗汉多喃诃攞驮攞所求愿满我名某甲并诸眷属说所求事(顺天雨等)南谟佛陀喃(引)莎诃。</p><p>阿难陀彼孔雀王。曾于一时忘。不诵此大孔雀咒王而为拥护。遂与众多孔雀婇女。从林至林从山至山。而为游戏耽淫爱着。放逸昏迷入山穴中。以自安处。捕猎怨家伺求其便。遂以鸟罥缚孔雀王。被怨系时忆本<a href=\"/remen/zhengnian.html\" class=\"keylink\" target=\"_blank\">正念</a>。如前词句诵大孔雀咒王。于所系缚自然解脱。眷属安隐至先住处。复更说此陀罗尼咒曰。</p><p>南谟佛陀也南谟达摩也南谟僧伽也南谟苏跋拏婆萨写摩瑜利曷啰慎若南谟莫诃摩瑜利[(嫡-女)/衣]仳地(亭夜反)啰慎若(而[(商-儿)/衣]反)怛侄他悉睇苏悉睇谟折儞木察儞木帝毗木底阿末丽毗末丽涅末丽班达(亭黠)囇忙揭励呬阑若揭鞞曷喇怛娜揭鞞跋侄囇苏跋侄丽三曼[多*頁]跋侄囇萨婆頞他(上)娑但儞钵啰摩頞他娑但儞萨婆捺他娑但儞萨婆忙揭罗娑但儞末捺死摩捺死莫诃摩捺死頞步帝頞窒步帝頞卒(子律反)帝頞喇逝毗喇誓毗末丽阿蜜[口*栗]帝阿末丽阿末喇儞跋啰蚶(火甘反)谜跋啰蚶摩莎(入)丽哺哷泥(去)哺哷拏曼奴喇剃阿蜜[口*栗][多*頁]僧侍伐儞室唎跋侄丽旃侄囇旃达钵喇媲苏利裔苏利耶千帝鼻多婆裔苏伐泥(去)跋啰蚶摩瞿屣(生豉反)跋啰蚶摩树率帝萨跋怛啰阿钵底喝帝莎诃南谟萨婆佛陀喃莎悉底我名某甲并诸眷属。所求愿满常为拥护。寿命百岁得见百秋忽止输止具止母止莎诃。</p><p>复次阿难陀。往时金光明孔雀王者。勿为异见即我身是。我今复说大孔雀咒王心咒。即说咒曰。</p><p>怛侄他一底蜜底底里蜜底底里蜜里蜜底底里蜜里蜜里底里底里蜜丽窒里点弭苏耽婆耽婆苏跋者止里枳死也频娜迷峙南谟佛陀南质栗羯死班[口*闌]多暮丽伊底诃啰卢呬多暮丽耽婆庵婆矩[打-丁+致]矩捺[打-丁+致]矩矩捺[打-丁+致]底攞君杜捺底我名某甲并诸眷属所求愿满常为拥护寿命百年一里蜜里枳里蜜里鸡里迷里鸡睹暮丽杜覃薜苏达罗迷滞达利谜三睹伐帝部娑伐帝部萨罗部萨罗[醫-酉+言]娜伐萨怛洛鸡捺羯罗捺羯里迷佉(入)里末啰诘丽一[打-丁+致]萨折丽耽薜睹耽薜頞捺帝(贞励反)钵喇捺帝頞娜捺帝頞娜谟喝丽我名某甲并诸眷属所求愿满那(引)啰演泥(去)波啰演泥喝唎多里君多里伊里蜜底枳里蜜悉底吉底里蜜底伊谜悉甸睹达啰弥啰曼怛罗钵柁(柁字从木一部皆然)莎诃。</p><p>阿难陀此大孔雀咒王心咒。若复有人欲入聚落应存念诵。或至阿兰若寂静之处。或在正道或行非道。或入王宫劫贼斗诤水火怨家。及对大众。或蛇蝎等螫为毒所中。诸有怖畏风热痰癊。或三集病或四百四病。若一一病生即应念诵。若苦恼至咸可忆持。何以故阿难陀。若复有人应合死罪以罚物得脱。应合被罚轻杖得脱。应合轻杖骂而得脱。应合被骂诃责得脱。应合诃责战悚得脱。应合战悚自然得脱。一切忧恼悉皆消灭。</p><p>复次阿难陀复有明咒。汝当<a href=\"/remen/shouchi.html\" class=\"keylink\" target=\"_blank\">受持</a>即说咒曰。</p><p>怛侄他只里弭里吉里弭里鸡睹暮丽部萨帝部娑颉利儞部陀泥(去)部陀曷喇儞鸡伐帝鸡伐吒暮丽伊[打-丁+致]摄伐丽耽薜耽薜必梨咩羯丽痾伐帝钵利伐帝我名某甲并诸眷属咒力成就所求愿满南谟薄伽伐都一[打-丁+致][打-丁+致]迦耶因达罗瞿死迦耶痾扇泥(去)波扇泥波散儞矩丽劫必罗蜜帝一里蜜帝南谟薄伽伐都佛陀也悉甸睹谜我名某甲并诸眷属咒力成就莎诃。</p><p>阿难陀此大孔雀咒王。是诸佛所说。常当受持自称已名以求救护。愿相摄受除诸怖畏。刀杖枷锁如是等苦。皆蒙解脱常逢利益。不见衰恼寿命百年。阿难陀我不见有人天魔梵<a href=\"/remen/shamen.html\" class=\"keylink\" target=\"_blank\">沙门</a><a href=\"/remen/poluomen.html\" class=\"keylink\" target=\"_blank\">婆罗门</a>一切<a href=\"/remen/shijian.html\" class=\"keylink\" target=\"_blank\">世间</a>。若能读诵此大孔雀咒王。以自拥护求哀摄受。愿得安乐结界结地一心受持者。无有辄来能为恼害。所谓若天天妇天男天女。及天父母并诸朋属。</p><p>若龙龙妇龙男龙女。及龙父母并诸朋属。</p><p>若阿苏罗及妇男女父母朋属。</p><p>若摩喽多及妇男女父母朋属。</p><p>若揭噜茶及妇男女父母朋属。</p><p>若健达婆及妇男女父母朋属。</p><p>若紧那罗及妇男女父母朋属。</p><p>若莫呼洛伽及妇男女父母朋属。</p><p>若药叉及妇男女父母朋属。</p><p>若罗刹及妇男女父母朋属。</p><p>若毕丽多及妇男女父母朋属。</p><p>若毕舍遮及妇男女父母朋属。</p><p>若部多及妇男女父母朋属。</p><p>若俱槃茶及妇男女父母朋属。</p><p>若布单那及妇男女父母朋属。</p><p>若揭吒布单那及妇男女父母朋属。</p><p>若塞建陀及妇男女父母朋属。</p><p>若嗢摩陀及妇男女父母朋属。</p><p>若车夜及妇男女父母朋属。</p><p>若阿波三摩罗及妇男女父母朋属。</p><p>若乌悉多波迦及妇男女父母朋属。</p><p>如是等天龙药叉及诸神鬼。所有亲眷知友朋属常求人便。伺觅过失发起恶病。此天龙等虽有恶心。不能为害恼触于人。何以故。由常诵持此明咒故。是等天龙及余神鬼为恼害者。若还本处不容入众。若有违此本明神咒越界法者。头破作七分犹兰香蕱(梵云頞杜迦曼折利。頞社迦兰香也。曼折利蕱头也。旧云阿梨树枝者。既不善本音复不识其事故致久迷。然问西方无阿梨树也)</p><p>复次阿难陀复有明咒。当受持之即说咒曰。</p><p>怛侄他伊里弭里枳里弭里坚枳独帝目帝苏目帝頞茶(上)那(引)茶窣那茶悉甸睹我某甲并诸眷属(说所求事愿病差等)痾逻波逻瞿杜呬迦(引)伊里弭里频市里迦嗢独迦嗢[月*乇]独迦迦达睹迦达睹迦伊里弭里底里弭里三曼[多*頁]多讫栗埵呼鲁呼鲁呬里呬里弭里弭里比里比里枳里枳里尸利师拏暮钐主鲁主鲁主鲁主鲁折攞折攞止里止里主鲁主鲁婢[打-丁+致]婢[打-丁+致]识企识企一[打-丁+致]婢[打-丁+致]企企企企忽竖忽竖忽竖忽竖忽竖忽竖忽竖忽竖忽竖忽竖摩罗(上)摩罗喝罗(上)喝喇腻瞻鞞钵喇瞻鞞突瑟吒钵罗突瑟吒瞻鞞弭我名某甲并诸眷属悉皆拥护令得安隐结界结地寿命百年成就咒法莎诃。</p><p>复说咒曰。</p><p>怛侄他质窒囇质室囇暮隶喝丽喝罗摩丽发丽发罗摩丽区噜区噜区噜区噜区噜区噜度噜区噜佉(入)啰(上)伐噜拏毗囇毗囇驮[(嫡-女)/衣]驮[(嫡-女)/衣]痾噜末噜窣噜窣噜灭除诸毒及起恶心者牙齿毒根毒饮食中毒愿佛慈光灭除毒害窣噜窣鹿鸡跋啰跋洛鸡跋唎鸡毗哩呬哩。</p><p>灭除诸毒。无一切毒。能为侵害。</p><p>七佛诸世尊正遍知觉者</p><p>及以声闻众威光灭诸毒</p><p>[醫-酉+言]罗迷罗伊里迷罗底里底里迷罗底诃(上)度诃婢摩度摩底罗未体(天里)摩度摩摩窣剑婆逊婆耽婆三么耽婆痾滞那滞底攞君阇那滞我某甲成就所有事业于一切时我常慈念一切众生伊里吉四部萨滞部陀颉利儞鸡伐棏(丁格)鸡鸡伐棏迦暮丽一底摄伐囇耽鞞耽鞞必利咩羯囇痾伐智(贞励反下同)钵利伐智南谟薄伽伐都所求愿满(即可殷勤称说其事)因达罗一底吒也瞿社呬迦也苾陵伽里迦也頞丽怛丽君怛丽頞智捺智矩捺智痾设泥(去)波设泥波跛尼拘丽南谟佛陀喃(引)薄伽伐檐(引)我某甲成就所求愿满莎诃。</p><p>南谟毗钵尸无忧树下坐</p><p>敬礼尸弃佛依止奔陀利</p><p>毗舍浮如来住在娑罗树</p><p>拘留孙驮佛尸利沙树下</p><p>羯诺迦大师乌昙跋罗树</p><p>迦摄波善逝依溺窭路陀</p><p>释迦牟尼佛圣种乔答摩</p><p>坐于<a href=\"/remen/puti.html\" class=\"keylink\" target=\"_blank\">菩提</a>树证无上正觉</p><p>是等诸世尊皆具大威德</p><p>诸天众于彼咸生敬<a href=\"/remen/xinxing1.html\" class=\"keylink\" target=\"_blank\">信心</a></p><p>此等诸天神皆生欢喜念</p><p>令我常安隐远离于衰厄</p><p>七佛世尊所说咒曰。</p><p>怛侄他伊里弭里鸡里质里鸡里菩里乌陀逻窣杜谟睇度萨啰(上)呼呼羯[口*闌]逝羯[口*闌]逝暮丽伊[打-丁+致]摄伐多矩睹里那啰演儞钵设儞钵设钵设儞劫必罗婆窣睹伊里婆愿我成就达罗弭茶(上)曼怛攞钵柁莎诃</p><p>复次阿难陀有大药名咒。是索诃世界主梵天王。天帝释四大天王。二十八种药叉大将共所宣说。若有男<a href=\"/remen/zinv.html\" class=\"keylink\" target=\"_blank\">子女</a>人。受持如是大药名时。诸有恶心欲相恼者。令彼恶人头破作七分犹如兰香梢。即说咒曰。</p><p>怛侄他鸡[口*栗]底暮丽[醫-酉+言]喽暮丽三曼多暮丽捺茶捺滞痾滞那滞矩舍那滞一帝蜜帝波噜頞啰宅迦末啰宅迦伊里吉只里瞿杜汉那乌[月*乇]杜磨频那薜茶(去)</p><p>南谟勃陀喃大觉诸如来</p><p>汝二足安隐四足亦复然</p><p>行路去时安还回得安乐</p><p>于夜常安隐昼日亦复然</p><p>恒无触恼时勿逢诸罪恶</p><p>一切日皆善众星并吉祥</p><p>诸佛大威神罗汉除众漏</p><p>以斯真实语愿我常安乐</p><p>阿难陀若有读诵咒时。作如是语。此大孔雀咒王。是佛所说。愿以神力常拥护我。饶益摄受为作归依。安隐寂静无诸灾患。刀杖毒药勿相侵损。我今依法结界结地。除诸忧恼寿命百岁得见百秋(应知此言通一切处)</p><p>复次阿难陀。诸有药叉及大药叉王。住大海中或在妙高山及余山处。或居旷野。或住江河川渎陂池。尸林坎窟村巷四衢。园苑林树或住余处。有大药叉在阿宅迦伐多大王都处。如是等众咸愿以此大孔雀咒王。来拥护我某甲并诸眷属长寿无病。复说咒曰。</p><p>怛侄他喝哩诃哩儞折里遮里儞跋喇末儞跋啰(引)末儞谟汉儞悉耽跋儞瞻跋儞锁阎步莎诃。</p><p>复次阿难陀。于此东方有大天王名曰持国。是健达婆主。以无量百千健达婆而为眷属守护东方。彼有子孙兄弟军将大臣杂使。如是众等彼亦以大孔雀咒王。来拥护我某甲并诸眷属。为除忧恼寿命百岁得见百秋。</p><p>怛侄他树树噜树树噜树树噜树树噜树噜树噜树噜谜莎诃。</p><p>复次阿难陀。于此南方有大天王名曰增长。是俱槃茶主。以无量百千俱槃荼而为眷属守护南方。彼有子孙兄弟军将大臣杂使。如是等众彼亦以大孔雀咒王。来拥护我某甲并诸眷属。为除忧恼寿命百岁得见百秋。</p><p>怛侄他鞞六鸡鞞六鸡頞蜜怛啰伽怛儞跋噜拏钵底薜怒摩利儞薜里儞补窒哩鸡朱主质主莎诃。</p><p>复次阿难陀。于此西方有大天王名曰广目。是那伽主。以无量百千诸龙而为眷属守护西方。彼有子孙兄弟军将大臣杂使。如是等众彼亦以此大孔雀咒王。来拥护我某甲并诸眷属。为除忧恼寿命百岁得见百秋。</p><p>怛侄他鞞杜哩鞞杜哩鞞杜唎鞞杜唎末[打-丁+致]帝末[打-丁+致]帝孤[打-丁+致]孤[打-丁+致]苾杜(亭愈反)末底苾杜末底呼(上)呼呼呼呼呼呼呼乎(八)噜乎噜乎噜乎噜乎噜乎噜乎噜乎噜(八)主主主主主主主主(八)者者者者者者者者树莎诃。</p><p>复次阿难陀。于此北方有大天王名曰薜室罗末拏。是药叉主。以无量百千药叉而为眷属守护北方。彼有子孙兄弟军将大臣杂使。如是等众彼亦以此大孔雀咒王。来拥护我某甲并诸眷属。为除忧恼寿命百岁得见百秋。</p><p>怛侄他苏哩苏哩室哩室哩末底呬哩呬哩末底吉哩哩呬哩哩箄鲁箄鲁冰揭丽主鲁主鲁槃杜末底喝檐婢钐槃杜末底莎诃。</p><p>东方持国天南方号增长</p><p>西方名广目北方多闻天</p><p>此四天大王护世有名称</p><p>四方常拥卫大军具威德</p><p>外怨悉降伏不被他所欺</p><p>神力有光明常无诸恐怖</p><p>天与阿苏罗有时共斗战</p><p>此等亦相助令天胜安隐</p><p>如是诸天众亦以此咒王</p><p>护我并眷属无病寿百岁</p><p>怛侄他[醫-酉+言]丽迷丽呬丽呬丽底(丁里反)丽密丽室丽婆世昙薜杜昙薜。</p><p>若为旱涝非时失度。及诸病苦兵戈疾疫所有愿求。读至此处皆须随意称说其事。</p><p>呬里弭里耽薜睹耽薜頞智(贞励下同)伐智钵喇么杜伐智愿所求事成頞宅迦畔多也安滞难滞敦滞睹敦滞祝计主祝计仆计仆计目计一哩雉弭哩雉儞儞雉儞毕哩雉雉呬呬呬里呬里忽鲁忽鲁呬弭里底丽怛怛丽莎诃。</p><p>天阿苏罗药叉等来听法者应至心</p><p>拥护佛法使长存各各勤行世尊教</p><p>诸有听徒来至此或在地上或居空</p><p>常于人世起慈心日夜自身依法住</p><p>愿诸世界常安隐无边福智益群生</p><p>所有罪业并消除远离众苦归圆寂</p><p>恒用戒香涂莹体常持定服以资身</p><p>菩提妙花遍<a href=\"/remen/zhuangyan.html\" class=\"keylink\" target=\"_blank\">庄严</a>随所住处常安药</p><p>佛说大孔雀咒王经 卷中</p><p>复次阿难陀。汝当受持所有诸大药叉军主名字。差别如是应知所谓。</p><p>俱鞞罗长子名曰珊逝耶常乘御于人</p><p>住弭痴罗国多有诸人众来从乞实语</p><p>彼亦以此大孔雀咒王。来拥护我某甲说所求事。并诸眷属为除忧恼。寿命百岁得见百秋。</p><p>怛侄他跋丽跋割丽摩登只旃茶里补噜山儞毗只里儞瞿哩健陀哩旃茶里摩登只(上)摩里儞呬里弭里痾揭多揭底健陀哩孤瑟耻迦跋哩毗诃儞呬里呬里剑闭莎诃。</p><p>俱留孙驮神住波吒梨子</p><p>阿钵罗市多在窣吐奴邑</p><p>世罗药叉主住于贤善城</p><p>摩纳婆大神常居于北界</p><p>大神金刚手住于王舍城</p><p>常在鹫峰山以为依止处</p><p>揭路茶药叉住在毗富罗</p><p>质多罗岌多止底目佉处</p><p>薄俱罗药叉住在王城内</p><p>哥罗小哥罗住劫比罗城</p><p>此药叉守护牟尼所生处</p><p>谓释迦大师具足神通力</p><p>药叉班豆足住在鞞啰耶</p><p>大<a href=\"/remen/zizai.html\" class=\"keylink\" target=\"_blank\">自在</a>药叉咨罗吒处住</p><p>苾利诃钵底住在室罗伐</p><p>药叉娑揭罗依止娑鸡睹</p><p>药叉金刚杵住在薜舍离</p><p>诃利冰揭罗住在力士国</p><p>大黑药叉王婆罗痆斯住</p><p>药叉名善现住在占波城</p><p>药叉跋率怒住在婆洛迦</p><p>陀罗尼药叉住在护门国</p><p>可畏形药叉住在赤铜邑</p><p>末达那药叉乌洛伽依止</p><p>旷野药叉王住在旷野国</p><p>劫比罗药叉依止多财国</p><p>护世大药叉嗢逝尼国住</p><p>跋苏步弭神曷喇曼低国</p><p>跋洛迦药叉跋卢羯车国</p><p>欢喜药叉神住在欢喜国</p><p>持鬘药叉神住在胜水国</p><p>阿难陀药叉末罗钵钵知</p><p>白牙齿药叉住在胜妙处</p><p>坚固名药叉住在阿梨底</p><p>大山药叉主住在山城处</p><p>婆飒婆药叉住在鞞地世</p><p>迦[口*栗]鸡药叉住噜呬得国</p><p>童子药叉神住在名称国</p><p>百臂大药叉住在频陀山</p><p>广车药叉主羯陵伽国住</p><p>能征战药叉窣鹿近那国</p><p>遏树那药叉住在雄猛国</p><p>曼荼布药叉住末达泥国</p><p>山峰药叉神住在摩猎婆</p><p>曷噜达罗神曷噜达罗国</p><p>一切贤善神住在奢羯智</p><p>波离得迦神烧智洛迦住</p><p>商主及丰财皆在难胜国</p><p>峰牙及世贤跋娑底耶国</p><p>尸婆药叉主住食尸婆城</p><p>寂静贤药叉住在可畏国</p><p>因陀罗药叉住因陀罗国</p><p>华幢药叉主住在寂静城</p><p>陀六迦药叉陀六迦城住</p><p>头黄色药叉住在跋怒国</p><p>宝贤及满贤住梵摩伐底</p><p>降伏他药叉住在健陀罗</p><p>能摧他药叉得叉尸罗住</p><p>朅罗晡窣妒住掣陀世罗</p><p>三护三药叉阿怒波河岸</p><p>发光明药叉卢鹿迦城住</p><p>难提跋达那共住难提国</p><p>婆以卢药叉住居婆以地</p><p>爱斗诤药叉住在滥波国</p><p>揭沓婆药叉末度罗国住</p><p>瓶腹药叉主住在楞迦城</p><p>日光明药叉住在苏那国</p><p>平头山药叉住在憍萨罗</p><p>胜及大胜神住在般陀国</p><p>晡哷拏药叉末罗耶山住</p><p>紧那罗药叉住在鸡罗国</p><p>护云药叉主住在般茶国</p><p>褰达迦药叉钵底瑟侘住</p><p>僧歌罗药叉住必登揭里</p><p>能引乐药叉住在大波国</p><p>药叉孙陀罗在那私迦住</p><p>阿僧伽药叉婆嚧羯车住</p><p>卑多难提神住在难提国</p><p>鼻罗药叉王割罗词鸡住</p><p>大复药叉神羯陵伽国住</p><p>大臂药叉神住在憍萨罗</p><p>莎悉底迦神莎底羯吒国</p><p>波洛迦药叉常在林中住</p><p>贤耳大药叉住塞建陀国</p><p>受财药叉神住在常满国</p><p>有力药叉神鞞罗莫迦国</p><p>喜见药叉神住阿难底国</p><p>尸褰治药叉住在牛喜国</p><p>受合掌药叉住在方维处</p><p>陛瑟[打-丁+致]得迦住在盖形国</p><p>莫羯囒谈么住在三层国</p><p>广目药叉神住在一腋国</p><p>食安茶药叉乌昙跋罗住</p><p><a href=\"/remen/wuxiang.html\" class=\"keylink\" target=\"_blank\">无相</a>分药叉住憍闪毗国</p><p>鞞卢折那神住在寂静意</p><p>作乐药叉神住在蛇盖北</p><p>黄色药叉神剑必洛迦住</p><p>薄俱罗药叉嗢逝诃那住</p><p>晡哷拏药叉住在曼宅婢</p><p>泥迦迷沙神于般遮罗住</p><p>钵喇萨菩神住揭杜娑国</p><p>坚只药叉神住在婆喽拏</p><p>晡阑逝也神住在摇陀国</p><p>怛洛迦大神及矩怛洛迦</p><p>二药叉王住骨鹿差怛罗</p><p>有二药叉女皆具大名称</p><p>大乌卢佉罗及以迷渴罗</p><p>亦常居住此骨鹿差怛罗</p><p>婢底波底神及成就众事</p><p>此二药叉神住在阿曳底</p><p>悉陀耶怛罗住窣鹿近那</p><p>窣吐那药叉住窣吐那国</p><p>师子方彪力俱知勃里涉</p><p>莫诃西那神晡阑逝也国</p><p>华齿药叉神住在占波国</p><p>摩朅陀药叉住在山行处</p><p>钵跋多药叉住在瞿瑜伽</p><p>苏师奴药叉于那揭罗住</p><p>毗罗婆虎神住在娑鸡多</p><p>能引乐药叉住在哥羯底</p><p>无劳倦药叉住在憍闪毗</p><p>贤善药叉神住于贤善国</p><p>步多面药叉住波吒离国</p><p>无忧药叉神住在迦尸国</p><p>羯丁(都更)羯吒神庵婆瑟侘住</p><p>成就义药叉[醫-酉+言]迦羯车住</p><p>欢喜药叉神住在难胜国</p><p>芒发药叉神住在胜水国</p><p>宝林药叉神住先陀婆国</p><p>常谨护药叉劫比罗国住</p><p>多形相药叉住在健陀国</p><p>突路婆药叉住在杜和罗</p><p>处中药叉神住在贤善国</p><p>大名称药叉住陛度利也</p><p>鞞剌吒药叉住在婆罗城</p><p>瞻薄迦药叉住在末噜地</p><p>频邻陀羯吒及以毗羯吒</p><p>鞞摩尼迦神住在陛摩尼</p><p>提婆设么神住达刺陀国</p><p>曼陀罗作光羯湿弥罗国</p><p>占博迦药叉住在羯吒城</p><p>半支迦女神羯湿弥罗际</p><p>现有五百子大军有大力</p><p>长子名肩目住羯陵伽国</p><p>及余诸兄弟住在憍尸迦</p><p>牙足药叉神住羯陵伽国</p><p>曼茶罗药叉住曼荼罗处</p><p>楞迦自在神住在迦毕试</p><p>摩利支药叉住曼啰么林</p><p>达摩波罗神住在于疏勒</p><p>大肩药叉神住薄渴罗国</p><p>毗沙门王子具众德名为</p><p>胜颉里沙婆有一亿药叉</p><p>而为其眷属住在睹火罗</p><p>娑多山药叉及以雪山神</p><p>此二大药叉住在信度国</p><p>执三股叉神住在三层殿</p><p>能摧大药叉亦住羯陵伽</p><p>半者罗健茶住达弥罗国</p><p>财自在药叉住在私诃罗</p><p>鹦鹉面药叉住在旷野处</p><p>经羯娑药叉住在波多罗</p><p>有光明药叉住在分陀利</p><p>设弭罗药叉住在大城中</p><p>能破他药叉住在达罗陀</p><p>冰伽罗大神住在庵跋离</p><p>跋跋茶药叉住跋跋茶国</p><p>度怛里药叉住在迦末睇</p><p>妙觉药叉神布底伐低国</p><p>捺罗俱跋罗住在迦毕试</p><p>波啰设啰神住波罗羝国</p><p>商羯罗药叉住在铄迦处</p><p fx data-zshare></p><div class=\"bdsharebuttonbox bdshare-button-style0-16\"><a href=\"#\" class=\"bds_more\" data-cmd=\"more\">分享到:</a><a href=\"#\" class=\"bds_weixin\" data-cmd=\"weixin\" title=\"分享到微信\"></a><a href=\"#\" class=\"bds_tqf\" data-cmd=\"tqf\" title=\"分享到腾讯朋友\"></a><a href=\"#\" class=\"bds_tsina\" data-cmd=\"tsina\" title=\"分享到新浪微博\"></a><a href=\"#\" class=\"bds_sqq\" data-cmd=\"sqq\" title=\"分享到QQ好友\"></a><a href=\"#\" class=\"bds_qzone\" data-cmd=\"qzone\" title=\"分享到QQ空间\"></a></div><script src=\"https://www.hrfjw.com/statics/m_liaotuo/js/zshare.min.js\"></script></div>"
}]