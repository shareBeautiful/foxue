[{
    "title": "第262部 佛说大乘四法经",
    "author": "地婆诃罗 译",
    "html": "<div class=\"B1_text\"><p>佛说大乘四法经</p><p>如是我闻。一时薄伽梵在室罗筏。住誓多林给孤独园。与大苾刍众千二百五十人俱。复有无量菩萨摩诃萨众。尔时<a href=\"/remen/shizun.html\" class=\"keylink\" target=\"_blank\">世尊</a>告诸苾刍。有四种法。菩萨摩诃萨。尽其寿量常应<a href=\"/remen/xiuxing.html\" class=\"keylink\" target=\"_blank\">修行</a>。乃至虽遇丧命<a href=\"/remen/yinyuan1.html\" class=\"keylink\" target=\"_blank\">因缘</a>。亦不得舍。何者为四。诸苾刍菩萨尽寿。乃至逢遇丧命因缘。必定不得舍<a href=\"/remen/putixin.html\" class=\"keylink\" target=\"_blank\">菩提心</a>。诸苾刍菩萨尽寿。乃至逢遇丧命因缘。必定不得舍善知识。诸苾刍菩萨尽寿。乃至逢遇丧命因缘。不得弃舍堪忍爱乐。诸苾刍菩萨尽寿。乃至逢遇丧命因缘。必定不得舍阿练若。诸苾刍如是四法菩萨尽寿常应坚持。宁丧身命而不舍离。尔时世尊重演其义。说伽他曰。</p><p><a href=\"/remen/shijian.html\" class=\"keylink\" target=\"_blank\">世间</a>明慧者应发<a href=\"/remen/puti.html\" class=\"keylink\" target=\"_blank\">菩提</a>心</p><p>常思一切智恒近善知识</p><p>住堪忍爱乐依止阿练若</p><p>犹如师子王远离诸惊怖</p><p>诸明慧者修行此法。速能超出众魔罗网。疾证无上正等菩提。时薄伽梵说此经已。诸苾刍等。<a href=\"/remen/huanxi.html\" class=\"keylink\" target=\"_blank\">欢喜</a>奉行。</p></div>"
}]