[{
    "title": "第296部 佛说八阳神咒经",
    "author": "法护 译",
    "html": "<div class=\"B1_text\"><p>佛说八阳神咒经</p><p>闻如是。一时佛在王舍城灵鸟山中。时与大<a href=\"/remen/biqiu.html\" class=\"keylink\" target=\"_blank\">比丘</a>众千二百五十人菩萨千人俱。皆如<a href=\"/remen/mile.html\" class=\"keylink\" target=\"_blank\">弥勒</a>菩萨等。佛告<a href=\"/remen/sheli.html\" class=\"keylink\" target=\"_blank\">舍利</a>弗。东方去是过一恒沙有佛刹。<a href=\"/remen/fohao.html\" class=\"keylink\" target=\"_blank\">佛号</a>快乐如来无所著等正觉。今现在<a href=\"/remen/shuofa.html\" class=\"keylink\" target=\"_blank\">说法</a>。国土名不可胜。</p><p>舍利弗。东方去是过二恒沙有佛刹。佛号月英幢王如来无所著等正觉。今现在说法。国土名欢乐。</p><p>舍利弗。东方去是过三恒沙有佛刹。佛号等遍明如来无所著等正觉。今现在说法。国土名喜爱。</p><p>舍利弗。东方去是过四恒沙有佛刹。佛号分别过出清净如来无所著等正觉。今现在说法。国土名内哙。</p><p>舍利弗。东方去是过五恒沙有佛刹。佛号等<a href=\"/remen/gongde.html\" class=\"keylink\" target=\"_blank\">功德</a>明首如来无所著等正觉。今现在说法。国土名无狐疑。</p><p>舍利弗。东方去是过六恒沙有佛刹。佛号本草树首如来无所著等正觉。今现在说法。国土名无毒螫。</p><p>舍利弗。东方去是过七恒沙有佛刹。佛号过宝莲华如来无所著等正觉。今现在说法。国土名莲华香。</p><p>舍利弗。东方去是过八恒沙有佛刹。佛号宝乐莲华快住树王如来无所著等正觉。今现在说法。国土名甘音声称说。</p><p>复次舍利弗。诸佛如来清净国土。彼方无五浊无爱欲无女人无意垢无咒诅<a href=\"/remen/wuxiang.html\" class=\"keylink\" target=\"_blank\">无相</a>择。</p><p>复次舍利弗。诸佛如来。若有善男子善女人闻是八佛名者。<a href=\"/remen/shouchi.html\" class=\"keylink\" target=\"_blank\">受持</a>讽诵读奉<a href=\"/remen/xingzhe.html\" class=\"keylink\" target=\"_blank\">行者</a>。终不堕三恶道。除五不中止罪。</p><p>复次舍利弗。是善男子善女人。若有持是八佛名及国土名者。受持讽读奉行之者。以是功德若发菩萨心。所生处常遇陀邻尼。常遇相好常遇相音。常遇右转福。是善男子善女人。奉行是八<a href=\"/\" class=\"keylink\" target=\"_blank\">佛教</a>令如其正行者。女人所生处转为男子。</p><p>复次舍利弗。诸佛如来。是善男子善女人。以平旦净澡漱正衣服。昼夜各三时奉读是经。得功德无量。第一四天王常拥护是善男子善女人。若在县官中当读是经。若在怨家中当读是经。若在盗贼中当读是经。若在水火中当读是经。若在海水中逢风浪恐怖当读是经。若在军兵对斗中当读是经。若为蛊毒所中当读是经。若闻恶鸟鸣若恶梦当读是经。若为龙神所中当读是经。若为诸魔所中恐怖毛起者当读是经。若有急恐病疫疾痛者。持是八阳咒经咒之立得除愈。是时佛说要偈。</p><p>是土无如来持是国土名</p><p>一切众恶除疾得登正道</p><p>所生常遇佛见觉大<a href=\"/remen/huanxi.html\" class=\"keylink\" target=\"_blank\">欢喜</a></p><p>照是世上尊等心供事之</p><p>百劫以无数着常当离之</p><p>疾逮泥洹道奉是诸佛名</p><p>今现诸如来奉行明教名</p><p>为人朴直软在在见所生</p><p>端正相好具巨亿万家生</p><p>勇猛好<a href=\"/remen/bushi.html\" class=\"keylink\" target=\"_blank\">布施</a>为人不悭贪</p><p>女人闻是要踊跃大欢喜</p><p>去离女人身所生为男子</p><p>诸兵不敢害蛊道亦不幸</p><p>县官及盗贼终不害是人</p><p>五魔不能娆将帅及官属</p><p>奉行是经者不能中得便</p><p>尔时第一四天王弥勒菩萨等白佛言。我曹当共拥护持是八阳咒经一切学者。我曹当并力拥护病者令愈。佛说如是。第一四天王。弥勒菩萨等比丘众。及诸天龙鬼神人民阿须伦。闻经欢喜为佛作礼而去。</p><p>咒曰:唵啊咖唎曼哩曼哩曼哆哩莎诃</p></div>"
}]