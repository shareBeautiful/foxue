[{
    "title": "第198部 后出阿弥陀佛偈经",
    "author": "未知",
    "html": "<div class=\"B1_text\"><p>后出阿弥陀佛偈经</p><p>惟念法<a href=\"/remen/biqiu.html\" class=\"keylink\" target=\"_blank\">比丘</a>, 乃从世饶王。</p><p>发愿喻诸佛, 誓二十四章。</p><p>世世见诸佛, 垓数无有量,</p><p>不废<a href=\"/remen/suming.html\" class=\"keylink\" target=\"_blank\">宿命</a>行, <a href=\"/remen/gongde.html\" class=\"keylink\" target=\"_blank\">功德</a>遂具成。</p><p>世界名清净, 得<a href=\"/remen/fohao.html\" class=\"keylink\" target=\"_blank\">佛号</a>无量,</p><p>国界平夷易, 丰乐多上人。</p><p>宝树若干种, 罗列丛相生,</p><p>本茎枝叶花, 种种各异香。</p><p>顺风日三动, 翕习如华生,</p><p>堕地如手布, 杂厕上普平。</p><p>一切无诸山, 海水及诸源,</p><p>但有河水流, 音响如说经。</p><p><a href=\"/remen/tianren.html\" class=\"keylink\" target=\"_blank\">天人</a>入水戏, 在意所欲望,</p><p>令水齐胳肩, 意愿随念得。</p><p>佛寿十方沙, 光明普无边,</p><p>菩萨及<a href=\"/remen/dizi.html\" class=\"keylink\" target=\"_blank\">弟子</a>, 不可算称量。</p><p>若欲见彼佛, 莫疑亦莫忘,</p><p>有疑在胎中, 不合五百年。</p><p>不疑生台坐, 叉手无量前,</p><p>愿欲遍十方, 须臾则旋还。</p><p>惟念彼菩萨, 垓劫作功勤,</p><p>本行如此致, 得号会<a href=\"/remen/shizun.html\" class=\"keylink\" target=\"_blank\">世尊</a>。</p><p>佛兴难得值, 须臾会难闻,</p><p>讲说士难遇, 受学人难得。</p><p>若后遭末世, 法欲衰微时,</p><p>当共建拥护, 行佛无欲法。</p><p>佛能说此要, 各各勤思行,</p><p>受此无量福, 世世稽首行。</p><p>盖闻紫虚荡荡资银隥而遐升,碧浪沧沧驾宝舟而广连,有<a href=\"/remen/pusajie.html\" class=\"keylink\" target=\"_blank\">菩萨戒</a>品荘严者,太宗文皇帝之尚仪也。贤明早著,令德宿昭,雪皎意华,冰清心镜。才兼六行,蕙质久而弥芬。位极一时,兰性幽而逾馥。有佩稻粱之惠,无忘亭育之恩奉,为朕躬敬造一切经论,龙宫妙旨抒四辩於言泉,鹫领遗文流一味於法海。以兹胜福,用彼良因,上奉七庙之灵,下散十方之众。纵使风炎变起<a href=\"/remen/ganlu.html\" class=\"keylink\" target=\"_blank\">甘露</a>,湿而无穷,永劫迁移,香乳流而不竭云尔。</p></div>"
}]