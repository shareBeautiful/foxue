[{
    "title": "第192部 佛说证契大乘经",
    "author": "地婆诃罗 译",
    "html": "<div class=\"B1_text\"><p>第一卷第二卷</p><p>佛说证契大乘经 卷上</p><p>登契大乘经序</p><p>唐武则天制</p><p>朕闻。真空无象非象。教无以译其真。实际无言非言。绪无以诠其实。是以龙宫法镜圆照币於三千鹫领。玄门方广周於百亿师。无师之智必藉修多学。无学之宗终资祇夜。自金人感梦。宝偈方傅。贝叶灵文。北天之训逾远贯华微旨。西秦之译更新大乘小乘。逗根机而演教。半字满字逐权实而相晓。叡唐之御宇。载叶昌期。代傅三圣。年将七十。舜河与定水俱清。尧烛兴慈灯并照。缁衣西上宁惟。法显之流白马东来。岂直摩腾之辈大弘释教。谅属兹辰。朕爰自幼龄。归心<a href=\"/remen/bian.html\" class=\"keylink\" target=\"_blank\">彼岸</a>。务广三明之路。思崇八正之门。往者夙遘闵凶遽达严荫。近以孝诚无感复背慈颜。露草之恨日深风树之悲镇切。凡是二亲之所蓄用。两京之所旧居。莫不总结。招提之宇咸充无尽之藏。仍集京城大德等凡有十人。共中<a href=\"/remen/tianzhu.html\" class=\"keylink\" target=\"_blank\">天竺</a>国<a href=\"/remen/sanzang.html\" class=\"keylink\" target=\"_blank\">三藏</a>法师地婆诃罗。於西太原寺同译经论法师等。并业遴初地道驾弥天。为<a href=\"/remen/fofa.html\" class=\"keylink\" target=\"_blank\">佛法</a>之栋梁。乃慧海之舟檝。前后翻译凡有十部。以垂拱元年岁次。大梁月旅夷则汗青。方就装缥毕功。<a href=\"/remen/ganlu.html\" class=\"keylink\" target=\"_blank\">甘露</a>之旨既深。大云之喻方远。庶永垂沙劫。广济尘区。傅火之义自明。写瓶之辩逾润。朕以虚昧钦承雇托。常愿绍隆<a href=\"/remen/sanbao.html\" class=\"keylink\" target=\"_blank\">三宝</a>安大宝之鸿基。发挥八圣固先圣之丕业。所以四句微言。极提河之深致。一音妙义尽庵园之奥旨。击大法鼓声振於无间。吹大法螺声通於有顶。为暗室之明炬。实昏衢之慧月。<a href=\"/remen/puti.html\" class=\"keylink\" target=\"_blank\">菩提</a>了义其在兹乎。部帙条流列之於后。</p><p>如是我闻。一时薄伽梵。在摩罗耶顶大山胜处园林广茂池流皎洁诸大持明游华栖托灵神所居非人所履获果仙通上成就域。与大<a href=\"/remen/biqiu.html\" class=\"keylink\" target=\"_blank\">比丘</a>众千二百五十人俱。皆大声闻所作已办所谓<a href=\"/remen/chaodu.html\" class=\"keylink\" target=\"_blank\">超度</a>一切婆罗凡夫等地。其名曰长老阿若憍陈如。阿说视多。摩诃迦葉。<a href=\"/remen/sheli.html\" class=\"keylink\" target=\"_blank\">舍利</a>弗。大目干连。如是等而为上首。复与大菩萨众。一切皆是极超越者。一切菩萨<a href=\"/remen/sanmei.html\" class=\"keylink\" target=\"_blank\">三昧</a>陀罗尼。咸证现前<a href=\"/remen/zizai.html\" class=\"keylink\" target=\"_blank\">自在</a>无碍。住于一切菩萨之地。其名曰圣者<a href=\"/remen/mile.html\" class=\"keylink\" target=\"_blank\">弥勒</a>菩萨。大慧菩萨。胜慧菩萨。坚慧菩萨。寂慧菩萨。无尽慧菩萨。无边慧菩萨。海慧菩萨。安慧菩萨。无垢慧菩萨。<a href=\"/remen/zhihui.html\" class=\"keylink\" target=\"_blank\">智慧</a>菩萨。如是等菩萨摩诃萨而为上首。皆获授记。各于世界成正等觉而转法轮。及余诸大天龙夜叉乾闼婆阿修罗迦楼罗紧那罗摩睺罗伽仙通鬼神。种种形貌。种种衣服。种种冠饰。持种种仗。种种幢帜。俱来听法咸在会坐。</p><p>尔时<a href=\"/remen/shizun.html\" class=\"keylink\" target=\"_blank\">世尊</a>。大众如海围绕瞻仰。恭敬<a href=\"/remen/gongyang.html\" class=\"keylink\" target=\"_blank\">供养</a>敷演妙法。初善中善后善善义善显。惟一<a href=\"/remen/yuanman.html\" class=\"keylink\" target=\"_blank\">圆满</a>具足开说白净梵行。尔时楞迦大城。有罗刹王名毗毗产。为其城主。时毗毗产闻佛世尊在摩罗耶顶大山胜处大园池沼仙通游止非人所行上成就域。与大比丘众千二百五十人俱。并诸菩萨及诸天等。大会围绕敷演妙法。乃至开显白净梵行。于是毗毗产主。作如是念。佛声难闻如优昙华。况逢佛出听受<a href=\"/remen/zhengfa.html\" class=\"keylink\" target=\"_blank\">正法</a>。如海盲龟遇浮木孔斯为甚难。佛极难遇正法难闻。闻法见道。见佛世尊获大菩提<a href=\"/remen/juewu.html\" class=\"keylink\" target=\"_blank\">觉悟</a><a href=\"/remen/zhongsheng.html\" class=\"keylink\" target=\"_blank\">众生</a>。甚难甚难希得蓬遇。我于今者难遇得遇。应速严赍种种珍宝真珠璎珞无量华鬘。烧涂末香衣服伞盖幢幡帷障。及笙鼓等众乐妓人种种供养。并率部属同诣佛所。供养于佛请问正法。是不虚生。便于此身获大利益。</p><p>尔时毗毗产普告部属。汝等宜速多赍财宝。金银摩尼真珠琉璃。珊瑚马脑赤珠珂玉。珠颈璎珞上妙华香。乃至笙鼓诸音乐等。及诸妓戏众杂供养。咸速严持与我同诣如来法主<a href=\"/remen/sanjie.html\" class=\"keylink\" target=\"_blank\">三界</a>胜尊无上福聚具最胜相一切知见最胜<a href=\"/remen/futian.html\" class=\"keylink\" target=\"_blank\">福田</a>一切智所。亲修供养。所以者何。佛出甚难时或一现。与福时会<a href=\"/remen/shana.html\" class=\"keylink\" target=\"_blank\">刹那</a>希遇。三宝之声<a href=\"/remen/shijian.html\" class=\"keylink\" target=\"_blank\">世间</a>难闻。时不可失。毗毗产主。以偈告曰。</p><p>时或佛出世刹那会极难</p><p>百千俱胝劫希有逢遇者</p><p>导师难值遇犹如优昙华</p><p>无边众生界轮转乘六趣</p><p><a href=\"/remen/diyu.html\" class=\"keylink\" target=\"_blank\">地狱</a>受苦毒畜生及鬼道</p><p>生于八难中弃舍诸如来</p><p>圣光出于世普利诸众生</p><p>以大智慧日照灭无明闇</p><p>今当俱诣彼同修大供养</p><p>摩诃那伽尊一切世间导</p><p><a href=\"/remen/tianren.html\" class=\"keylink\" target=\"_blank\">天人</a>之大师供养获大果</p><p>时毗毗产说此偈已。佛神力故。俱胝那由他百千光明从佛所出。腾辉空中入楞迦大城。照毗毗产及其部属。毗毗产等遇此光明踊跃<a href=\"/remen/huanxi.html\" class=\"keylink\" target=\"_blank\">欢喜</a>。大光网中出妙伽他演甚深法。</p><p>诸法本寂空性<a href=\"/remen/wuwo.html\" class=\"keylink\" target=\"_blank\">无我</a>一切众生</p><p>皆不可得无初无中亦无终后</p><p>虚假不实犹如幻梦如云如电</p><p>阳焰浮泡如旋火轮如水聚沫</p><p><a href=\"/remen/yinyuan1.html\" class=\"keylink\" target=\"_blank\">因缘</a>生法皆无<a href=\"/remen/zixing.html\" class=\"keylink\" target=\"_blank\">自性</a>一切有为</p><p>当知悉尔无明渴爱是<a href=\"/remen/shengsi.html\" class=\"keylink\" target=\"_blank\">生死</a>本</p><p>谛观熏修无无明爱一切诸法</p><p>离于言说最实净性犹若<a href=\"/remen/xukong.html\" class=\"keylink\" target=\"_blank\">虚空</a></p><p>光网声中演伽他已。楞迦大城毗毗产主。即得无我甚深法忍。其余部属有得忍者。或有发<a href=\"/remen/putixin.html\" class=\"keylink\" target=\"_blank\">菩提心</a>者。有得顺忍者。有见谛者。毗毗产主于佛法僧获无疑信。作如是念。我当着坚信甲以取<a href=\"/remen/foguo.html\" class=\"keylink\" target=\"_blank\">佛果</a>。即说偈言。</p><p>天人阿修罗无上最胜解</p><p>梵主诸天众不见不能知</p><p>我当于世间获得如是法</p><p>一切智之智决定无有疑</p><p>当于此世界<a href=\"/remen/chengfo.html\" class=\"keylink\" target=\"_blank\">成佛</a>度众生</p><p>无边俱胝数开显佛净法</p><p>无漏八解支胜上真正道</p><p>无边智备显三十二相具</p><p>成佛证菩提以此<a href=\"/remen/zhuangyan.html\" class=\"keylink\" target=\"_blank\">庄严</a>身</p><p>普令诸众生<a href=\"/remen/xiuxing.html\" class=\"keylink\" target=\"_blank\">修行</a>清净业</p><p>超度生死流灭除众怖畏</p><p>荷持德智行拯济广<a href=\"/remen/154932.html\" class=\"keylink\" target=\"_blank\">饶益</a></p><p>日身开月口灭尘破生死</p><p>持德当成佛显示三有中</p><p>时毗毗产说此偈已。即于阿耨多罗三藐三菩提得不退转。赍持无量如心所欲奇妙异物。种种显现种种华鬘<a href=\"/remen/shaoxiang.html\" class=\"keylink\" target=\"_blank\">烧香</a>涂香末香衣幢幡伞摩尼众宝缯幕帷障。真珠宝颈诸庄严具。笙鼓众音歌唱呗赞。美声悦意遍满虚空。而来供养叹佛<a href=\"/remen/gongde.html\" class=\"keylink\" target=\"_blank\">功德</a>色相庄严。率其部属从空中下。犹如鹅王前诣佛所。同于佛前右膝着地顶<a href=\"/remen/lifo.html\" class=\"keylink\" target=\"_blank\">礼佛</a>足数百拜已。起右绕佛复数千匝。毗毗产主便于佛前投身布地如大树倒。作如是言。南无南摩无边妙德庄严身尊最上丈夫丈夫师子三界最胜婆伽婆低释迦牟尼如来阿罗诃三藐三<a href=\"/remen/fotuo.html\" class=\"keylink\" target=\"_blank\">佛陀</a>。言已而起合掌一心颂佛功德。</p><p>无量俱胝生积修清净行</p><p>行于难行行难得菩提因</p><p>饮食衣骑乘珠璎金七宝</p><p>施诸求乞者无量百千亿</p><p>弃舍国城邑亲爱及部属</p><p>福胜富王都丰乐财宝积</p><p>志勇无狭劣拯济不思议</p><p>百千万亿劫常行难舍施</p><p>往昔为王子名曰须达拏</p><p>止于苦行林舍妻及男女</p><p>昔见饥乳虎慈悲舍身肉</p><p>又为救鸽命不吝自屠割</p><p>见盲<a href=\"/remen/poluomen.html\" class=\"keylink\" target=\"_blank\">婆罗门</a>乞眼便挑与</p><p>未曾生苦恼亦无悔恨心</p><p>见来求乞者大喜恭敬施</p><p>为修菩提因舍头奉乞者</p><p>长夜护戒聚不浊不亏缺</p><p>纯一净圣行不与众恶杂</p><p>不害众<a href=\"/remen/shengming.html\" class=\"keylink\" target=\"_blank\">生命</a>不盗他财物</p><p>梵行常清净不染吝恋着</p><p>口不出<a href=\"/remen/wangyu.html\" class=\"keylink\" target=\"_blank\">妄语</a>禁酒酒类饮</p><p>等观诸众生与己一无别</p><p>终不行间说谗构破于他</p><p>不出凶暴言语不绮无义</p><p>常<a href=\"/remen/xingshan.html\" class=\"keylink\" target=\"_blank\">行善</a>利行禁除诸损害</p><p>不于诸众生而暂起嫌怒</p><p>常断诸邪见专持正善德</p><p>佛法僧之所彻诚修供养</p><p>昔舍诸五欲<a href=\"/remen/chujia.html\" class=\"keylink\" target=\"_blank\">出家</a>远爱染</p><p>奉佛清净戒波罗提木叉</p><p>昔行于忍德安受众苦痛</p><p>陵打嗔骂詈严毒苦皆忍</p><p>曾无恨悔心心不暂生恶</p><p>于诸众生所无害无嫌忿</p><p>慈眼观众生普视犹如子</p><p>令脱大苦毒无量百千亿</p><p>生生世世中常修大忍行</p><p>昔为忍辱仙<a href=\"/remen/xiudao.html\" class=\"keylink\" target=\"_blank\">修道</a>演白法</p><p>王妃宫妓等欢喜来听受</p><p>王嗔害大忍大忍心安悦</p><p>圣尊建大进不思俱胝劫</p><p>狭劣邪怠心常禁不令起</p><p>大志广<a href=\"/remen/jingjin.html\" class=\"keylink\" target=\"_blank\">精进</a>开悟佛菩提</p><p>以佛大菩提觉照于一切</p><p>昔行难行行勤策不<a href=\"/remen/xiedai.html\" class=\"keylink\" target=\"_blank\">懈怠</a></p><p>供养诸尊重及无量如来</p><p>乃至为众生而处于生死</p><p>随顺作僮仆种种方便导</p><p>无量百千生为大勤苦行</p><p>积修佛真法以祈无上果</p><p>往昔修<a href=\"/remen/chanding.html\" class=\"keylink\" target=\"_blank\">禅定</a>寂静调伏心</p><p>四禅与五通无色等咸达</p><p>正思三摩提无漏定圆满</p><p>昔时修<a href=\"/remen/banruo.html\" class=\"keylink\" target=\"_blank\">般若</a>满足无漏智</p><p>了诸法无性幻伪假诳惑</p><p>无我无众生寿者养育者</p><p>生者因业转<a href=\"/remen/fannao.html\" class=\"keylink\" target=\"_blank\">烦恼</a>网连续</p><p>欲界常不净四染烦恼俱</p><p>众生界清净乃至烦恼本</p><p>逮得实清净斯见众生始</p><p>施戒忍进定般若等超过</p><p>以何义开显方便及智度</p><p>无边胜福聚大进正觉尊</p><p>勤身语意业今获佛真果</p><p>我今稽首礼世界大依父</p><p>愿我于未来当得佛正觉</p><p>时毗毗产主偈颂佛已。以无量种种上妙华鬘烧香涂香末香衣服伞盖幢幡笙鼓众杂音乐歌唱颂赞。与其部属最上尊重<a href=\"/remen/rufa.html\" class=\"keylink\" target=\"_blank\">如法</a>至诚。同供养佛及诸声闻诸菩萨众。时毗毗产白佛言。世尊。欲少请问如来应正等觉。愿垂听许。佛告毗毗产。恣汝所问。当如汝心为汝解说。毗毗产主蒙佛听许。即白佛言。世尊。众生(<a href=\"/remen/fanyin.html\" class=\"keylink\" target=\"_blank\">梵音</a>萨埵旧译为众生或为有情)众生者是何义。佛告楞迦主言。众生者是有性想众和合故。所谓地水火风空识名<a href=\"/remen/sejie.html\" class=\"keylink\" target=\"_blank\">色界</a>入缘起及因业果。会对而生犹如芦束。或执为我或曰众生生者养育者丈夫者。或称富伽罗。或称摩那婆。或称知者。或称视者。或称作者受者想者。楞迦主当知。此皆是众生想。毗毗产复白佛言。世尊。彼诸众生以何为根。何所止住。复何流运。佛言。一切众生无明为根。止住于爱随业流运。毗毗产言。世尊。业有几种。佛言。楞迦主。业有三种三相。云何三种。谓身业语业意业。云何三相谓善相不善相善不善相毗毗产言。世尊。云何众生死已而更受生云何舍身更取新身。佛言。楞迦主。众生身死识迁随业风运受已业果善及不善善不善等。如业所引以取身报。或受卵生。或受胎生湿生化生皆业风运不劳而至。毗毗产言。世尊。众生死已受中阴身。新身未受云何而住。佛言。楞迦主。于意云何。如种生牙为先种灭而后牙生。为先牙生而后种灭。为种灭经久而牙乃生。毗毗产言。世尊。非种灭已而后牙生。非牙生已而后种灭。生灭同时无先无后。佛言。如是楞迦主。非旧身后识灭已而新身初识生。亦非新身初识生已而旧身后识灭。生灭同时无先无后。楞迦主。如吉弥虫行。头有所至身总随之。一着不移步易乃去。如是先识托身识总随之。一托不离死方迁舍。毗毗产言。若如是者有中阴不。佛言。楞迦主。如卵生众生弃身托卵。以业风力在于卵中凝[泳-永+牙]无知。至卵熟时识方有觉。所以者何。业法如是。以业力故。卵生众生熟时未至无所觉知。又转轮王及转轮王子。以福业故受身之时。不为胎秽所污。不与胎秽和杂。无胎秽染故多化生。如或胎生便有胎卵不染胎秽。熟时至已剖卵而出。楞迦主。应当以是而表中阴。毗毗产言。世尊。识量如何作何形色。佛言。楞迦主。识无限量无色无形不可显现。无碍无似无住无表。毗毗产言。世尊。识体若无限量无色无形不可显现。无碍无似无住无表岂非是断相耶。佛言。不也。楞迦主。我今以譬开喻汝心当令汝悟。如汝在己宫中处堂殿上。婇妓部属侍奉围绕。床座卧具敷施适乐。种种妙好以庄严身。是时无忧大园卉木敷荣众华舒发。或和风调吹或猛风暴激。无忧林香流入宫殿。楞迦主于意云何。其风之香可嗅知不。毗毗产言。世尊。香可嗅知。楞迦主。亦可别知某华香不。毗毗产言。可分别知。楞迦主。以嗅可知而便能见香体限量形色等不。毗毗产言。不也。世尊。何以故。香体无色可显不可执持。无有同似无表无住。宁得见其量色等也。楞迦主。于意云何。岂以汝不能见香体量色。即是断相毗毗产言。不也。世尊。若是断相岂可嗅知。如是如是。楞迦主。识体若断即无生死了别之相。楞迦主。当知识体至妙清净。而为客染之所染污。所谓无明渴爱熏习业等。如虚空界至妙清净。而为烟云尘雾四染所染。楞迦主。识体净妙无色无量无所执碍。客染秽现亦复如是。何以故。实智观察毕竟无有众生可得。无命者无生者。无丈夫无富伽罗。无知者无视者。无想者受者作者闻者。乃至无色受想行等。楞迦主。实智谛观皆不可得诸法自性皆和合生无有异性。楞迦主。应当如是修学众生贞实微妙。勿趣空旷生死有野。云何众生贞实。所谓逮得证契摩诃若那。尔时世尊。而说偈言。</p><p>为业牵转者未具八支道</p><p>脱业获无漏乃为世上利</p><p>时毗毗产复白佛言。世尊。众生界中无量无边如恒河沙。得渡三有广大深海。或以声闻乘渡。或以独觉乘渡。或有证契无上摩诃若那成等正觉无际无穷无量无数当来亦尔。以三乘渡逮得<a href=\"/remen/niepan.html\" class=\"keylink\" target=\"_blank\">涅槃</a>。无量无边如恒河沙。而众生界不增不减。世尊。我见是事不知所为如废业者。佛言。楞迦主。勿为废业。何以故。众生界无始无终。虚空界法界亦复如是。是故楞迦主。当知众生界不可说增不可说灭。此三有广大生死深海众生。已渡当渡无量无边。而众生界无增无减。如虚空界无增无减无初中后。而虚空界普遍一切无障无劳无作无分别。如是楞迦主。众生界若初若中若后皆不可得。若得证契圣法。则众生界终而无尽减。然有得渡。所以者何。众生界法尔如是无始无终。毗毗产言。世尊。云何生死有海。佛言。楞迦主。生死有海犹如大海。毗毗产言。云何佛大师教。佛言。诸<a href=\"/\" class=\"keylink\" target=\"_blank\">佛教</a>法当知如船。又问。云何出家具法比丘。佛言。具法比丘如商人乘船。又问云何大师教戒奉持无缺。佛言。爱法奉法知足护戒。遵大师教慎守无缺。如修理船关缀牢固什物备足商者乘之欲渡大海。又问。云何善知识。佛言。善知识者。如彼船师将运于船。又问。云何八正支力。佛言。八圣正支如正信风持船速进。又问。云何禅通三昧三摩钵底。佛言。禅通三昧三摩钵底犹如宝洲。又问。云何七菩提分。佛言。七菩提分如七姓宝。又问。得七菩提分证契摩诃衍者。此复如何。佛言。譬如啇人取七姓宝恣意满足成大豪富。楞迦主。得七菩提分证契摩诃衍。无上修行安隐成佛。当知亦尔。善哉出家在如来教。尔时世尊。而说偈言。</p><p>诸有苦蒙密缠缚于众生</p><p>拯己及他人断彼有苦缚</p><p>出家在佛教为真如来子</p><p>众生贞大我积修成世依</p><p>时毗毗产复白佛言。世尊。若有众生于佛法中出家<a href=\"/remen/shoujie.html\" class=\"keylink\" target=\"_blank\">受戒</a>。不善护持毁破制禁。或有出家不修梵行。戒多亏缺舍戒归俗。此愚人辈其譬如何。佛言。譬如商者于大海中所乘船破溺水而死。楞迦主。愚痴人辈于我法中出家受戒不能善护。多有毁破沦诸恶趣。当知亦尔。世尊。其有<a href=\"/remen/pojie.html\" class=\"keylink\" target=\"_blank\">破戒</a>不修梵行。而作清净梵行容仪。或破戒已舍戒归俗。此辈舍身有生善趣。其譬如何。佛言。楞迦主。譬如商人在大海中船破漂溺。遇得破板。或遇死尸。或勇进浮渡。得破板者假于风力而至洲岛。得死尸者海中法不停尸凭以漂出。其专心勇进力浮渡者。或为海神哀愍接置岸上如所希望。于我法中出家破戒或破戒归俗。有于佛所净信彻悔。或直心淳净或虽犯戒然不舍慈心愿众生乐。或更受戒自新护持。楞迦主。以是因缘于我法中出家破戒。或舍戒归俗而亦得有生善趣者。尔时世尊。而说偈言。</p><p>百千俱胝生积造众罪业</p><p>彻悔自新受罪净不复增</p><p>毗毗产复白佛言。世尊。有几助菩提法。佛言。楞迦主。助菩提法有三十七。谓<a href=\"/remen/sinianchu.html\" class=\"keylink\" target=\"_blank\">四念处</a>四正勤四神足五根五力七觉分八圣道。是名三十七品助菩提法。毗毗产言。世尊。<a href=\"/remen/jietuo.html\" class=\"keylink\" target=\"_blank\">解脱</a>门有几。佛言。解脱门有三。谓空<a href=\"/remen/wuxiang.html\" class=\"keylink\" target=\"_blank\">无相</a>无愿。毗毗产言。云何修成。佛言。修成有三。谓离染修灭修涅槃度修。毗毗产言。疗法有几。佛言。疗法略说有三。多欲者以不净观疗。多嗔者以慈观疗。愚痴者以缘起观疗。毗毗产言。善修有几。佛言。善修有四。谓善阴修善界修善入修善方便修。毗毗产言。云何观察。佛言。楞迦主。当深观缘起及<a href=\"/remen/sidi.html\" class=\"keylink\" target=\"_blank\">四谛</a><a href=\"/remen/yinguo.html\" class=\"keylink\" target=\"_blank\">因果</a>。时毗毗产三右绕佛。以七宝杂华而散佛上。右膝着地合掌向佛。得未曾有欢喜踊跃。以偈问曰。</p><p>菩萨行何行勇猛利世间</p><p>施戒定忍进发趣上菩提</p><p>求无漏正智化导诸众生</p><p>成佛最胜田无垢宝庄严</p><p>说此偈已。佛告毗毗产言。善哉善哉。楞迦主。汝问如来此义。谛听谛听善思念之。当为汝说。楞迦主。菩萨常与<a href=\"/remen/liuboluomi.html\" class=\"keylink\" target=\"_blank\">六波罗蜜</a>相应修行。于一切众生心无挂碍。楞迦主。菩萨如是之行勿令退减。勿染世法。当更进修佛法胜行。成熟无边众生净佛国土。证契摩诃若那无佛法障。毗毗产复白佛言。世尊。我今云何修行当得阿耨多罗三藐三菩提。佛言。楞迦主。当去憍慢过恶不嫉不吝。行四梵行心念饶益一切众生不<a href=\"/remen/shasheng.html\" class=\"keylink\" target=\"_blank\">杀生</a>不妄语不饮酒不淫不盗不两舌不恶口不非宜语。常专修行菩提之心六波罗蜜心利众生心寂静净心。观诸有趣众多怖畏。度脱三有苦恼众生。楞迦主。汝今欲求佛果。当如是知。所言佛者。但以名字假施设耳。何以故。楞迦主。佛体无体故。佛体无根故。佛体无住故。佛体至净故。佛体无尘故。佛体无我故。佛体无取故。佛体无形故。佛体无相故。佛体无入故。佛体无出故。佛体无劳故。佛体无支分故。佛体无著故。佛体无染故。佛体无量故。佛体无所缘故。佛体无杂故。佛体超一切入故。佛体离一切分别<a href=\"/remen/wangxiang.html\" class=\"keylink\" target=\"_blank\">妄想</a>计度故。佛体超一切有趣故。佛体难入故。佛体难知故。佛体甚深故。佛体无字故。佛体无色故。佛体本寂故。佛体妙无垢故。佛体无上故。佛体无譬故。佛体不可得故。佛体不可断故。佛体不可破故。佛体不可别故。佛体不可思故。佛体无自性故。佛体无处所故。佛体无示现故。佛体无碍故。佛体无似故。佛体非断故。佛体非常故。佛体等虚空故。佛体无等等故。佛体不可说故。楞迦主。佛体如是欲求佛者。当以无求而求佛果。何以故。不可以性想而证阿耨多罗三藐三菩提。不可以我想众生想命者想。生者养育者丈夫者富伽罗者作者受者知者视者想者等想。而证阿耨多罗三藐三菩提。不起有为想。不起法执。不起阴界等执。乃至不起佛执。此菩萨能证阿耨多罗三藐三菩提。所以者何。楞迦主。菩提者不可缘不可以性执。非常断执而能证了。何以故。楞迦主。一切诸法必归坏故。毗毗产言。世尊。当云何知诸有为法。佛言。楞迦主。如幻如梦如阳焰如水中月如乾闼婆城。诸有为法应如是知如是觉悟。说是法时毗毗产主。便获无等等法炬智光幢菩萨三昧善一切语言陀罗尼等无量三昧陀罗尼。毗毗产主。得诸三昧陀罗尼已白佛言。世尊。我今了知诸有为法。佛言。楞迦主。汝今云何了知诸有为法。毗毗产言。如梦如幻如响如山瀑流。如水中月。如大力风而吹空华。如秋云电光荷上水滴。如泡如灯乾闼婆城虹霓阳焰。我今了知有为自性皆悉如是。</p><p>尔时世尊。顶放青黄赤白颇梨银紫俱胝那由他百千种种杂色无边光明。散照无数诸佛土已。还摄光相入于顶中。时长老大目干连从坐而起。偏袒右肩右膝着地合掌曲躬。以偈问曰。</p><p>胜德世依非无因开显无边净光网</p><p>谁悟胜慧获佛记牟尼百光网普照</p><p>佛告大目揵连。汝见楞迦城主名毗毗产。在于我前合掌而住。以大供养。供养于我及诸声闻诸菩萨众。以此善根发阿耨多罗三藐三菩提心者不。大目揵连白佛言。我见世尊。我见善逝。佛告大目揵连。此毗毗产楞迦城主。供养我等俱胝那由他百千佛已。持此善根舍身化生莲华生世界。<a href=\"/remen/fohao.html\" class=\"keylink\" target=\"_blank\">佛号</a>莲华积德帜声光自在王如来应正等觉。以立持安<a href=\"/remen/shuofa.html\" class=\"keylink\" target=\"_blank\">说法</a><a href=\"/remen/jiaohua.html\" class=\"keylink\" target=\"_blank\">教化</a>。世界清净佛寿无量。毗毗产生彼佛土。即得菩萨欢喜地。乃至得菩萨十地。过数量劫当于此娑诃世界成等正觉。号妙雄猛雷音吼最上庄严金光威清净无垢光明幢帜胜宝积伞功德庄严顶髻庄严开敷妙生无边光毗卢遮那自在王如来、阿罗诃三藐三佛陀出现于世、明行足、善逝、世间解、无上士、调御丈夫、天人师、佛、世尊。世界名电珠鬘。其地平正无有高下丘陵坑坎砾石秽恶。亦无女人及诸恶趣。国土严净菩萨众多。过无边光如来世界。劫名照闇。彼佛<a href=\"/remen/shouming.html\" class=\"keylink\" target=\"_blank\">寿命</a>无量无边。大目揵连。此因缘故。如来应正等觉。熙怡微笑现顶光相。时毗毗产。蒙佛授阿耨多罗三藐三菩提记。欢喜踊跃举身震肃法乐充遍。上升虚空高七多罗树。于虚空中。而说偈言。</p><p>一切诸法虚假如梦自性无性</p><p>净若虚空我者无我亦无自性</p><p>我知如幻如流电鬘有趣生死</p><p>众生命寿初后中内无少法体</p><p>业果异熟众生有趣若修菩提</p><p>净智方了无自性法</p><p>时毗毗产说此偈已。从空中下三右绕佛受教而坐。是时如海大会天龙阿修罗有得证契法者。夜叉罗刹有发菩提心者。紧那罗摩睺罗伽有于佛法得无疑信者。迦楼罗乾闼婆持明仙通有得三昧陀罗尼证契法不退转者。于是地大震动妙光普照。乃至此佛世界中间暗处皆遇光明。一切恶道及诸苦恼咸得休息。空中诸天雨华击鼓。歌叫交杂掉曳衣物喜遇奇特。</p><p>尔时毗毗产罗刹主顾己部属普告之曰。汝等。咸可同来佛所尊重供养发阿耨多罗三藐三菩提心。尔时无量百千罗刹俱诣佛所。合掌曲躬白佛言。我等今者同于佛前。归依佛归依法归依比丘僧。发菩提心发趣大乘<a href=\"/remen/shouchi.html\" class=\"keylink\" target=\"_blank\">受持</a>大乘。愿于未来在此娑诃佛土。成佛世尊灭无上罪。与一切众生作大利益。佛言。善哉善哉。汝等今为求成佛故发菩提心。应修四法。何等为四。一者所愿修行勿令亏缺。二者于诸众生常起慈心。三者日日三时至诚供养供给三宝。四者心不乐求声闻独觉二乘之果。汝等专勤修此四法。即不迷惑失菩提心。</p><p>尔时娑竭罗龙王从坐而起。偏袒右肩右膝着地。曲躬合掌而白佛言。世尊。此毗毗产楞迦城主。往昔修何善根。今作如是广大供养。供给如来及声闻众并诸菩萨。发菩提心便获授记。于阿耨多罗三藐三菩提得不退转。佛告娑竭罗龙王。过去无量阿僧祇劫。此娑诃世界有佛。名大悲生智帜幢如来应供正遍知。出现于世明行足善逝世间解无上士调御丈夫天人师佛世尊。世界亦名娑诃。国土五浊犹如今日。彼佛以三乘法教化众生。有五百声闻比丘其时佛在摩罗耶山顶。无量天龙乃至非人等众围绕说法。此毗毗产楞迦城主。时为罗刹少童亦名毗毗产。在楞迦大城。暴烈勇壮牙齿弊恶形容可畏。宽腹小面饮血食肉。龙王。时罗刹少童闻佛在摩罗耶山顶。作如是念。我不能忍。今当逐彼<a href=\"/remen/shamen.html\" class=\"keylink\" target=\"_blank\">沙门</a>及比丘众令离此山去我境界。何以故。若此沙门在摩罗耶山顶。令我不得于大海中捕杀众生恒受饥饿。便告诸罗刹众。汝等有大力勇健者。宜悉严备甲棒弓箭狼伽罗都摩罗三锋利戟长短矛槊金刚斗轮抛丸钺斧种种战具。速至我所。当共汝等逐彼沙门及其徒众。令出我境禁绝不使重扰疆域。于是毗毗产罗刹少童。被甲持仗与罗刹众将诸战具。乘空而往大悲生智帜幢如来之所。于空中住与罗刹众语彼佛言。去去沙门。离此山顶远我境界。汝及徒众勿夜被杀。时大悲生智帜幢如来现大<a href=\"/remen/shentong.html\" class=\"keylink\" target=\"_blank\">神通</a>。佛神力故令诸罗刹皆见己身被五系缚。十面铁网齐来拥逼。逃窜无所复不得住。诸罗刹众战栗惊怖。作如是念。我等今者当于何去归投于谁谁能救护。尔时彼佛会中有持明仙王。名妙深定德积威光。与毗毗产罗刹少童先为亲友。时持明仙谓少童曰。天人大师无边德法具足圆满。三界最尊众生之宝大悲普救。佛薄伽梵知友。可与部众速归依佛及归依法并比丘僧。具足三归发菩提心诸缚自解。时持明仙作是语已。佛神力故罗刹少童与其部众。合掌同声唱如是言。南无南摩无边妙德庄严身尊无上大悲三藐三佛陀。我等今者先归依佛归依法归依比丘僧。我等归三归已住于三归。发阿耨多罗三藐三菩提心。作是语时罗刹少童及罗刹众身诸系缚咸得解散。从空中下至大悲生智帜幢王佛所。右绕三匝齐礼佛足。忏谢佛已俱还本处。龙王。汝勿怀疑。今此毗毗产主即是往昔罗刹少童名毗毗产者。毗毗产主所将部属。即是往昔罗刹少童罗刹之众。少童亲友妙深定德积威光持明仙王。即是海胜持深游戏智神通菩萨摩诃萨也。说是语时三千<a href=\"/remen/daqianshijie.html\" class=\"keylink\" target=\"_blank\">大千世界</a>咸大震动。摇荡不定如舟在海。时诸众生无有惊怖损害。一切安乐皆修十善。此三千大千世界无弥楼须弥及诸河海城邑聚落山川洲岛堆阜岩险黑山风窟园林薮泽河池泉湖。所有高下崎岖坑阱土石沙砾虫刺泥粪诸秽恶物咸悉涤净。此娑诃三千大千世界。阎浮檀金大光普照。乃至铁围山间及诸幽冥皆遇金光照除黑闇以金光故诸光隐蔽日月不现。一切畜生及诸鬼趣苦痛咸息。天人安乐无诸苦患。饥得妙膳渴得美饮。裸者得衣贫得宝聚。盲者能视聋者能听。哑者能言病者能愈。不完具者皆得具足。拘系囚禁皆得解脱。时诸众生安宁快乐。不为贪嗔愚痴之所逼恼。无嫉无吝慈心相向。互为利益如父如母如兄如弟如姊如妹。和顺喜悦喧嚣诤竞声不沾耳。忧愁疲劳一切休息。地平如掌莹若琉璃。种种丽饰广博庄严。诸七宝池八支水满。金沙布底澄明皎洁。众莲美妙鲜润开敷大如车轮。生于池内天七宝莲。种种光色种种香馥。其触细软如迦遮邻陀。上妙适乐亿载百千处处布列。其宝莲华或有大一由旬。或二由旬或三四五至十由旬二十三十四十五十乃至大百由旬大千由旬。天宝莲华现此娑诃佛土。香泽轻洒软润安适和风吹拂。雨众妙华。曼陀罗华摩诃曼陀罗华。曼殊沙华摩诃曼殊沙华。月华大月华。光明华大光明华。广严华等周遍而下。细末香雨空中散坠。沉水多伽黑沉牛头龙贞栴檀众烟流馥。遍此佛刹俱胝那由他百千万亿无量阿僧祇。过诸数量高广圆覆七宝体成。胜妙劫树垂悬种种珍宝衣物缯绮连贯杂色旄拂蓝婆铃网众妙庄严。雨诸金银摩尼真珠琉璃靺羯颇梨珊瑚马瑙赤珠珠颈璎珞璧玉种种七宝炫丽晖焕缤纷而下。复雨种种杂彩衣物空俱舍高奢伽尸伽娇尸迦等诸天缯绮。复雨阎浮檀金种种宝钿妙庄严具冠帽饰华髻珠咽饰半颈全颈半月耳珰臂印指环及手足钏曳缮襦等雨。诸劫树上及四方面各百由旬。乃至百千由旬周遍而坠。诸劫树下各有众妙七宝俱胝那由他百千师子之座。其座各高七丈夫量。诸座之上现菩萨坐。三十二相圆满具足胜好庄严光明照烂。诸菩萨前各有俱胝那由他七宝之轮。诸轮之上各有千天童坐。作诸天乐五音谐会歌唱杂举巧说间和喜悦畅心。清音胜妙。演伽他曰。</p><p>无等等等无性我性众德德性</p><p>世间奇特修戒行等逮极净法</p><p>胜妙庄严显一切世去地狱等</p><p>众苦恶道除灭染恚愚痴嫉妒</p><p>以至清净清净人间国土广博</p><p>平坦无垠无山河海弥楼须弥</p><p>其地如掌净若帝青众色宝林</p><p>行列齐直诸菩萨众各坐宝座</p><p>金光赫奕掩蔽日月无数宝池</p><p>八支水满宝莲如轮数荣池内</p><p>天宫宝殿焕丽百亿天童众坐</p><p>作妙天乐其音调美悦耳畅心</p><p>如来神力乐声演法</p><p>众乐音中演伽他等无量无数微妙法句。时诸天人在佛会中。发趣大乘求大乘者。皆见如是功德庄严清净佛刹如来神通无边光明。其诸天人行声闻独觉乘者。不见不知佛刹清净功德庄严。诸菩萨众睹见如来神通光明严净佛刹。便得无量三昧陀罗尼无碍解脱。诸大声闻不觉不知皆入灭定。尔时世尊现无比具足色身。于高广正等百俱胝由旬师子座上。敷天宝衣结加趺坐。当于佛前有七宝莲华。高广正等八十四俱胝由旬。复有无量莲华俱胝那由他百千庄严。开敷柔妙光明显发。复树无量无数超算数量种种殊妙众宝庄严幢幡伞盖。复有无量珠璎缯贯众宝铃网空中垂下。如是等如来广大神通功德庄严无量无数。不可言说不可指示。昔未曾见昔未曾闻众希有法现此佛土。</p><p>佛说证契大乘经 卷下</p><p>尔时弥勒菩萨摩诃萨。作是念。何因缘故佛今现大神通未曾有事庄严佛刹。当问如来应正等觉决所不了。于是弥勒菩萨摩诃萨从坐而起偏袒右肩。即以右膝跪莲华上。曲躬合掌而白佛言。世尊。我有所疑欲请开晓愿垂听许。佛告弥勒。汝有所疑恣汝所问如来应正等觉当为除断。弥勒菩萨摩诃萨蒙佛听许白佛言。世尊。何因何缘是谁之故。此娑诃世界现大希奇未曾有法。如来神通一切佛土功德庄严。广博殊丽清净光明。除一切恶不可言说。昔未曾见昔未曾闻。世尊。当有何事。一切菩萨见大神通现此世界咸不能了。弥勒菩萨以偈问曰。</p><p>何大牟尼尊奇特现于此</p><p>地动极海际世界清净住</p><p>金光网遍照普灭世间闇</p><p>宝莲无数亿宝树众华严</p><p>俱胝盖幢幡珠缨宝铃铎</p><p>众福智慧光尽除诸恶道</p><p>持德谁因缘娑诃佛土净</p><p>说此偈已。佛告弥勒。汝可复坐。未曾有法现此世界。我当为汝说其因缘。弥勒。东方过此阿僧祇恒河沙佛土有世界。名胜妙清净功德聚宝庄严场作光明。佛号最上微妙开敷光明庄严神通法界场一盖显现吼音自在教智毗卢遮那藏建立神通王如来应正等觉。今现在以立持安说法教化。世界清净无诸恶道。十地菩萨摩诃萨众止住其中。彼有菩萨摩诃萨。名海胜持深游戏智神通。一切菩萨禅定三昧三摩钵底神通陀罗尼通达无碍。今与众宝庄严之宫及过数量菩萨摩诃萨众。乘空来此娑诃佛土。彼正士故。现斯庄严神通以为先相。佛说此语时。大光宝宫无量俱胝光网。周匝庄严于空中现。百千音乐歌唱谐会散众天华。百亿那由他种种光明赫奕普照。至此娑诃世界。</p><p>尔时海胜持深游戏智神通菩萨摩诃萨。置宝庄严宫于欲界色界中间。徒众围绕从空而下来诣佛所。合掌向佛<a href=\"/remen/dl.html\" class=\"keylink\" target=\"_blank\">顶礼</a>双足。右绕三匝俱修敬已。海胜持深游戏智神通菩萨摩诃萨白佛言。世尊。惟愿悲愍受我宝庄严宫。佛坐此宫与诸菩萨摩诃萨众。说无等等甚深妙法。佛告海胜持深游戏智神通菩萨摩诃萨言。善哉善哉。正士。汝以宝庄严宫奉献如来应正等觉。毗婆尸佛等及贤劫千佛。汝皆以宝庄严宫次第供养。今供养我。善哉正士。以此宝庄严宫庄严娑诃佛刹。尔时娑竭罗龙王白佛言。世尊。宝庄严宫今何所在其量大小。佛告娑竭罗龙王。宝庄严宫今于欲色界间虚空中住。其量大小如三千大千世界。龙王。彼宝庄严宫。是一切佛菩萨神通三昧力生。一切菩萨法游戏乐供养如来。佛所行止。佛善根成。净菩萨心照明十方世界。满乐无量众生之心。超胜一切诸天宫殿。十方菩萨咸悉集会。无边胜色周妙庄严。龙王。宝庄严宫白琉璃为地。阎浮檀金为壁。以胜藏宝为都拦拏。诸门楼观皆是马瑙摩尼藏宝以为侠榻。无垢光宝为其栏楯。普光妙宝为台殿等。覆以一切妙宝半月。无边长刹晖赫妙丽。其数八十树于宝宫。俱胝那由他百千庄严光明显现。种种妙宝周匝间饰。咸是如来所应胜境。垂诸璎珞树众幢刹。悬无量无边阿僧祇妙丽幡伞缯贯铃网。龙贞栴檀磨以涂地。焚沉水等贞妙之香。龙珠宝华种种天华布散供养。诸幢刹上有千俱胝诸天童子坐作众乐。五声间和杂音部次。胜妙清亮畅心悦耳。普流世界咸悉适乐。龙王。宝庄严宫处积风上。千俱胝数众七宝池金沙布底清明皎洁八支水满。无量俱胝那由他百千众妙七宝杂色莲华光明晖焕。开敷广大犹如车轮。宝林周布劫树间列。种种宝华种种铃网。珠颈璎珞缯贯衣物。迦罗波等微妙庄严。众香馚馥宝台错峙。光明交映芬芳焕烂。诸法树下各有高广胜妙师子之座具足庄严。敷天妙衣周匝垂覆。是佛菩萨之所应坐。十方世界所有妙好丽饰殊胜庄严。及香华宝雨。皆悉现此宝宫之中。龙王。宝庄严宫处及形量。当知如是。尔时佛告海胜持深游戏智神通菩萨众言。诸正士。咸宜与我同升宝宫。我坐宝宫当令海胜持深游戏智神通菩萨摩诃萨所愿满足。于是世尊从座而起。过算数量菩萨摩诃萨众。供养恭敬前后围绕。海胜持深游戏智神通菩萨侍右。弥勒菩萨侍左。容与安详乘空而往。佛与诸菩萨众。升于宝宫正中东面坐高广无量由旬师子之座。佛升师子座时。宝庄严宫六种震动。俱胝那由他百千青黄赤白。银紫颇梨种种异色。大光明网从宫流出。诸天童子击吹歌唱作众音乐。雨大天华烧天妙香。馨馥缤纷散漫流坠。佛告诸菩萨。汝等宜各坐已莲华如所施设。时诸菩萨承佛教坐。众皆坐已。海胜持深游戏智神通菩萨。首于佛前与菩萨众俱作是念。我等今当供养如来应正等觉请问佛地。</p><p>尔时海胜持深游戏智神通菩萨摩诃萨。即从坐起。如心而作最上胜妙过人境量无量无边。种种华鬘烧涂末香。衣幢幡伞击吹歌唱。众音和发梵颂呗赞。与菩萨众恭敬尊重。奇特至诚供养于佛及菩萨已。复更重修无上供养以供养佛。宝颈珠璎龙贞栴檀。七宝华蕊不空宝藏。清净光明大摩尼宝。持散如来并用敷布。顶礼双足右绕世尊数百千匝。合掌向佛。以偈颂曰。</p><p>开敷殊胜众妙相无等圆满庄严身</p><p>顶髻净发绀右旋犹如孔雀黑蜂光</p><p>额广平正润明显毫端皎白开俱茂</p><p>双眉曲半如初月鼻相端严无与比</p><p>目若新开青莲叶耳垂柔泽芭蕉茎</p><p>胜齿光鲜白齐密皎如俱茂华初发</p><p>舌相广薄赤铜晖第一味中得胜味</p><p>面如满月光照朗丹唇色类频婆果</p><p>颊颔丰满洪盛显妙臂垂长如娑罗</p><p>鹅王网鞔修妙指胜甲光色如赤铜</p><p>掌中安相妙轮文俱胝积生广施德</p><p>牟尼前分若师子妙好胜相庄严颈</p><p>金刚相腰遮波腹下密秘相隐不现</p><p>髀胫顺直如象鼻鹅网妙指胜丽踝</p><p>足下平正轮庄严圣尊游行师子步</p><p>具众胜相逮正觉我今顶礼德相尊</p><p>尔时海胜持深游戏智神通菩萨摩诃萨。偈颂佛已白佛言。世尊。欲有所问。惟愿如来应正等觉垂愍听许。佛言。正士。恣汝所问。当如汝问为汝解说令汝开晓。海胜持深游戏智神通菩萨。蒙佛听许便白佛言。世尊。如来地有几。一切菩萨所不能行。非诸声闻独觉境界。佛赞海胜持深游戏智神通菩萨言。善哉善哉。正士。今问如来此义。普与一切菩萨。发大光明开佛实智。作大利益作大安乐。谛听谛听善思念之。当为汝说。正士。如来地有十。一切菩萨摩诃萨尚不能行。况诸声闻独觉。如来十地者。第一名最胜甚深难识毗富罗光明智作地。第二名无垢身威庄严不思议光明作地。第三名作妙光明月幢宝帜海藏地。第四名净妙金光功德神通智作地。第五名光明味场威藏照作地。第六名空中胜净无垢持炬开敷作地。第七名胜广法界藏光明起地。第八名最胜妙净佛智藏光明遍照清净诸障智通地。第九名无边庄严俱胝愿毗卢遮那光作地。第十名智海陪卢遮那地。正士。是名不可言说如来智十地。</p><p>如来初地微细习气皆悉正断。于一切法自在无碍。如来二地转正法轮显甚深法。如来三地施设声闻教戒安立三乘。如来四地说八万四千法聚降伏四魔。如来五地摧诸异论及其邪法。调伏一切行恶道者。如来六地安立无边众生于六神通及六大通。所谓示现无边佛土。以佛功德庄严清净。示现无边菩萨侍奉围绕。示现佛土广博无边。示现于无边佛土显现自身。示现灭度乃至现法隐没。示现无边神力神通变化。如来七地七菩提分以无自性无所著故。为诸菩萨如实开显。如来八地以四记法授一切菩萨阿耨多罗三藐三菩提记。如来九地以善方便示诸菩萨。如来十地以一切法无性。教诸菩萨开大般涅槃声。说一切法究竟般涅槃。说此如来十地名时。从娑诃佛土。乃至十方不可说诸佛国土皆现十八大相。所谓动大动普动。摇大摇普摇。转大转普转。声大声普声。吼大吼普吼。击声大击声普击声。一切佛土东涌西没西涌东没。南涌北没北涌南没。中涌边没边涌中没。诸佛国土皆现十二相转。而诸众生无有怖害咸悉安隐。一切佛土放大光明。一切极闇幽冥乃至世界中间皆大明照。一切世界若成若坏有佛无佛。皆现此土。天诸妙华普雨十方。不可言说无边佛土。所谓曼陀罗华摩诃曼陀罗华。曼殊沙华摩诃曼殊沙华。光华大光华。月华大月华。乃至一切佛土众音乐器不作自鸣。皆悉大现未曾有法。一切佛土佛之亲侍。皆从坐起各问己佛。此大奇特未曾有法。诸佛各各如问广说。尔时海胜持深游戏智神通菩萨等坐宝庄严宫。菩萨众会咸悉叹异。诸佛所行如来深境。最上难知微妙难见。一切菩萨所不能行。况诸声闻独觉。何以故。此不可思议如来十地。我辈昔未曾闻。今应同请如来阿罗诃三藐三佛陀广说斯义。时诸菩萨各从坐起。曲躬合掌。以偈请曰。</p><p>无等世胜尊说诸佛地号</p><p>昔所未曾闻无上无伦比</p><p>踊跃一心请希广演地义</p><p>如饥思妙膳渴者思美饮</p><p>愿佛普垂愍具说如来地</p><p>诸菩萨众偈请佛已。右绕三匝顶礼双足。各各退坐莲华之座。尔时世尊师子嚬伸周顾十方。告海胜持深游戏智神通菩萨摩诃萨言。正士。如来地义最上深妙。难识难入难悟非言语境。出过一切音声辩说。所以者何。声闻独觉之地尚不可说。况菩萨地如来地而得言说。海胜持深游戏智神通菩萨白佛言。世尊。声闻地有几。佛言。声闻地有十。谓住三归行地。随信行地。随法行地。善凡夫地。学戒地。第八人地。须陀洹地。斯陀含地。阿那含地。阿罗汉地。世尊。独觉地有几。佛言。独觉地有十。谓众善资地。<a href=\"/remen/zijue.html\" class=\"keylink\" target=\"_blank\">自觉</a>深缘起地。觉<a href=\"/remen/sishengdi.html\" class=\"keylink\" target=\"_blank\">四圣谛</a>地。胜深利智地。八圣支道地。知法界虚空界众生界地。证灭地。六通性地。入微妙地。习气薄地。世尊。菩萨地有几。佛言。菩萨地有十。谓欢喜地。无垢地。明地。焰地。极难胜地。现前地。远行地。不动地。善慧起。法云地。世尊。一切自地从何而生。佛言。正士。从如来地生诸自地。世尊。诸解脱云何差别。佛言。河水大海水云何差别。世尊。河水海水大小为差。佛言。如是如是。正士。声闻独觉解脱犹如河水。如来解脱如大海水。世尊。大河小河一切众流。岂不皆入海耶。佛言。如是如是。如汝所言。若声闻法。若独觉法。若菩萨法。若佛法。一切同入智海陪卢遮那藏。世尊。请现住如来初地。如来自境非一切菩萨所知。况诸声闻独觉。尔时世尊现自佛土名无边阿僧祇功德宝盖不可思议庄严。其土广博。俱胝那由他恒河沙三千大千世界微尘等佛土。一一皆入无边阿僧祇功德宝盖不可思议庄严佛土王中。其佛土王。弥楼须弥摩诃弥楼及诸黑山。众流河海川阜堆险。土石凡砾粪污诸虫泥秽不净。地狱畜生阎魔鬼界。天龙夜叉乾闼婆阿修罗迦楼罗紧那罗摩睺罗伽人与非人。及旧佛土庄严咸悉除去。地平如掌琉璃所成。佛土正中绀宝之地从金刚际起。最上胜妙宝华庄严。无忧菩提树王。七宝体成挺特焕丽。高无量恒河沙佛土微尘等世界广覆亦尔。宝叶宝华宝果种种庄严。枝干欑茂皆妙宝成。摩尼诸珍不空宝蕊光明显发。珠颈璎珞缯贯铃网垂悬蒙覆。流电鬘光金光摩尼帝青颇梨日爱月爱等光。又出沉水多伽罗黑沈多摩罗叶迦罗努娑利龙贞栴檀牛头栴檀种种胜妙悦意之香遍满佛土。众乐流声一切世界普雨众宝。菩提树东有菩提池王名无垢最上清净。其池广大无量恒河沙三千大千世界微尘等世界之量。七宝体成八支水满。阎浮檀金沙遍布其底。四隅四阶众宝钿饰。种种宝榻栏楯备设周匝列布。菩提池中有菩提莲华王名妙开敷面。广大无量恒河沙三千大千世界微尘等世界之量。其莲华叶无量俱胝那由他百千种种七宝庄严。柔润光泽微妙香洁。莲华台上有菩提殿王名无边庄严。高广无数恒河沙三千大千世界微尘等世界之量。七宝体成。胜上妙好神通显盛。过前宝庄严宫亿俱胝倍。譬如萤火而对日轮。宝庄严宫对菩提殿诸光不现。亦复如是。菩提殿王无边胜妙庄严神通光明炽盛。日月息照无有威色。一切帝释梵天净居天等。光咸隐蔽严好不现。菩提殿中有大菩提师子座王。名妙光明不空蕊严。其座之量高广正等。如无量那由他恒河沙世界微尘等世界。极妙光色种种七宝周匝庄严。迦尸迦毗陀诃憍奢耶等。微妙天缯覆垂敷布。释迦牟尼佛。号无垢光明功德华离染月照陪卢遮那藏幢毗琉璃场庄严圆光妙相功德聚神通胜藏日月智光王如来。坐于菩提师子座上。身量大如俱胝百恒河沙佛土微尘等三千大千世界。体分圆满。三十二相八十种好。圆光庄严妙发胜顶无能见者。微妙显净犹如日光入于明镜。非血肉骨髓迦罗逻身。至妙清净光色赫奕如阎浮檀金。皎洁明彻如毗琉璃帝青等宝。灭除一切微细习气。大觉世尊具一切胜一切智师。于一切法自在无碍。无上度。一切解。最上大悲。最上丈夫。丈夫师子。极尽漏流。金刚之身百福庄严。具佛十力大功德聚四无所畏佛十八不共法。吼正师子吼。寿量无边无有衰老。于清<a href=\"/remen/jingtu.html\" class=\"keylink\" target=\"_blank\">净土</a>证三菩提。得自真自光。化生无量菩萨摩诃萨众供养围绕。其诸菩萨各各如己色相资用。于宝池中莲华之台宝殿之内众宝树下师子座上。如佛所应庄严而现庄严。此佛世界功德庄严胜妙清净。<a href=\"/remen/foshen.html\" class=\"keylink\" target=\"_blank\">佛身</a>徒众胜妙清净。劫胜清净。劫名大劫王。其劫限量及庄严量皆不可说。佛土限量如来境界。出过言语无有处所。如是证三菩提。说名住如来地。</p><p>尔时佛告海胜持深游戏智神通菩萨摩诃萨言。正士。汝见如来此盛事不。海胜持深游戏智神通菩萨言。唯然已见世尊已见。修伽多。佛言。正士。最胜甚深难识。毗富罗光智作如来初地。佛住此地神通如是。如我今现神通。其决定愿庄严功德帜场一盖音自在威王宝积陪卢遮那藏胜相起顶髻清净面阿閦无间光如来。亦于欢喜世界如是现大神通。天人敬奉。胜威德莲华生众德胜庄严摩尼光王如来。无边光如来。莲华开敷宿王神通那伽自在王如来。宝积如来。如是等佛。及余现在当来诸佛。处于胜妙清净土者。当知皆悉住于佛地。海胜持深游戏智神通菩萨白佛言。世尊。现在当来诸佛。于五浊世成正等觉者。岂皆不得如来地耶。佛言。正士。诸佛菩萨方便大悲。见诸众生深溺三有处无明闇爱网缠裹邪见颠倒信根亏缺坠于无边众苦之内往来六趣。诸众生界漂沦无始莫知其本。不知佛不知佛法不知菩萨法。不能如实知出离道。诸佛菩萨愍此众生。故以<a href=\"/remen/huashen.html\" class=\"keylink\" target=\"_blank\">化身</a>现生恶土。或示灭迁转。或现处胎生长盛年戏乐游宫妓内。或现厌离出修苦行。诣于道场降伏魔军证三菩提。劝请说法转大法轮。摧外道论制破邪法。趣恶邪者调令归正。乃至示现短寿大般涅槃。以三昧力碎身支分犹如芥子。建立俱胝那由他百千舍利之藏。无量天龙乃至人非人等。奇特至诚尊重供养。或于教中出家受法修行。或植成佛之种出生死海。正士。如是诸佛微妙法性。拔济无边阿僧祇<a href=\"/remen/liuzhuan.html\" class=\"keylink\" target=\"_blank\">流转</a>生死<a href=\"/remen/kuhai.html\" class=\"keylink\" target=\"_blank\">苦海</a>众生。以神通方便示生秽土。或菩萨神通方便化身。示现菩萨及菩萨众。海胜持深游戏智神通菩萨言。世尊。如来身有几佛言。正士。如来身略说有三。谓满资用身化身。自性身。世尊。云何如来满资用身。佛言。正士。汝今见我者。是如来满资用身。及余诸佛于清净土证三佛陀。现证当证。当知皆是如来满资用身。世尊。云何如来化身。佛言。正士。如力超勇佛。破魔佛。大悲思佛。及余诸佛。现于秽土证三佛陀。已证当证。或示迁逝示众法住正光像法。乃至示现一切佛法隐没灭尽。正士。汝皆勿作实解。何以故。如是诸法。当知皆为大悲方便如应化现。世尊。云何如来法身(亦名自性身)。佛言。正士。法身者无色无现无碍无似无表无住无依无取不灭不生不可譬喻。如是正士。如来自性之身不可言说。如来之身是法身智身无等身。无等等身。陪卢遮那身。虚空身。不断身。不坏身。无量身。最上身。真实身。无譬喻身。自性身。世尊。如来自性身。若无色无现乃至不可言说者。岂非是断相耶。佛言。正士。于意云何。虚空界是断耶是有耶。世尊。虚空界非断非有。何以故。虚空界若是断者。即无无碍作用。若是有者。即有积聚量色物体。世尊。是故虚空界非断非有普遍一切。佛言。正士。善哉善哉。如是如是。如来自性身非断非有。所以者何。正士。如来自性身若是断者。即无佛出世示现无量神通作大利益。若是有者。即有积聚处所可取与。一切婆罗凡夫等无有异。应无前后同时得佛。是故如来自性之身非断非有。与一切众生作诸佛事。世尊。供养如来自性身满资用身化身。何者福大。佛言。正士。若供养一如来身。即为供养一切如来之身。何以故。一切光明皆能除闇作照。无有光明与闇俱者。如是正士。如来诸身随供养者。彼皆善根广大灭除一切无明积闇。开照涅槃解脱之路。一切障闇皆不与俱。世尊。请示如来第二之地。佛言。正士。汝能见耶。世尊。望得观相。于是佛便于一毛孔出无性光。乃至普照不可言说诸佛国土。无一切色凡所有相皆悉不现。佛告诸菩萨。汝等今何所见。时诸菩萨俱白佛言。惟见光明更无所见。佛言。汝等所见光明其光如何。诸菩萨言。无量恒河沙俱胝那由他百千佛土微尘等佛土。我等惟见一普光场。如是语已。佛摄光网诸佛刹土还复如故。佛告诸菩萨。汝等于如来二地。尚不能识不能晓了。况能说能见如来三地乃至十地。诸正士。譬如日月。众生资其光明以自生育。由日月流运而有昼夜博叉月岁罗婆谟忽气序时节使众生知。而诸众生但见日月宫之光相。日月具足色身皆不能见。诸正士。如是如来应正等觉。养育一切众生。由如来故众生知法善及不善世与出世有漏无漏。众生知已如实修行。得渡生死众苦有野。而诸众生皆不能见如来圆满资用具足身色。惟见如来大悲神力方便应化。诸正士。当知如来之地出过一切音声言语。我今但以名字说耳。</p><p>尔时海胜持深游戏智神通菩萨白佛言。世尊。谁能超渡一切恶道。佛言。正士。此入一切佛境智陪卢遮那藏最胜甚深如来十地证契大乘法门。若闻闻已深信。信已受持读诵书写为他解说广宣流布。若但持此法门之名。斯皆超渡一切恶道众苦之地。世尊。谁发菩提心。佛言。正士。受持此法门。乃至但持名者发菩提心。世尊。谁行菩萨行。佛言。正士。持此法门者行菩萨行。世尊。谁能少劳满足六波罗蜜。佛言。正士。持此法门者。世尊。谁与佛俱。佛言。闻此法门者。世尊。谁能易得授记。佛言。正士。持此如来深秘密者。世尊。谁与一切众生作大导师。佛言。正士。持此如来藏者。世尊。谁是<a href=\"/remen/fozi.html\" class=\"keylink\" target=\"_blank\">佛子</a>。佛言。正士。深信此法门者。世尊。谁得一切菩萨地。佛言。正士。听此法门者。世尊。谁得一切佛法。佛言。正士。供养尊重此法炬者。世尊。谁知声闻独觉乘法而不以其乘度。佛言。正士。修行此正法藏者。世尊。当何名斯经。云何奉持。佛言。正士。此法门名证契大乘。亦名入一切佛境智陪卢遮那藏。当如是持。尔时世尊。而说偈言。</p><p>若欲证悟佛菩提无上广胜真实道</p><p>开不思议最上智转圣无漏妙法轮</p><p>欲竖法帜击法鼓耀大法炬吹法螺</p><p>欲以智光破无明解脱众生处觉智</p><p>欲降魔军供养佛最上光明照一切</p><p>世法不着无染智为利众生修净土</p><p>咸当听持此宝经书写读诵广流布</p><p>宣说思惟佛胜藏一切如来深妙地</p><p>佛说此经已。海胜持深游戏智神通菩萨摩诃萨。并诸菩萨摩诃萨众。闻佛所说欢喜奉行。</p></div>"
}]