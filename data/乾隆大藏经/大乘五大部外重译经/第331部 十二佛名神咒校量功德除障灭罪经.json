[{
    "title": "第331部 十二佛名神咒校量功德除障灭罪经",
    "author": "阇那崛多 译",
    "html": "<div class=\"B1_text\"><p>十二佛名神咒校量<a href=\"/remen/gongde.html\" class=\"keylink\" target=\"_blank\">功德</a>除障灭罪经</p><p>如是我闻。一时婆伽婆。住王舍城耆阇崛山中。与大<a href=\"/remen/biqiu.html\" class=\"keylink\" target=\"_blank\">比丘</a>众千二百五十人俱。复有菩萨大众一万二千人俱。阿逸多菩萨为首。</p><p>尔时<a href=\"/remen/shizun.html\" class=\"keylink\" target=\"_blank\">世尊</a>告<a href=\"/remen/mile.html\" class=\"keylink\" target=\"_blank\">弥勒</a>菩萨言。弥勒东方去此佛刹有十不可说诸佛刹亿百千微尘等。过诸佛刹有一佛土。名曰<a href=\"/remen/jietuo.html\" class=\"keylink\" target=\"_blank\">解脱</a>主世界。彼世界内有一佛。名曰<a href=\"/remen/xukong.html\" class=\"keylink\" target=\"_blank\">虚空</a>功德清净微尘等目端正功德相、光明华波头摩琉璃光宝体香最上香<a href=\"/remen/gongyang.html\" class=\"keylink\" target=\"_blank\">供养</a>讫、种种<a href=\"/remen/zhuangyan.html\" class=\"keylink\" target=\"_blank\">庄严</a>顶髻无量、无边日月光明愿力、庄严变化庄严法界出生无障碍王如来阿罗诃三藐三<a href=\"/remen/fotuo.html\" class=\"keylink\" target=\"_blank\">佛陀</a>。现在随心欲行逍遥在处<a href=\"/remen/shuofa.html\" class=\"keylink\" target=\"_blank\">说法</a>。若善男子善女人。犯四重五逆诽谤<a href=\"/remen/sanbao.html\" class=\"keylink\" target=\"_blank\">三宝</a>。及犯四波罗夷。是人罪重假使如阎浮履地变为微尘。一一微尘成于一劫。是人有若干劫罪。称是一佛名号礼一拜者。悉得灭除。况复昼夜<a href=\"/remen/shouchi.html\" class=\"keylink\" target=\"_blank\">受持</a>读诵忆念不忘者。是人功德不可思议而彼佛世界中有菩萨名无比。无障碍王如来授彼菩萨记。当得<a href=\"/remen/chengfo.html\" class=\"keylink\" target=\"_blank\">成佛</a>。号豪相日月光明焰宝莲华坚如金刚身、毗卢遮那无障碍眼、<a href=\"/remen/yuanman.html\" class=\"keylink\" target=\"_blank\">圆满</a>十方放光照一切佛刹相王如来阿罗诃三藐三佛陀善逝<a href=\"/remen/shijian.html\" class=\"keylink\" target=\"_blank\">世间</a>解无上士调御丈夫<a href=\"/remen/tianren.html\" class=\"keylink\" target=\"_blank\">天人</a>师佛世尊。</p><p>彼东方复有佛。名曰一切庄严无垢光如来阿罗诃三藐三佛陀。亦应当称彼佛名亦修恭敬。亦须称其名号。亦须心念彼佛名号。</p><p>南方有佛。名曰辩才璎珞思念如来阿罗诃三藐三佛陀。亦应当称彼佛名亦修恭敬。亦须称其名号。亦须心念彼佛名号。</p><p>西方有佛。名曰无垢月相王名称如来阿罗诃三藐三佛陀。亦应当称彼佛名亦修恭敬。亦须称其名号。亦须心念彼佛名号。</p><p>北方有佛。名曰华庄严作光明如来阿罗诃三藐三佛陀。亦应当称彼佛名亦修恭敬。亦须称其名号。亦须心念彼佛名号。</p><p>东南方有佛。名曰作灯明如来阿罗诃三藐三佛陀。亦应当称彼佛名亦修恭敬。亦须称其名号。亦须心念彼佛名号。</p><p>西南方有佛。名曰宝上相名称如来阿罗诃三藐三佛陀。亦应当称彼佛名亦修恭敬。亦须称其名号。亦须心念彼佛名号。</p><p>西北方有佛。名曰<a href=\"/remen/wuwei.html\" class=\"keylink\" target=\"_blank\">无畏</a>观如来阿罗诃三藐三佛陀。亦应当称彼佛名亦修恭敬。亦须称其名号。亦须心念彼佛名号。</p><p>东北方有佛。名曰无畏无怯毛孔不竖名称如来阿罗诃三藐三佛陀。亦应当称彼佛名亦修恭敬。亦须称其名号。亦须心念彼佛名号。</p><p>下方有佛。名曰师子奋迅根如来阿罗诃三藐三佛陀。亦应当称彼佛名亦修恭敬。亦须称其名号。亦须心念彼佛名号。</p><p>上方有佛。名曰金光威王相似如来阿罗诃三藐三佛陀。亦应当称彼佛名亦修恭敬。亦须称其名号。亦须心念彼佛名号。</p><p>尔时佛告弥勒。若有正信善男子正信善女人。称此十二诸佛名号之时。经于十日当修<a href=\"/remen/chanhui.html\" class=\"keylink\" target=\"_blank\">忏悔</a>一切诸罪。一切<a href=\"/remen/zhongsheng.html\" class=\"keylink\" target=\"_blank\">众生</a>所有功德皆<a href=\"/remen/suixi.html\" class=\"keylink\" target=\"_blank\">随喜</a>劝请。一切诸佛久住于世。以诸善根<a href=\"/remen/huixiang.html\" class=\"keylink\" target=\"_blank\">回向</a>法界。是时即得灭一切诸罪。得净一切<a href=\"/remen/yezhang.html\" class=\"keylink\" target=\"_blank\">业障</a>。即得具足成就庄严一切佛土。成就具足无畏。复得具足庄严身相。复得具足菩萨眷属围绕。复得具足无量陀罗尼。复得具足无量<a href=\"/remen/sanmei.html\" class=\"keylink\" target=\"_blank\">三昧</a>。复得具足如意佛刹庄严。亦得具足无量善知识。速得成就如上所说不增不减。在于<a href=\"/remen/fannao.html\" class=\"keylink\" target=\"_blank\">烦恼</a>中行阿耨多罗三藐三<a href=\"/remen/puti.html\" class=\"keylink\" target=\"_blank\">菩提</a>。而得端正可喜<a href=\"/remen/guobao.html\" class=\"keylink\" target=\"_blank\">果报</a>。亦得财宝充足。常生大姓豪族种姓之家。身相具足亦得善和眷属围绕。尔时世尊重宣此义而说偈言。</p><p>若有善男子若善女人等</p><p>受持此佛名生生世世中</p><p>得他人爱敬光明威力大</p><p>生处为人尊于后得成佛</p><p>佛复告弥勒。若有善男子善女人。若当受持此佛名者。亦须诵此陀罗尼咒。</p><p>多绖他(一)阿仚(二)摩企(三)三曼多目企(四)燥帝育羯帝(五)尼陆帝(六)尼陆帝钵脾(七)三摩余只(八)质多毗跋帝(九)阿企(十)摩企(十一)摩陀祢(十二)毗拔帝(十三)三漫多求祢(十四)萨底耶罗弥(十五)育吉帝(十六)钵育吉帝(十七)醯利弥利摩私隶(十八)阿喃迷(十九)遮迷(二十)頞质智(二十一)末质智(二十二)步支(二十三)阿罗醯(二十四)婆休眵(二十五)遮逾伽罗醯(二十六)醯摩婆帝(二十七)殊帝摩帝(二十八)达摩真帝(二十九)周多朋枳(三十)阿毗差脾(三十一)阿罗陀婆叉弥(三十二)娑揵陀毗拔帝(三十三)那摩萨婆(三十四)佛陀菩提萨多脾毗耶(三十五)悉田妒漫带波陀(三十六)佛陀提瑟帝多(三十七)</p><p>尔时世尊说是咒已重说偈言。</p><p>受持此咒者得值六十亿</p><p>现在十方佛常忆念是人</p><p>一切受生处常遇善知识</p><p>心欲所愿者一切皆吉祥</p><p>诵此陀罗尼常生诸佛前</p><p>微妙莲华上化生不受胎</p><p><a href=\"/remen/zhengnian.html\" class=\"keylink\" target=\"_blank\">正念</a>正行意增长<a href=\"/remen/zhihui.html\" class=\"keylink\" target=\"_blank\">智慧</a>等</p><p>一闻悉总持所闻不忘失</p><p>受持此咒者获得如是福</p><p>诵此佛名者彼人所生处</p><p>远离诸恶道速得生善处</p><p>得陀罗尼定最妙最胜处</p><p>受持不忘失乃至于菩提</p><p>皆由诸佛名及以陀罗尼</p><p>若人施七宝满千万亿刹</p><p>受持此佛名<a href=\"/remen/fubao.html\" class=\"keylink\" target=\"_blank\">福报</a>过于彼</p><p>行于菩提行恒常识<a href=\"/remen/suming.html\" class=\"keylink\" target=\"_blank\">宿命</a></p><p>远离诸众难即得<a href=\"/remen/zizai.html\" class=\"keylink\" target=\"_blank\">自在</a>处</p><p>常生有佛刹值佛闻<a href=\"/remen/zhengfa.html\" class=\"keylink\" target=\"_blank\">正法</a></p><p>得于信行心得是<a href=\"/remen/xinxing1.html\" class=\"keylink\" target=\"_blank\">信心</a>已</p><p>常即供养佛值佛闻法已</p><p>心生大<a href=\"/remen/huanxi.html\" class=\"keylink\" target=\"_blank\">欢喜</a>得见诸佛已</p><p>持妙供养具供养于诸佛</p><p>受持佛名者千万诸亿劫</p><p>舍离<a href=\"/remen/shengsi.html\" class=\"keylink\" target=\"_blank\">生死</a>罪速成于佛道</p><p>若人能至心七日诵佛名</p><p>得于清净眼能见无量佛</p><p>能持此佛名即得无量福</p><p>是人所生处天人常恭敬</p><p>若人持佛名千万亿劫中</p><p>不被他毁辱一切世界中</p><p>名闻悉流布若人持佛名</p><p>千万亿劫中天人常供养</p><p>无有毁之者速得成佛道</p><p>若人持佛名不生怯弱心</p><p>智慧无谄曲常在诸佛前</p><p>若人持佛名彼人所生处</p><p>天龙诸夜叉乾闼紧那罗</p><p>修罗迦楼罗及摩睺罗伽</p><p>人与非人等常供养是人</p><p>若人持佛名世世所生处</p><p>常生富贵家丈夫相具足</p><p>无有悭妒心猛健好<a href=\"/remen/bushi.html\" class=\"keylink\" target=\"_blank\">布施</a></p><p>身体诸毛孔常出诸妙香</p><p>口中诸齿间复出氛氲香</p><p>天赤栴檀香及诸余香气</p><p>千万亿劫中常香无断绝</p><p>世世所生处其声如梵天</p><p>亦如迦陵频命命等诸鸟</p><p>持法王名者其福亦如是</p><p>若人持佛名七宝华中生</p><p>其华千亿叶威光相具足</p><p>若人持佛名父母诸眷属</p><p>和颜无诤讼永不生别离</p><p>若有诸女人受持此经者</p><p>舍离女人形<a href=\"/remen/zhuansheng.html\" class=\"keylink\" target=\"_blank\">转生</a>智男身</p><p>得男子身已即成于菩提</p><p>转无上法轮随意入<a href=\"/remen/niepan.html\" class=\"keylink\" target=\"_blank\">涅槃</a></p><p>若人持佛名刀杖不能害</p><p>水火不焚漂县官不能杀</p><p>若人持佛名众魔及波旬</p><p>行住坐卧处不能得其便</p><p>若人持佛名世世所生处</p><p>身通游虚空能至无边刹</p><p>面睹于诸佛能问甚深义</p><p>彼等无量佛即知其心意</p><p>为说微妙法授彼菩提记</p><p>得闻授记已心生大欢喜</p><p>即于诸<a href=\"/\" class=\"keylink\" target=\"_blank\">佛教</a>决定无有疑</p><p>彼诸佛世尊所说甚深法</p><p>其人闻法已受持永不失</p><p>于后得成就<a href=\"/remen/liudu.html\" class=\"keylink\" target=\"_blank\">六度</a>及诸地</p><p>无畏诸力等众相及诸好</p><p>佛刹及众生任意随所取</p><p>生于彼刹中速能成正觉</p><p>转无上法轮随意入涅槃</p><p>若有善男子及善女人等</p><p>受持此经者如上说功德</p><p>若持此经者谨慎莫放逸</p><p>闻如前福业若满于一劫</p><p>若减于一劫常须勤读诵</p><p>不生<a href=\"/remen/xiedai.html\" class=\"keylink\" target=\"_blank\">懈怠</a>心我敕有如是</p><p>此等诸佛者<a href=\"/remen/changzhu.html\" class=\"keylink\" target=\"_blank\">常住</a>功德藏</p><p>虚空云中王常住于彼处</p><p>若人闻佛名一劫减一劫</p><p>闻已生敬心彼是最健人</p><p>亦是大智慧亦是人中最</p><p>亦是健丈夫于世大名闻</p><p>是故我今言弥勒当听我</p><p>有大智慧人巧解方便者</p><p>常勤不放逸恒近善知识</p><p>得闻此经典后趣菩提道</p><p>佛说此经已。弥勒菩萨摩诃萨。及诸菩萨众大比丘众。天龙夜叉乾闼婆阿修罗迦楼罗紧那罗摩睺罗伽人非人等。闻佛所说欢喜奉行。</p></div>"
}]