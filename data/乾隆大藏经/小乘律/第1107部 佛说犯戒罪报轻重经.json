[{
    "title": "第1107部 佛说犯戒罪报轻重经",
    "author": "安世高 译",
    "html": "<div class=\"B1_text\"><p>佛说犯戒罪报轻重经</p><p>如是我闻。一时佛住王舍城迦兰陀竹园。尔时尊者目连。晡时从<a href=\"/remen/chanding.html\" class=\"keylink\" target=\"_blank\">禅定</a>觉。往至<a href=\"/remen/shizun.html\" class=\"keylink\" target=\"_blank\">世尊</a>所。头面礼足却住一面。时尊者大目连。白佛言。世尊。意有所疑今欲请问。唯愿听许。佛告目连。听汝所问。当为汝说。目连。即白佛言。世尊。若<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>。无惭愧心轻慢佛语。犯众学戒。如是犯波罗提提舍尼。波夜提。偷兰遮。僧伽婆尸沙。波罗夷。得几所不<a href=\"/remen/154932.html\" class=\"keylink\" target=\"_blank\">饶益</a>罪。唯愿解说。佛告目连。谛听谛听。当为汝说。若比丘比丘尼无惭无愧。轻慢佛语犯众学戒。如四天王天寿五百岁。堕泥犁中。于人间数九百千岁。佛告目连。无惭无愧轻慢佛语。犯波罗提提舍尼。如三十三天寿一千岁。堕泥犁中。于人间数三亿六十千岁。佛告目连。无惭无愧轻慢佛语。犯波夜提。如夜摩天寿二千岁。堕泥犁中。于人间数二十亿四十千岁佛告目连。无惭无愧轻慢佛语。犯偷兰遮。如兜率天寿四千岁。堕泥犁中。于人间数。五十亿六十千岁。佛告目连。无惭无愧轻慢佛语。犯僧伽婆尸沙。如不憍乐天寿八千岁。堕泥犁中。于人间数。二百三十亿四十千岁。佛告目连。无惭无愧轻慢佛语。犯波罗夷。如他化<a href=\"/remen/zizai.html\" class=\"keylink\" target=\"_blank\">自在</a>天寿十六千岁。堕泥犁中。于人间数。九百二十一亿六十千岁。时尊者目连闻佛所说<a href=\"/remen/huanxi.html\" class=\"keylink\" target=\"_blank\">欢喜</a>奉行。</p><p>尔时尊者目连。即说偈言。</p><p><a href=\"/remen/yinyuan1.html\" class=\"keylink\" target=\"_blank\">因缘</a>轻慢故命终堕恶道</p><p>因缘修善者于此生天上</p><p>缘斯修福业离恶得<a href=\"/remen/jietuo.html\" class=\"keylink\" target=\"_blank\">解脱</a></p><p>不善观因缘身坏入恶道</p><p>比丘谨慎乐放逸多忧谴</p><p>变诤小致大积恶入火[火*分]</p><p>持戒福致喜<a href=\"/remen/pojie.html\" class=\"keylink\" target=\"_blank\">破戒</a>有惧心</p><p>永断<a href=\"/remen/sanjie.html\" class=\"keylink\" target=\"_blank\">三界</a>漏尔乃得<a href=\"/remen/niepan.html\" class=\"keylink\" target=\"_blank\">涅槃</a></p><p>戒德可恃怙<a href=\"/remen/fubao.html\" class=\"keylink\" target=\"_blank\">福报</a>常随己</p><p>见法为人长众远三恶道</p><p>戒慎除恐畏福德三界尊</p><p>鬼龙蛇毒害不犯持戒人</p><p>神仙五通人造世诸咒术</p><p>为诸惭愧者断诸无惭愧</p><p>如来制禁戒半月半月说</p><p>已说戒利益稽首礼诸佛</p></div>"
}]