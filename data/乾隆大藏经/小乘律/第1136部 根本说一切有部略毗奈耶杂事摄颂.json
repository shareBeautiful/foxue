[{
    "title": "第1136部 根本说一切有部略毗奈耶杂事摄颂",
    "author": "义净法师 译",
    "html": "<div class=\"B1_text\"><p>根本说一切有部略毗奈耶杂事摄颂</p><p>此杂事中总有八门。以大门一颂摄尽宏纲一一门中各有别门。总摄八颂就别门中各有十颂。合九十颂。并内摄颂向有千行。若能读诵忆持者。即可总闲其义。</p><p>大门总摄颂曰(总有八颂摄)</p><p>甎石及牛毛三衣并上座</p><p><a href=\"/remen/sheli.html\" class=\"keylink\" target=\"_blank\">舍利</a>猛兽筋笈多尼除塔</p><p>第一别门总摄颂曰。</p><p>甎揩剪爪钵镜生支蹈衣</p><p>水罗生豆殊洗足裙应结</p><p>别门子摄颂十行。</p><p>甎揩石白土牛黄香益眼</p><p>打柱等诸缘璎珞即应知</p><p>剪爪发揩光春时餐小果</p><p>渴听五种药广说大生缘</p><p>缀钵畜资具刀子及针筒</p><p>并以揁有三是大仙开许</p><p>照镜并鉴水不应用梳刷</p><p>顶上留长发浴室栗[女*占]毗</p><p>生支当护面不为歌舞乐</p><p>许作歌咏声用钵有四种</p><p>蹈衣并诸袋褥及于坐具</p><p>有缘离三衣六种心念法</p><p>水罗有五种器共一衣食</p><p>露形啖饮食洗浴事应知</p><p>豆生不净地吐食指授索</p><p>铜器不应为盛盐等随畜</p><p>应为洗足处及以濯足盆</p><p>热时须扇风蚊虫开五拂</p><p>结下裙不高不持于重担</p><p>若病许杖络服蒜等随听</p><p>第二别门总摄颂曰(十行)</p><p>牛毛并伞盖披緂胜鬘缘</p><p><a href=\"/remen/chujia.html\" class=\"keylink\" target=\"_blank\">出家</a>药汤瓶门扇锤斤斧</p><p>别门子摄颂十行。</p><p>牛毛及隐处同床不独披</p><p>若得白色衣染覆方应用</p><p>伞盖无后世歌声不放火</p><p>游行觅依止毛緂不翻披</p><p>披緂听不听恶声不置钵</p><p>衣开三种纽应知条亦三</p><p>胜鬘恶生事次制诸璎珞</p><p>金条及彩物斯皆不应畜</p><p>出家有五利不捉钱授学</p><p>大众说伽他烟筒漱听许</p><p>药汤应洗浴灌鼻开铜盏</p><p>乘舆老病听须知便利事</p><p>水瓶知净触愿<a href=\"/remen/shizun.html\" class=\"keylink\" target=\"_blank\">世尊</a>长寿</p><p>因斯尼<a href=\"/remen/niepan.html\" class=\"keylink\" target=\"_blank\">涅槃</a>啖嚼俱开五</p><p>安门扇釰孔皮替处中窗</p><p>内阔网扇枢开店须羊甲</p><p>铁锤及枪子铁[瑤-王+金]并木锨</p><p>釜床窖五百斧凿众皆许</p><p>许斤斧三梯竹木绳随事</p><p>下灌造寺法说难他<a href=\"/remen/yinyuan1.html\" class=\"keylink\" target=\"_blank\">因缘</a></p><p>第三别门总摄颂曰。</p><p>三衣及衣架河边造寺盐</p><p>拭面拭身巾寺座刀应畜</p><p>别门子摄颂十行。</p><p>三衣条叶量床脚拂游尘</p><p>行处着[毯-炎+瞿]毹捍石须时畜</p><p>衣架及灯笼勿使虫伤损</p><p>热开三面舍可记难陀身</p><p>河边制齿木罗怙遣出门</p><p>合诃不合诃二行应与服</p><p>造寺安檐网广陈扫地缘</p><p>求法说二童热时听造舍</p><p>石盐安角内药器用[毯-炎+瞿]毹</p><p>安替诵经时以物承其足</p><p>拭面巾疏薄唾盆并衬体</p><p>铁槽砌基地日光珠浣衣</p><p>拭身履蛇咽石器生疑惑</p><p>染衣有多种随意尽伽蓝</p><p>造寺所须物穿床礼敬仪</p><p>别畜剃发衣花鬘挂眠处</p><p>好座并床施香泥及钵笼</p><p>油器法语行衣袋持三索</p><p>须剃刀应畜及剪甲等物</p><p>支床并偃枕香土用随情</p><p>第四别门总摄颂曰。</p><p>上座及墙栅缘破并养病</p><p>旃荼猪蔗寺钵依栽树法</p><p>别门子摄颂十行。</p><p>上座翻次说或可共至终</p><p>滤作非时浆处不为限齐</p><p>墙栅尼剃具不着打光衣</p><p>得少亦平分洗净仪应识</p><p>缘破须缝[打-丁+替]明月闻便颂</p><p>依止知差别三人共坐听</p><p>养病除性罪将圆不升树</p><p>王臣不<a href=\"/remen/shoujie.html\" class=\"keylink\" target=\"_blank\">受戒</a>斩手不应为</p><p>旃荼苏陀夷大衣暂时用</p><p>师谟婆苏达取钵已物想</p><p>阿市多护月贼想取白衣</p><p>此与大律同故更不烦出</p><p>猪蔗多罗果毛緂黑喜还</p><p>安置刀子针不用琉璃器</p><p>寺中应遍画然火并洗浴</p><p>钵水不蹈叶连鞋食不应</p><p>无钵度大贼安居无依止</p><p>五年同利养负重不应为</p><p>四依求六物贼盗苾刍衣</p><p>委寄五种殊须知染衣法</p><p>须知栽树法贼緂作<a href=\"/remen/shentong.html\" class=\"keylink\" target=\"_blank\">神通</a></p><p>若得上帔衣不应割去缋</p><p>第五别门总摄颂曰。</p><p>焚尸诘三转舍堕我身亡</p><p>界苾刍不应不合五皮用</p><p>别门子摄颂十行。</p><p>焚尸诵三启目连因打亡</p><p>不应广大作多护诸珍宝</p><p>诘问令忆念问彼容许不</p><p>教授事不为长净及随意</p><p>佛三转法轮初度五人已</p><p>不唤名族等拘尸宣略教</p><p>舍堕物不分蚊帱随意畜</p><p>三股状作釜应张羯耻那</p><p>亡后嘱授别委寄者身死</p><p>他方通委寄若死对余人</p><p>界外不与欲将行不展转</p><p>说戒随意事违者并招愆</p><p>苾刍应知数随意任行筹</p><p>不与俗同坐老少应随夏</p><p>不应居贮座不诱他求寂</p><p>不为誓赌物亦不食虎残</p><p>不合自藏身不为言白等</p><p>若得上价宝卖之应共分</p><p>五皮不应用余类亦同然</p><p>若患痔病时熊皮履应着</p><p>第六门总摄颂曰。</p><p>猛兽筋不应灯光及勇健</p><p>驮索度尼法因许乔答弥</p><p>尼不前长者可与余卧具</p><p>不合辄灒水是总颂应知</p><p>别门子摄颂十行。</p><p>猛兽筋皮綖拥前复拥后</p><p>两角及尖头诸靴皆不合</p><p>四大王初诞光明普皆照</p><p>父母因斯事各为立其名</p><p>腹中天守护生已蹈莲花</p><p>举手独称尊灌洗花衣落</p><p>阿私多睹相那剌陀劝师</p><p>五百瑞现前父王立三字</p><p>付母养太子令观大人相</p><p>阿私多远至亲睹牟尼形</p><p>灯光得为王有五珠胜物</p><p>因叙奇异事广说健陀罗</p><p>鸺鹠鹤饮乳芒草尾身齐</p><p>斑驳与毛同沙盆水不溢</p><p>盐麨水差别衣瓦变成尘</p><p>是谓健陀罗<a href=\"/remen/shijian.html\" class=\"keylink\" target=\"_blank\">世间</a>思十事</p><p>猛光亲问母知从蝎所生</p><p>与彼五百金驱之令出国</p><p>猛光侍缚迦金光医罗钵</p><p>那刺陀得果妙发钵持油</p><p>楼上逢增长淫女夜观星</p><p>因作马鸣声商人抱枯骨</p><p>牛护猎师死放宫天授归</p><p>猛光向得叉杀人声以梦</p><p>猛光一切施影胜舍饼初</p><p>卧具谓给孤善贤造僧寺</p><p>文鸠死赤体三种难不应</p><p>观无厌不眠总收其七颂</p><p>林内文鸠死树下猕猴亡</p><p>此世他世中四盲闇应识</p><p>赤体空无用杵臼唯应一</p><p>患害起疑心轻贱事须渐</p><p>三种愚痴人离间有三别</p><p>下品应车裂奸诈事应知</p><p>难得为他事孤独事多虚</p><p>相违合重打失去行无益</p><p>不应事不观不善合驱却</p><p>惊怖不欢舍渴忆难思忧</p><p>无厌可爱事不共戏夺财</p><p>不共争恶心无依伴不信</p><p>不睡及不欲九恼无悲心</p><p>十恶十相违十力<a href=\"/remen/tianren.html\" class=\"keylink\" target=\"_blank\">天人</a>现</p><p>勇健与宝器妙光兰若中</p><p>因能活开医不度损众者</p><p>驮索等三同忘由绪并问</p><p>大神通大药刀子下天宫</p><p>度尼八敬法尼欲依次坐</p><p>二部事各殊<a href=\"/remen/huansu.html\" class=\"keylink\" target=\"_blank\">还俗</a>尼不度</p><p>近圆从苾刍半月请教授</p><p>依苾刍坐夏见过不应言</p><p>不嗔诃礼少意喜而众中</p><p>随意对苾刍斯名八尊法</p><p>因度乔答弥出家有五利</p><p>可于五众内诃责事应知</p><p>尼不在前行见僧应起敬</p><p>白僧半加坐归俗诘<a href=\"/remen/wuyuan.html\" class=\"keylink\" target=\"_blank\">无缘</a></p><p>长者与残食残触不相避</p><p>不问隐屑事近圆坐应知</p><p>苾刍余卧具应与苾刍尼</p><p>尼不踏桥板不着装身物</p><p>不灒水污衣不持死胎子</p><p>不吞于不净触已子非他</p><p>第七别门总摄颂曰。</p><p>笈多尼不住僧脚崎二形</p><p>道小羯磨沽转根寺外石</p><p>别门子摄颂十行。</p><p>笈多共儿宿王舍药叉神</p><p>施儿衣系项称名与祭食</p><p>尼不住兰若不居城外寺</p><p>不许门前望亦不现窗中</p><p>许着僧脚崎有男不池浴</p><p>交衢不应越宜在一边行</p><p>若是二形女或是合道类</p><p>或常血流出及时无血人</p><p>道小着内衣近苾刍不唾</p><p>僧尼不对说当于自众边</p><p>苾刍作羯磨尼可用心听</p><p>敷座令人坐尼座应分别</p><p>酤酒淫女舍途中不触女</p><p>随时开内衣歌舞不应作</p><p>僧尼根若转至三皆摈出</p><p>广<a href=\"/remen/shuofa.html\" class=\"keylink\" target=\"_blank\">说法</a>与缘莲花色为使</p><p>寺外不为忏独不令剃发</p><p>不赁尼寺屋甎等不揩身</p><p>不以骨及石若木或拳揩</p><p>唯用手摩身余物皆不合</p><p>第八门总摄颂曰。</p><p>除塔忏门前被差不应畜</p><p>不共女由妇泻药三衣蛇</p><p>别门子摄颂十行。</p><p>除塔损波离僧制不应越</p><p>尼无难听入教诫等相随</p><p>尼忏不应轻随意不长净</p><p>更互当收谢尼众坐应知</p><p>门前不长净当须差二尼</p><p>若至长净时差人待尼白</p><p>被差不避去当问教师名</p><p>着帽为钵囊结鬘尼不合</p><p>不应畜铜器变酒合平复</p><p>赁房与俗旅诳惑作医巫</p><p>不共女人浴亦不逆流洗</p><p>钵底应安替不畜琉璃杯</p><p>由妇制锡杖起舞时招罪</p><p>湿饼受请食说法伴白知</p><p>泻药齿有毒刮舌錍应洗</p><p>由其罪业尽<a href=\"/remen/zhengde.html\" class=\"keylink\" target=\"_blank\">证得</a>阿罗汉</p><p>三衣随事着兰若法应知</p><p>浴守门妙花不应住非处</p><p>由蛇观卧具一衣不为礼</p><p>初至寺中时老年应礼四</p><p>世尊为高胜广说<a href=\"/remen/dizi.html\" class=\"keylink\" target=\"_blank\">弟子</a>行</p><p>行雨问大师为说七六法</p><p>众集敬大师闻法生正信</p><p>自述年衰老说行雨因缘</p><p>行雨竹林内修理波吒邑</p><p>渡河诣小树渐向涅槃等</p><p>第三十七卷记四黑白。次明涅槃事。</p><p>第三十八说善贤外道得果事。次说诸国争舍利事。</p><p>第三十九说<a href=\"/remen/poluomen.html\" class=\"keylink\" target=\"_blank\">婆罗门</a>与诸国分舍利。及牛主结集事等。</p><p>第四十说五百及七百结集事。</p><p>根本说一切有部略毗奈耶杂事摄颂一卷。</p><p>大唐景龙四年岁次庚戌四月辛巳朔十五日景申<a href=\"/remen/sanzang.html\" class=\"keylink\" target=\"_blank\">三藏</a>法师大德义净宣释梵本并缀文正字。</p><p>翻经<a href=\"/remen/shamen.html\" class=\"keylink\" target=\"_blank\">沙门</a>吐火罗大德达摩秫磨证梵义。</p><p>翻经沙门中<a href=\"/remen/tianzhu.html\" class=\"keylink\" target=\"_blank\">天竺</a>国大德拔努证梵义。</p><p>翻经沙门罽宾国大德达摩难陀证梵文。</p><p>翻经沙门淄州大云寺大德慧沼证义。</p><p>翻经沙门洛州崇先寺大德律师道琳证义。</p><p>翻经沙门福寿寺寺主大德利明证义。</p><p>翻经沙门洛州太平寺大德律师道恪证义。</p><p>翻经沙门大荐福寺大德胜庄证义。</p><p>翻经沙门相州禅河寺大德玄伞证义笔受。</p><p>翻经沙门大荐福寺大德律师智积证义正字。</p><p>翻经沙门德州大云寺寺主慧伞证义。</p><p>翻经沙门西凉州伯塔寺大德慧积读梵本。</p><p>翻经婆罗门东天竺国左屯卫翊府中郎将员外置同正员臣瞿金刚证译。</p><p>翻经婆罗门东天竺国大首领臣伊舍罗证梵本。</p><p>翻经婆罗门左领军卫中郎将迦湿弥罗国王子臣阿顺证译。</p><p>翻经婆罗门东天竺国左执戟直中书省臣度颇具读梵本。</p><p>翻经婆罗门龙播国大达官准五品臣李输罗证译。</p><p>金紫光禄大夫守<a href=\"/ctwh/jing/13j/shangshu.html\" class=\"keylink\" target=\"_blank\">尚书</a>左仆射同中书门下三品上柱国史舒国公臣韦洰源等及修文馆学士三十三人同监。</p><p>判官朝散大夫行著作佐郎臣刘令植。</p><p>使金紫光禄大夫私书监检校殿中兼知内外闲厩陇右三使上柱国嗣号臣王邕。</p></div>"
}]