[{
    "title": "第1144部 根本说一切有部苾刍尼戒经",
    "author": "义净法师 译",
    "html": "<div class=\"B1_text\"><p>第一卷第二卷</p><p>根本说一切有部苾刍尼戒经 卷上</p><p>别<a href=\"/remen/jietuo.html\" class=\"keylink\" target=\"_blank\">解脱</a>经难得闻经于无量俱胝劫</p><p>读诵<a href=\"/remen/shouchi.html\" class=\"keylink\" target=\"_blank\">受持</a>亦如是如说<a href=\"/remen/xingzhe.html\" class=\"keylink\" target=\"_blank\">行者</a>更难遇</p><p>诸佛出现于世乐演说微妙<a href=\"/remen/zhengfa.html\" class=\"keylink\" target=\"_blank\">正法</a>乐</p><p>僧伽一心同见乐和合俱修勇进乐</p><p>若见<a href=\"/remen/shengren.html\" class=\"keylink\" target=\"_blank\">圣人</a>则为乐并与共住亦为乐</p><p>若不见诸愚痴人是则名为常受乐</p><p>见具尸罗者为乐若见多闻亦名乐</p><p>见阿罗汉是真乐由于后有不生故</p><p>于河津处妙阶乐以法降怨战胜乐</p><p><a href=\"/remen/zhengde.html\" class=\"keylink\" target=\"_blank\">证得</a>正慧果生时能除我慢尽为乐</p><p>若有能为决定意善伏根欲具多闻</p><p>从少至老处林中寂静闲居兰若乐</p><p>诸大德。春时尔许过。余有尔许在。老死既侵命根渐减。大师教法不久当灭。诸大德。应勤光显。莫为放逸。由不放逸。必当证得如来应正等觉。何况所余觉品善法。大德僧伽。先作何事。佛声闻众少求少事。未受近圆者出。不来诸苾刍尼说欲及清净(其持欲者各对比坐而说)</p><p>合十指恭敬礼释迦师子</p><p>别解脱调伏我说仁善听</p><p>听已当正行如大仙所说</p><p>于诸小罪中勇猛亦勤护</p><p>心马难制止勇决恒相续</p><p>别解脱如衔有百针极利</p><p>若人违轨则闻教便能止</p><p>大士若良马当出<a href=\"/remen/fannao.html\" class=\"keylink\" target=\"_blank\">烦恼</a>阵</p><p>若人无此衔亦不曾喜乐</p><p>彼没烦恼阵迷转于<a href=\"/remen/shengsi.html\" class=\"keylink\" target=\"_blank\">生死</a></p><p>大德尼僧伽听。今僧伽黑月十四日(或云白月十五日)作褒洒陀。若苾刍尼僧伽时至听者。苾刍尼僧伽应许。苾刍尼僧伽。今作褒洒陀。说波罗底木叉戒经。白如是。</p><p>诸大德。我今作褒洒陀。说波罗底木叉戒经。仁等谛听。善思念之。若有犯者。当发露。无犯者默然。默然故。知诸大德清净。如余问时即如实答。我今于此胜苾刍尼众中。乃至三问亦应如实答。若苾刍尼忆知有犯不发露者。得故<a href=\"/remen/wangyu.html\" class=\"keylink\" target=\"_blank\">妄语</a>罪。诸大德。佛说故妄语是障碍法。是故苾刍尼欲求清净者。当发露。发露即安乐。不发露不安乐。</p><p>诸大德。我已说戒经序。今问。诸大德。是中清净不(如是三说)诸大德。是中清净默然故。我今如是持。</p><p>诸大德。此八波罗市迦法。半月半月戒经中说。</p><p>摄颂曰。</p><p>不净不与取断人称上法</p><p>触八事覆随斯皆不共住</p><p>若复苾刍尼与诸苾刍尼同得学处。不舍学处。学羸不自说。作不净行。两交会法。乃至共傍生。此苾刍尼亦得波罗市迦。不应共住。</p><p>若复苾刍尼若在聚落。若空闲处。他不与物以盗心取。如是盗时。若王若大臣。若捉若杀。若缚若驱摈。若呵责言。咄女子。汝是贼痴无所知。作如是盗。如是盗者。此苾刍尼亦得波罗市迦。不应共住。</p><p>若复苾刍尼若人若人胎。故自手断其命。或持刀授与。或自持刀。或求持刀者。若劝死赞死。语言。咄女子。何用此罪累不净恶活为。汝今宁死死胜生。随自心念。以余言说劝赞令死。彼因死者。此苾刍尼亦得波罗市迦。不应共住。</p><p>若复苾刍尼实无知无遍知自知。不得上人法寂静。圣者殊胜证悟智见安乐住。而言我知我见。彼于异时。若问若不问。欲自清净故。作如是说。诸具寿。我实不知不见。言知言见。虚诳妄语。除增上慢。此苾刍尼亦得波罗市迦。不应共住。</p><p>若复苾刍尼自有染心。共染心男子。从自腋已下膝已上作受乐心。身相摩触。若极摩触。于如是事。此苾刍尼亦得波罗市迦。不应共住。</p><p>若复苾刍尼自有染心共染心男子。掉举戏笑。指其处所。定时现相。来去丈夫。情相许可。在可行非处。纵身而卧。于是八事共相领受。若苾刍尼作如是事者。亦得波罗市迦。不应共住。</p><p>若复苾刍尼先知他苾刍尼犯他胜罪。而不曾说。彼身死后。若归俗若出去。方作是语。尼众应知。我先知此苾刍尼犯他胜罪。于如是事。此苾刍尼亦得波罗市迦。不应共住。</p><p>若复苾刍尼知彼苾刍和合僧伽。与作舍置羯磨。苾刍尼众亦复与作不礼敬法。彼苾刍于僧伽处现恭敬相。希求拔济。自于界内乞解舍置法。彼苾刍尼报苾刍言。圣者。勿于僧伽处现恭敬相。希求拔济。自于界内乞解舍置法。我为圣者供给衣钵及余资具。悉令无乏。当可安心读诵作意。时诸苾刍尼告此尼曰。汝岂不知众与此人作舍置羯磨。苾刍尼与作不礼敬法。彼苾刍起谦下心。自于界内乞解舍置法。汝便供给衣钵等物。令无乏少。汝今应舍此随从事。诸苾刍尼如是谏时。舍者善。若不舍者。应可再三殷勤正谏。随教应诘。令舍是事。舍者善。若不舍者。此苾刍尼亦得波罗市迦。不应共住。</p><p>诸大德。我已说八他胜法。苾刍尼于此随犯一一事。不得与诸苾刍尼共住如前。后亦如是。得他胜罪。不应共住。今问诸大德。是中清净不(如是三说)诸大德。是中清净默然故。我今如是持。</p><p>诸大德。是二十僧伽伐尸沙法。半月半月戒经中说。</p><p>摄颂曰。</p><p>媒嫁及二谤二染并四独</p><p>夫弃契作解二诤杂独住</p><p>破僧与随伴污家并恶性</p><p>众教有二十八三谏应知</p><p>若复苾刍尼作媒嫁事。持男意语女。持女意语男。若为成妇及私通事。乃至须臾顷。僧伽伐尸沙。</p><p>若复苾刍尼怀嗔不舍故。于清净苾刍尼。以无根波罗市迦法谤。欲坏彼净行。后于异时。若问若不问。知此是无根谤。彼苾刍尼由嗔恚故。作是语者。僧伽伐尸沙。</p><p>若复苾刍尼怀嗔不舍故。于清净苾刍尼以异非分波罗市迦法谤。欲坏彼净行。后于异时。若问若不问。知此是异非分事。以少相似法而为毁谤。彼苾刍尼。由嗔恚故。作是语者。僧伽伐尸沙。</p><p>若复苾刍尼有染心。从染心男子共相领受。随取何物。僧伽伐尸沙。</p><p>若复苾刍尼向苾刍尼作如是语。随汝无染心受染心男子物。我复何过者。僧伽伐尸沙。</p><p>若复苾刍尼独从尼寺向余处宿者。僧伽伐尸沙。</p><p>若复苾刍尼独从尼寺昼向俗家者。僧伽伐尸沙。</p><p>若复苾刍尼独在道行者。</p><p>僧伽伐尸沙。</p><p>若复苾刍尼独浮渡河者僧伽伐尸沙。</p><p>若复苾刍尼知他妇女作非<a href=\"/remen/fashi.html\" class=\"keylink\" target=\"_blank\">法事</a>。众人共嫌为夫所弃。并白王知度令<a href=\"/remen/chujia.html\" class=\"keylink\" target=\"_blank\">出家</a>者。僧伽伐尸沙。</p><p>若复苾刍尼依他旧契。自为己索亡人物者。僧伽伐尸沙。</p><p>若复苾刍尼知苾刍尼被苾刍尼众。为作舍置羯磨。便出界外。为作解法者僧伽伐尸沙。</p><p>若复苾刍尼。共诸苾刍尼斗诤纷扰作如是语。我舍<a href=\"/remen/fofa.html\" class=\"keylink\" target=\"_blank\">佛法</a>僧非但此<a href=\"/remen/shamen.html\" class=\"keylink\" target=\"_blank\">沙门</a>释女具戒具德。有胜善法。于余沙门。亦具戒具德。有胜善法。我当诣彼修习梵行。时诸苾刍尼语言。汝可舍此<a href=\"/foxue/changshi/153417.html\" class=\"keylink\" target=\"_blank\">罪恶</a>之见。如是谏时。舍者善。若不舍者。应可再三殷勤正谏。随教应诘。令舍是事。舍者善。若不舍者。僧伽伐尸沙。</p><p>若复苾刍尼。共诸苾刍尼斗诤纷扰。诸苾刍尼语是苾刍尼言。姊妹。莫斗诤纷扰。此苾刍尼作如是语。汝有爱恚怖痴。于斗诤人有遮不遮。诸苾刍尼语言。大德。他谏诲时莫作是语。汝有爱恚怖痴。于斗诤人有遮不遮。姊妹可止。此语诸苾刍尼。如是谏时。舍者善。若不舍者。应可再三殷勤正谏。随教应诘。令舍是事。舍者善。若不舍者僧伽伐尸沙。</p><p>若复苾刍尼共余苾刍尼杂乱而住。掉举戏笑。诸苾刍尼语是苾刍尼言。姊妹。莫杂乱住掉举戏笑。汝杂乱住时。令善法衰损。不得增益。应可别住。别住之时令善法增益。不复衰损。诸苾刍尼如是谏时。舍者善。若不舍者。应可再三殷勤正谏。随教应诘。令舍是事。舍者善。若不舍者。僧伽伐尸沙。</p><p>若复苾刍尼知余苾刍尼乐为独住。诸苾刍尼语是苾刍尼言。大德。莫为独住。汝独住时令善法衰损。不得增益。姊妹。应可共住。令善法增益。不复衰损。诸苾刍尼亦应告言。大德。勿乐独住。令善法衰损。大德。应可舍此独住恶见。作是谏时。舍者善。若不舍者。应可再三殷勤正谏随教应诘。令舍是事。舍者善。若不舍者。僧伽伐尸沙。</p><p>若复苾刍尼兴方便。欲破和合僧伽。于破僧事坚执不舍。诸苾刍尼应语彼苾刍尼言。姊妹。莫欲破和合僧伽坚执而住。姊妹。应与僧伽和合共住<a href=\"/remen/huanxi.html\" class=\"keylink\" target=\"_blank\">欢喜</a>无诤。一心一说如水乳合。大师教法令得光显安乐久住。具寿。汝可舍破僧事。诸苾刍尼如是谏时。舍者善。若不舍者。应可再三殷勤正谏。随教应诘。令舍是事。舍者善。若不舍者。僧伽伐尸沙。</p><p>若复苾刍尼若一若二若多。与彼苾刍尼共为伴党。同邪违正随顺而住。时此苾刍尼语诸苾刍尼言。大德。莫共彼苾刍尼有所论说。若好若恶。何以故。彼苾刍尼是顺法律依法律。语言无虚妄。彼爱乐者我亦爱乐。诸苾刍尼应语此苾刍尼言。具寿。莫作是说。彼苾刍尼是顺法律依法律。语言无虚妄。彼爱乐者我亦爱乐。何以故。彼苾刍尼非顺法律不依法律。语言皆虚妄。汝莫乐破僧。当乐和合僧。应与僧和合欢喜无诤。一心一说如水乳合。大师教法令得光显安乐久住。具寿。可舍破僧恶见。顺邪违正。劝作诤事坚执而住。诸苾刍尼如是谏时。舍者善。若不舍者。应可再三殷勤正谏。随教应诘。令舍是事。舍者善。若不舍者。僧伽伐尸沙。</p><p>若复众多苾刍尼于村落城邑住。污他家行恶行。污他家亦众见闻知。行恶行亦众见闻知。诸苾刍尼应语彼苾刍尼言。具寿。汝等污他家行恶行。污他家亦众见闻知。行恶行亦众见闻知。汝等可去不应住此。彼苾刍尼语诸苾刍尼言。大德。有爱恚怖痴。有如是同罪。苾刍尼有驱者有不驱者。时诸苾刍尼语彼苾刍尼言。具寿。莫作是语。诸大德。有爱恚怖痴。有如是同罪。苾刍尼有驱者有不驱者。何以故。诸苾刍尼无爱恚怖痴。汝等污他家行恶行。污他家亦众见闻知。行恶行亦众见闻知。具寿。汝等应舍爱恚等。言诸苾刍尼。如是谏时。舍者善。若不舍者。应可再三殷勤正谏。随教应诘。令舍是事。舍者善。若不舍者。僧伽伐尸沙。</p><p>若复苾刍尼恶性不受人语。诸苾刍尼于佛所说戒经中。<a href=\"/remen/rufa.html\" class=\"keylink\" target=\"_blank\">如法</a>如律劝诲之时。不受谏语言。诸大德。莫向我说少许若好若恶。我亦不向诸大德说若好若恶。诸大德止。莫劝我。莫论说我。诸苾刍尼语是苾刍尼言。具寿。汝莫不受谏语。诸苾刍尼于佛所说戒经中。如法如律劝诲之时。应受谏语。具寿。如法谏诸苾刍尼。诸苾刍尼亦如法谏具寿。如是如来应正等觉佛声闻众。便得增长。共相谏诲。具寿。汝等应舍此事。诸苾刍尼如是谏时。舍者善。若不舍者。应可再三殷勤正谏。随教应诘。令舍是事。舍者善。若不舍者。僧伽伐尸沙。</p><p>诸大德。我已说二十僧伽伐尸沙法。十二初犯八至三谏若苾刍尼随一一犯故覆藏者。二部僧伽应与作半月行摩那[卑*也]。行摩那[卑*也]竟。余有出罪。若称可二部僧伽意者。二部僧伽各二十众。当于四十众中出是苾刍尼罪。若少一人不满四十众。是苾刍尼罪。不得除。二部僧伽得罪此是出罪法。</p><p>今问诸大德。是中清净不(如是三说)诸大德。是中清净默然故我今如是持(尼无二不定法)</p><p>诸大德。此三十三泥萨只波逸底迦法。半月半月戒经中说。</p><p>初摄颂曰。</p><p>持离畜浣衣取衣乞过受</p><p>同价及别主遣使送衣直</p><p>若复苾刍尼作衣已竟。羯耻那衣复出。得长衣齐。十日不分别应畜。若过畜者。泥萨只波逸底迦。</p><p>若复苾刍尼作衣已竟。羯耻那衣复出。于五衣中离一一衣界外宿。下至一夜。除得众法。泥萨只波逸底迦。</p><p>若复苾刍尼作衣已竟。羯耻那衣复出。得非时衣。欲须应受受已。当疾成衣。若有望处求令满足。若不足者。得畜经一月。若过者。泥萨只波逸底迦。</p><p>若复苾刍尼与非亲苾刍浣染打故衣者。泥萨只波逸底迦。</p><p>若复苾刍尼从非亲苾刍取衣者。除贸易。泥萨只波逸底迦。</p><p>若复苾刍尼从非亲<a href=\"/wenda/jushi/\" class=\"keylink\" target=\"_blank\">居士</a>居士妇乞衣。除余时。泥萨只波逸底迦。余时者。若苾刍尼夺衣失衣。烧衣吹衣漂衣。此是时。</p><p>若复苾刍尼夺衣。失衣烧衣吹衣漂衣。从非亲居士居士妇乞衣。彼多施衣苾刍尼。若须应受上下二衣。若过受者泥萨只波逸底迦。</p><p>若复苾刍尼。有非亲居士居士妇共办衣价。当买如是清净衣。与某甲苾刍尼及时应用。此苾刍尼先不受请。因他告知。便诣彼家作如是语。善哉仁者。为我所办衣价可买如是清净衣。及时与我为好故。若得衣者。泥萨只波逸底迦。</p><p>若复苾刍尼有非亲居士居士妇。各办衣价。当买如是清净衣。与某甲苾刍尼。此苾刍尼先不受请。因他告知。便诣彼家作如是语。善哉仁者。为我所办衣价。可共买如是清净衣。及时与我为好故。若得衣者。泥萨只波逸底迦。</p><p>若复苾刍尼若王若大臣<a href=\"/remen/poluomen.html\" class=\"keylink\" target=\"_blank\">婆罗门</a>居士等。遣使为苾刍尼送衣价。彼使持衣价至苾刍尼所。白言。圣者。此物是某甲王大臣婆罗门居士等遣我送来。圣者哀愍为受。是苾刍尼语彼使言。仁此衣价我不应受。若得顺时净衣应受。彼使白言圣者。有执事人不须衣。苾刍尼言有。若僧伽净人。若邬波斯伽。此是苾刍尼执事人。彼使往执事人所。与衣价已。语言。汝可以此衣价。买顺时清净衣。与某甲苾刍尼令其披服。彼使善教执事人已还至苾刍尼所白言。圣者。所示执事人。我已与衣价。得清净衣应受。苾刍尼须衣。应往执事人所。若二若三令彼忆念。告言。我须衣。若得者善。若不得者。乃至四五六返往。彼默然随处而住。若四五六返得衣者善。若不得衣过。是求得衣者。泥萨只波逸底迦。若竟不得衣。是苾刍尼应随彼送衣价处。若自往若遣可信人。往报言。人为某甲苾刍尼送衣价。彼苾刍尼竟不得衣。仁应知。勿令失。此是时。</p><p>第二摄颂曰。</p><p>捉金银出纳卖买钵乞线</p><p>织师自夺衣回他病长钵</p><p>若复苾刍尼自手捉金银钱等。若教他捉者。泥萨只波逸底迦。</p><p>若复苾刍尼种种出纳求利者。泥萨只波逸底迦。</p><p>若复苾刍尼种种卖买者。泥萨只波逸底迦。</p><p>若复苾刍尼有钵减五缀。堪得受用。为好故更求余钵得者。泥萨只波逸底迦。</p><p>彼苾刍尼应于众中舍此钵。取众中最下钵。与彼苾刍尼报言。此钵还汝不应守持。不应分别。亦不施人。应自审详徐徐受用。乃至破应护持。此是其法。若复苾刍尼自乞缕线。使非亲织师织作衣。若得衣者。泥萨只波逸底迦。</p><p>若复苾刍尼有非亲居士居士妇。为苾刍尼使非亲织师织作衣。此苾刍尼先不受请。便生异念。诣彼织师所。作如是言。汝今知不。此衣为我织。善哉织师。应好织净梳治。善拣择极坚打。我当以少钵食。或钵食类。或复食直而相济给。若苾刍尼以如是物与织师求得衣者。泥萨只波逸底迦。</p><p>若复苾刍尼与苾刍尼衣。彼于后时恼嗔骂詈生嫌贱心。若自夺若教他夺。报言。还我衣来。不与汝。若衣离彼身自受用者。泥萨只波逸底迦。</p><p>若复苾刍尼知他与众物。自回入己者。泥萨只波逸底迦。</p><p>如<a href=\"/remen/shizun.html\" class=\"keylink\" target=\"_blank\">世尊</a>说。听诸病苾刍尼。所有诸药随意服食。谓酥油糖蜜。于七日中应自守持触宿而服。若苾刍尼过七日服者。泥萨只波逸底迦。</p><p>若复苾刍尼畜长钵得经一宿。若过畜者。泥萨只波逸底迦。</p><p>第三摄颂曰。</p><p>不着舍不舍乞金银染衣</p><p>得利有五殊买药衣二价</p><p>若复苾刍尼于半月内不着五衣者。泥萨只波逸底迦。</p><p>若复苾刍尼非时舍羯耻那衣者。泥萨只波逸底迦。</p><p>若复苾刍尼依时不舍羯耻那衣者。泥萨只波逸底迦。</p><p>若复苾刍尼乞求金银者。泥萨只波逸底迦。</p><p>若复苾刍尼以衣利直。将充食用者。泥萨只波逸底迦。</p><p>若复苾刍尼得别衣利。充食用者。泥萨只波逸底迦。</p><p>若复苾刍尼得卧具利。将充食用者。泥萨只波逸底迦。</p><p>若复苾刍尼得夏安居利。充食用者。泥萨只波逸底迦。</p><p>若复苾刍尼得多人利。回入己者。泥萨只波逸底迦。</p><p>若复苾刍尼得僧祇利物。回入己者。泥萨只波逸底迦。</p><p>若复苾刍尼买诸药物系竟复解。解而复系者。泥萨只波逸底迦。</p><p>若复苾刍尼持贵价重衣者。泥萨只波逸底迦。</p><p>若复苾刍尼持贵价轻衣者。泥萨只波逸底迦。</p><p>诸大德。我已说三十三泥萨只波逸底迦法。今问诸大德。是中清净不(如是三说)</p><p>诸大德。是中清净默然故。我今如是持。</p><p>诸大德此一百八十波逸底迦法。半月半月戒经中说。</p><p>第一摄颂曰。</p><p>妄毁及离间发举说同声</p><p>说罪得上人随亲辄轻毁</p><p>若复苾刍尼故妄语者。波逸底迦。</p><p>若复苾刍尼毁訾语故。波逸底迦。</p><p>若复苾刍尼离间语故。波逸底迦。</p><p>若复苾刍尼知和合僧伽。如法断诤事已除灭。后于羯磨处。更发举者。波逸底迦。</p><p>若复苾刍尼为男子<a href=\"/remen/shuofa.html\" class=\"keylink\" target=\"_blank\">说法</a>。过五六语。除有智女人。波逸底迦。</p><p>若复苾刍尼与未近圆人同句读诵。及教授法者。波逸底迦。</p><p>若复苾刍尼知他苾刍尼有粗恶罪。向未近圆人说除众羯磨。波逸底迦。</p><p>若复苾刍尼实得上人法。向未近圆人说者。波逸底迦。</p><p>若复苾刍尼先同心许。后作是说。诸具寿。以僧利物随亲厚处。回与别人者。波逸底迦。</p><p>若复苾刍尼半月半月说戒经时。作如是语。诸具寿。何用说此小随小学处。为说是戒。时令诸苾刍尼心生恶作恼悔怀忧。若作如是轻呵戒者。波逸底迦。</p><p>第二摄颂曰。</p><p>种子轻恼教安床草叶敷</p><p>强住脱床虫过三外道处</p><p>若复苾刍尼自坏种子有情村。及令他坏者。波逸底迦。</p><p>若复苾刍尼嫌毁轻贱苾刍尼者。波逸底迦。</p><p>若复苾刍尼违恼言教者。波逸底迦。</p><p>若复苾刍尼于露地处安僧敷具及诸床座。去时不自举。不教人举。</p><p>若有苾刍尼不嘱授者。除余缘故波逸底迦。</p><p>若复苾刍尼于僧房内。若草若叶自敷教人敷。去时不自举。不教人举。若有苾刍尼不嘱授。除余缘故波逸底迦。</p><p>若复苾刍尼于僧住处。知诸苾刍尼先此处住。后来于中故相恼触于彼卧具。若坐若卧。作如是念。彼若生苦者。自当避我去。波逸底迦。</p><p>若复苾刍尼于僧住处。知重房棚上脱脚床。及余坐物。放身坐卧者。波逸底迦。</p><p>若复苾刍尼知水有虫。自浇草土。若和牛粪。及教人浇者。波逸底迦。</p><p>若复苾刍尼作大住处。于门梐边应安横扂。及诸窗牖并安水窦。若起墙时是湿泥者。应二三重齐横扂处。若过者。波逸底迦。</p><p>若复苾刍尼于外道住处。得经一宿一食。除病<a href=\"/remen/yinyuan1.html\" class=\"keylink\" target=\"_blank\">因缘</a>。若过者。波逸底迦。</p><p>第三摄颂曰。</p><p>过三不余食劝足并别众</p><p>非时触不受虫外道观装</p><p>若复众多苾刍尼往俗家中。有净信婆罗门居士。殷勤劝请与饼麨饭。苾刍尼须者应两三钵受。若过受者。波逸底迦。既受得已还至住处。若有苾刍尼应共分食。此是时。</p><p>若复苾刍尼足食竟。不作余食法。更食者。波逸底迦。</p><p>若复苾刍尼知他苾刍尼足食竟。不作余食法。劝令更食。告言。具寿。当啖此食。以此因缘欲使他犯生忧恼者。波逸底迦。</p><p>若复苾刍尼别众食者。除余时。波逸底迦。余时者。病时作时。道行时船行时。大众食时。沙门施食时。此是时。</p><p>若复苾刍尼非时食者。波逸底迦。</p><p>若复苾刍尼食曾经触食者。波逸底迦。</p><p>若复苾刍尼不受食举着口中而啖咽者。除水及齿木。波逸底迦。</p><p>若复苾刍尼知水有虫受用者。波逸底迦。</p><p>若复苾刍尼自手授与无衣外道及余外道男女食者。波逸底迦。</p><p>若复苾刍尼往观整装军者。波逸底迦。</p><p>第四摄颂曰。</p><p>观军二打拟覆罪诣俗家</p><p>然火与欲过说欲非障法</p><p>若复苾刍尼有因缘往军中。应齐二夜。若过宿者。波逸底迦。</p><p>若复苾刍尼在军中宿经二夜。观整装军。见先旗兵。及看布阵散兵者。波逸底迦。</p><p>若复苾刍尼嗔恚故不喜。打苾刍尼者。波逸底迦。</p><p>若复苾刍尼嗔恚故不喜。拟手向苾刍尼者。波逸底迦。</p><p>若复苾刍尼知他苾刍尼有粗恶罪。覆藏者。波逸底迦。</p><p>若复苾刍尼语余苾刍尼。作如是语。具寿。共汝诣俗家。当与汝美好饮食令得饱满。彼苾刍尼至俗家竟。不与食。语言。具寿。汝去。我与汝共坐共语不乐。我独坐独语乐。作是语时。欲令生恼者。波逸底迦。</p><p>若复苾刍尼无病为身。若自然火。若教他然者。波逸底迦。</p><p>若复苾刍尼。与他欲已。后便悔言。还我欲来。不与汝者。波逸底迦。</p><p>若复苾刍尼与未近圆人同室宿。过二夜者。波逸底迦。</p><p>若复苾刍尼作如是语。我知佛所说法。欲是障碍者。习行之时非是障碍。诸苾刍尼应语彼苾刍尼言。具寿。汝莫作是语。我知佛所说。欲是障碍法者。习行之时非是障碍。汝莫谤世尊。谤世尊者不善。世尊不作是语。世尊以无量门。于诸欲法说为障碍。汝可弃舍如是恶见。诸苾刍尼如是谏时。舍者善。若不舍者。乃至二三随正应谏。随正应教令舍是事。舍者善。若不舍者。波逸底迦。</p><p>第五摄颂曰。</p><p>与恶见同宿求寂坏色衣</p><p>捉宝洗傍生恼指水同宿</p><p>根本说一切有部苾刍尼戒经 卷下</p><p>若复苾刍尼知如是语人。未为随法不舍恶见。共为言说共住受用。同室而宿者。波逸底迦。</p><p>若复苾刍尼见有求寂女。作如是语。我知佛所说法。欲是障碍者。习行之时非是障碍。诸苾刍尼应语彼求寂女言。汝莫作是语。我知佛所说。欲是障碍法者。习行之时非是障碍。汝莫谤世尊。谤世尊者不善。世尊不作是语。世尊以无量门。于诸欲法说为障碍。汝可弃舍如是恶见。诸苾刍尼语彼求寂女时。舍此事者善。若不舍者。乃至二三随正应谏。随正应教。令舍是事。舍者善。若不舍者。诸苾刍尼应语彼求寂女言。汝从今已去。不应说言。如来应正等觉是我大师。若有尊宿及同梵行者。不应随行。如余求寂女。得与苾刍尼二夜同宿。汝今无是事。汝愚痴人。可速灭去。若苾刍尼知是被摈求寂女而摄受<a href=\"/remen/154932.html\" class=\"keylink\" target=\"_blank\">饶益</a>。同室宿者。波逸底迦。</p><p>若复苾刍尼得新衣。当作三种染坏色。若青若泥若赤。随一而坏。若不作三种坏色而受用者。波逸底迦。</p><p>若复苾刍尼宝及宝类。若自捉若教人捉。除在寺内及白衣舍。波逸底迦。若在寺内及白衣舍。见宝及宝类。应作是念。然后当取。若有认者我当与之。此是时。</p><p>若复苾刍尼半月应洗浴。故违而浴者。除余时波逸底迦。余时者。热时病时。作时行时。风时雨时风雨时。此是时。</p><p>若复苾刍尼故断傍<a href=\"/remen/shengming.html\" class=\"keylink\" target=\"_blank\">生命</a>者。波逸底迦。</p><p>若复苾刍尼故恼他苾刍尼。乃至少时不乐。以此为缘者。波逸底迦。</p><p>若复苾刍尼以指击擽他者。波逸底迦。</p><p>若复苾刍尼水中戏者。波逸底迦。</p><p>若复苾刍尼共男子同室宿者。波逸底迦。</p><p>第六摄颂曰。</p><p>怖藏嗔二道掘地四月请</p><p>拒教窃听言默然从座起</p><p>若复苾刍尼若自恐怖。若教人恐怖他苾刍尼。下至戏笑者。波逸底迦。</p><p>若复苾刍尼自藏苾刍苾刍尼。若正学女求寂求寂女衣钵。及余资具若教人藏者。除余缘。故波逸底迦。</p><p>若复苾刍尼嗔恚故。知彼苾刍尼清净无犯以无根僧伽伐尸沙法谤者。波逸底迦。</p><p>若复苾刍尼共男子同道行。更无女人。乃至一村间者。波逸底迦。</p><p>若复苾刍尼与贼商旅共同道行。乃至一村间者。波逸底迦。</p><p>若复苾刍尼自手掘地。若教人掘者。波逸底迦。</p><p>若复苾刍尼有四月请。须时应受。若过受者。除余时。波逸底迦。余时者。谓别请更请。殷勤请常请。此是时。</p><p>若复苾刍尼闻诸苾刍尼作如是语。具寿。仁今当习如是学处。彼作是语。我实不能用。汝愚痴不分明不善解者。所说之言。受行学处。我若见余善闲<a href=\"/remen/sanzang.html\" class=\"keylink\" target=\"_blank\">三藏</a>。当随彼言而受行者。波逸底迦。</p><p>若苾刍尼实欲求解彼者。当问三藏。此是时。</p><p>若复苾刍尼知余苾刍尼评论事生求过纷扰诤竞而住。默然往彼听其所说。作如是念。我欲听已。当令斗乱。以此为缘者。波逸底迦。</p><p>若复苾刍尼知众如法评论事时。默然从座起去。有苾刍尼不嘱授者。除余缘。故波逸底迦。</p><p>第七摄颂曰。</p><p>不恭敬饮酒入聚往余家</p><p>明相摄耳筒床足绵敷具</p><p>若复苾刍尼不恭敬者。波逸底迦。</p><p>若复苾刍尼饮诸酒者。波逸底迦。</p><p>若复苾刍尼非时入聚落。不嘱余苾刍尼。除余缘。故波逸底迦。</p><p>若复苾刍尼受食家请。食前食后行诣余家。不嘱授者。波逸底迦。</p><p>若复苾刍尼明相未出。刹帝利灌顶王未藏宝及宝类。若入过宫门阃者。除余缘故波逸底迦。</p><p>若复苾刍尼半月半月说戒经时。作如是语。具寿。我今始知。是法戒经中说。诸苾刍尼知是苾刍尼。若二若三同作长净。况复过此。应语彼言。具寿。非不知故得免其罪。汝所犯罪应如法说悔。当劝喻言。具寿。此法希奇难可逢遇。汝说戒时。不恭敬不住心。不殷重不作意。不一想不摄耳。不策念而听法者。波逸底迦。</p><p>若复苾刍尼用骨牙角。作针筒成者。应打碎。波逸底迦。</p><p>若复苾刍尼作大木床足。应高佛八指。除入梐木。若过者。应截去。波逸底迦。</p><p>若复苾刍尼以草木绵贮僧床座者。应撤去。波逸底迦。</p><p>若复苾刍尼作尼师但那。当应量作。是中量者。长佛二张手。广一张手半长广中。更增一张手。若过作者。应截去。波逸底迦。</p><p>第八摄颂曰。</p><p>覆疮佛衣量蒜剃洗手拍</p><p>自煮食水洒生草弃墙外</p><p>若复苾刍尼作覆疮衣。当应量作。是中量者。长佛四张手。广二张手。若过作者。应截去。波逸底迦。</p><p>若复苾刍尼同佛衣量作衣。或复过者。波逸底迦。是中佛衣量者。长佛十张手。广六张手。此是佛衣量。</p><p>若复苾刍尼啖蒜者。波逸底迦。</p><p>若复苾刍尼剃隐处毛者。波逸底迦。</p><p>若复苾刍尼若洗净时。应齐二指节。若过者。波逸底迦。</p><p>若复苾刍尼以手拍隐处者。波逸底迦。</p><p>若复苾刍尼自手煮生食者。波逸底迦。</p><p>若复苾刍尼以水洒上众者。波逸底迦。</p><p>若复苾刍尼在生草上。大小便洟唾者。波逸底迦。</p><p>若复苾刍尼不善观察。以不净弃墙外者。波逸底迦。</p><p>第九摄颂曰。</p><p>为独有五种由耳语有四</p><p>若怀嗔恚心椎胸皆不合</p><p>若复苾刍尼独与男子在屏处立者。波逸底迦。</p><p>若复苾刍尼独与苾刍在屏处立者。波逸底迦。</p><p>若复苾刍尼独与男子在露处立者。波逸底迦。</p><p>若复苾刍尼独与苾刍在露处立者。波逸底迦。</p><p>若复苾刍尼独住一房者。波逸底迦。</p><p>若复苾刍尼共男子耳语者。波逸底迦。</p><p>若复苾刍尼受男子耳语者。波逸底迦。</p><p>若复苾刍尼共苾刍耳语者。波逸底迦。</p><p>若复苾刍尼受苾刍耳语者。波逸底迦。</p><p>若复苾刍尼嗔恚故。便自椎胸生苦痛者波逸底迦。</p><p>第十摄颂曰。</p><p>咒誓不观事坐床以树胶</p><p>在四白衣家看病不同卧</p><p>若复苾刍尼以自梵行而为咒誓者。波逸底迦。</p><p>若复苾刍尼不善观事而诘他者。波逸底迦。</p><p>若复苾刍尼于屏闇处。不观床座而坐卧者。波逸底迦。</p><p>若复苾刍尼以树胶作生支者。波逸底迦。</p><p>若复苾刍尼在白衣家说法去时。不嘱授家主收摄卧具者。波逸底迦。</p><p>若复苾刍尼在白衣家主人未许。于床座上辄坐者。波逸底迦。</p><p>若复苾刍尼在白衣家。不问主人辄坐者。波逸底迦。</p><p>若复苾刍尼知苾刍尼先在白衣家。后来令他去者。波逸底迦。</p><p>若复苾刍尼于亲<a href=\"/remen/dizi.html\" class=\"keylink\" target=\"_blank\">弟子</a>及依止弟子。见有病患不瞻侍者。波逸底迦。</p><p>若复苾刍尼二尼同一床卧者。波逸底迦。</p><p>第十一摄颂曰。</p><p>二安居二怖天祠未满年</p><p>畜众二嫁人僧未与无限</p><p>若复苾刍尼夏安居未为。随意人间游行者。波逸底迦。</p><p>若复苾刍尼夏安居。满不离旧处人间游行者。波逸底迦。</p><p>若复苾刍尼知王国中有贼怖处。而游行者。波逸底迦。</p><p>若复苾刍尼知彼处所有虎狼师子怖。而游行者。波逸底迦。</p><p>若复苾刍尼往天祠中作论议者。波逸底迦。</p><p>若复苾刍尼未满十二岁。与他出家受近圆者。波逸底迦。</p><p>若复苾刍尼僧伽未与畜众法。辄畜弟子者。波逸底迦。</p><p>若复苾刍尼知曾嫁女人年未满十二。与出家者。波逸底迦。</p><p>若复苾刍尼知曾嫁女人年满十二。不与正学法而受近圆者。波逸底迦。</p><p>若复苾刍尼僧伽未与无限畜众法。辄多畜者。波逸底迦。</p><p>第十二摄颂曰。</p><p>度娠不教诫不护不随身</p><p>二童女恶人多忧二六法</p><p>若复苾刍尼度有娠女人出家者。波逸底迦。</p><p>若复苾刍尼与他出家。并受近圆不教诫者。波逸底迦。</p><p>若复苾刍尼与他出家。并受近圆。不摄受卫护者。波逸底迦。</p><p>若复苾刍尼与他出家。不将随身去者。波逸底迦。</p><p>若复苾刍尼知童女年未满二十。与受近圆者。波逸底迦。</p><p>若复苾刍尼知童女年满二十。不与二岁学六法六随法。即受近圆者。波逸底迦。</p><p>若复苾刍尼知恶性女人好为斗诤。与出家者。波逸底迦。</p><p>若复苾刍尼知多忧恼女人度出家者。波逸底迦。</p><p>若复苾刍尼知女人未满二岁学六法六随法。与受近圆者。波逸底迦。</p><p>若复苾刍尼知女人二岁。学六法及六随法了。不与受近圆者。波逸底迦。</p><p>第十三摄颂曰。</p><p>未放与我衣收敛年年受</p><p>欲半月无僧安居随意责</p><p>若复苾刍尼知他妇女夫主未放。度出家者。波逸底迦。</p><p>若复苾刍尼知彼女人希受近圆。告云汝与我衣。当授汝近圆者。波逸底迦。</p><p>若复苾刍尼报俗女云。汝应收敛家业。我当与汝出家。如教作讫。不度出家者。波逸底迦。</p><p>若复苾刍尼于每年中。与他出家及受近圆者。波逸底迦。</p><p>若复苾刍尼经宿与欲者。波逸底迦。</p><p>若复苾刍尼半月半月应求教授。若不求者。波逸底迦。</p><p>若复苾刍尼无苾刍处作长净者。波逸底迦。</p><p>若复苾刍尼无苾刍处作安居者。波逸底迦。</p><p>若复苾刍尼安居了。不于二部众中。以三事作随意者。波逸底迦。</p><p>若复苾刍尼诃责众者。波逸底迦。</p><p>第十四摄颂曰。</p><p>骂众五种悭赞家寺食法</p><p>更食给孩子洗裙令浣衣</p><p>若复苾刍尼骂众者。波逸底迦。</p><p>若复苾刍尼见赞叹他起悭嫉心者。波逸底迦。</p><p>若复苾刍尼于家悭者。波逸底迦。</p><p>若复苾刍尼于寺悭者。波逸底迦。</p><p>若复苾刍尼于利养饮食悭者。波逸底迦。</p><p>若复苾刍尼悭法者。波逸底迦。</p><p>若复苾刍尼食竟更食者。波逸底迦。</p><p>若复苾刍尼给养他孩儿者。波逸底迦。</p><p>若复苾刍尼不畜洗裙者。波逸底迦。</p><p>若复苾刍尼令浣衣人洗衣者。波逸底迦。</p><p>第十五摄颂曰。</p><p>上众沙门衣二病衣从乞</p><p>不共出不分斗不嘱学咒</p><p>若复苾刍尼共上众换衣者。波逸底迦。</p><p>若复苾刍尼辄将沙门法衣与俗人者。波逸底迦。</p><p>若复苾刍尼不畜病衣者。波逸底迦。</p><p fx data-zshare></p><div class=\"bdsharebuttonbox bdshare-button-style0-16\"><a href=\"#\" class=\"bds_more\" data-cmd=\"more\">分享到:</a><a href=\"#\" class=\"bds_weixin\" data-cmd=\"weixin\" title=\"分享到微信\"></a><a href=\"#\" class=\"bds_tqf\" data-cmd=\"tqf\" title=\"分享到腾讯朋友\"></a><a href=\"#\" class=\"bds_tsina\" data-cmd=\"tsina\" title=\"分享到新浪微博\"></a><a href=\"#\" class=\"bds_sqq\" data-cmd=\"sqq\" title=\"分享到QQ好友\"></a><a href=\"#\" class=\"bds_qzone\" data-cmd=\"qzone\" title=\"分享到QQ空间\"></a></div><script src=\"https://www.hrfjw.com/statics/m_liaotuo/js/zshare.min.js\"></script></div>"
}]