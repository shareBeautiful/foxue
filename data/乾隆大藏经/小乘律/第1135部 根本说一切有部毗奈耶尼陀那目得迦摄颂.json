[{
    "title": "第1135部 根本说一切有部毗奈耶尼陀那目得迦摄颂",
    "author": "义净法师 译",
    "html": "<div class=\"B1_text\"><p>　　根本说一切有部毗奈耶尼陀那目得迦摄颂</p><p>　　尼陀那五十二颂。</p><p>　　目得迦四十八颂。</p><p>　　大门总摄颂曰初明受近圆次分亡人物</p><p>　　圆坛并户钩菩萨像五门</p><p>　　别门初总摄颂曰(此有十事尽不截皮)</p><p>　　近圆知日数界别不入地</p><p>　　界边五众居不截皮生肉</p><p>　　第一子摄颂曰近圆男女状非近圆为师</p><p>　　难等十无师莫授我七岁</p><p>　　第二子摄颂曰日数每应知告白夜须减</p><p>　　六日十八日说戒不应频</p><p>　　第三子摄颂曰界别不告净亦不为羯磨</p><p>　　乘空不持欲解前方结后</p><p>　　第四子摄颂曰不入界舍界(出放光说二颂)</p><p>　　树界有<a href=\"/remen/shizun.html\" class=\"keylink\" target=\"_blank\">世尊</a>不越及可越羯磨者身死</p><p>　　第五子摄颂曰地墙等秉事结界无与欲</p><p>　　但于一处坐得为四羯磨</p><p>　　第六子摄颂曰大界两驿半下水上山颠</p><p>　　异见明相过五众受七日</p><p>　　第七子摄颂曰五众坐安居亲等请日去</p><p>　　于经有疑问求解者应行</p><p>　　第八子摄颂曰假令不截衣有缘皆得着</p><p>　　衣可随身量若短作篅衣</p><p>　　第九子摄颂曰不畜五种皮由有过失故</p><p>　　开许得用处齐坐卧容身</p><p>　　第十子摄颂曰生肉及诸醋有五种不同</p><p>　　痔病爪不伤回施知希望</p><p>　　别门第二总摄颂曰分亡及唱导</p><p>　　张衣授学人重作收摄驱求寂同墙上</p><p>　　第一子摄颂曰分亡者衣物互无应互取</p><p>　　见斗应须谏随头向处分</p><p>　　第二子摄颂曰唱导乘与车得衣应举掌</p><p>　　僧伽获衣利凡圣可同分</p><p>　　第三子摄颂曰有张有不张有出有不出</p><p>　　若在于界外闻生<a href=\"/remen/suixi.html\" class=\"keylink\" target=\"_blank\">随喜</a>心</p><p>　　第四子摄颂曰授学等不秉作法不成诃</p><p>　　十二人成诃不净犯根本</p><p>　　第五子摄颂曰更应重作法勿使求寂行</p><p>　　守护善用心见处离闻处</p><p>　　第六子摄颂曰收摄于界内于众心降伏</p><p>　　截柱及门框尼等同驱摈</p><p>　　第七子摄颂曰<a href=\"/remen/pojie.html\" class=\"keylink\" target=\"_blank\">破戒</a>应驱逐伏处亦皆除</p><p>　　恼俗应收谢余众咸同此</p><p>　　第八子摄颂曰与求寂令怖为受成近圆</p><p>　　五法成就时五夏离依去</p><p>　　第九子摄颂曰同分非同分有齐限及无</p><p>　　有覆无覆殊名一种便异</p><p>　　第十子摄颂曰不墙上行法非于一二三</p><p>　　不对破戒人不取授学欲</p><p>　　别门第三总摄颂曰圆坛求寂堕</p><p>　　一衣烟药器铁推发及门不应随铁作</p><p>　　第一子摄颂曰圆坛及天庙两驿半依止</p><p>　　无钵不度人钵等不书字</p><p>　　第二子摄颂曰求寂堕钵破开余存念者</p><p>　　作二种薰笼并随所须物</p><p>　　第三子摄颂曰一衣不互作澡浴可遮人</p><p>　　于褥不剃头病人随服食</p><p>　　第四子摄颂曰烟筒坏色衣鼻筒饮水器</p><p>　　针筒非宝物眼药合并椎</p><p>　　第五子摄颂曰药器及[毯-炎+瞿]毹承足枮泻药</p><p>　　苾刍不应作当择死人衣</p><p>　　第六子摄颂曰铁椎并杵杓身自不负担</p><p>　　以食供父母毛毯不充衣</p><p>　　第七子摄颂曰发爪窣睹波任作鲜白色</p><p>　　随意安灯处一畔出高檐</p><p>　　第八子摄颂曰门户并檐屋及以塔下基</p><p>　　赤石紫矿涂此等皆随作</p><p>　　第九子摄颂曰不应以橛钉及升窣睹波</p><p>　　开许金银花塔上以舍盖</p><p>　　第十子摄颂曰铁作窣睹波及以金银等</p><p>　　许幡旗<a href=\"/remen/gongyang.html\" class=\"keylink\" target=\"_blank\">供养</a>并可用香油</p><p>　　别门第四总摄颂曰户镮随处用</p><p>　　沾衣大小便染衣揁认衣赊衣果无净</p><p>　　第一子摄颂曰户镮倚带网取米为众食</p><p>　　寺内作私房居人应受用</p><p>　　第二子摄颂曰随处当用物营作人所须</p><p>　　器具食灯油随施主应用</p><p>　　第三子摄颂曰令雨沾僧物夜半共分床</p><p>　　小座并依年敷席咸同此</p><p>　　第四子摄颂曰大小便利处经行不恼他</p><p>　　洗足及拭鞋釜篦不夺用</p><p>　　第五子摄颂曰染釜及水瓶僧钵并饮器</p><p>　　刀石爪鼻物支床不问年</p><p>　　第六子摄颂曰羯耻那衣揁絣线正缝时</p><p>　　染汁杂物等用时不应夺</p><p>　　第七子摄颂曰外道覆认衣作记死时施</p><p>　　有五种亲友得法独应行</p><p>　　第八子摄颂曰赊取他衣去及为他和市</p><p>　　不高下买衣应二三酬价</p><p>　　第九子摄颂曰果园差修理四种不应分</p><p>　　果熟现前分观时莫諠戏</p><p>　　第十子摄颂曰无净人自行自取不应食</p><p>　　不选开其病结界证耕人</p><p>　　别门第五总摄颂曰菩萨像供养</p><p>　　吉祥大众食大会草稕居集僧鸣大鼓</p><p>　　第一子摄颂曰听为菩萨像复许五种旗</p><p>　　为座置尊仪铁干随意作</p><p>　　第二子摄颂曰供养菩萨像并作诸璎珞</p><p>　　涂香及车舆作伞盖旗幡</p><p>　　第三子摄颂曰吉祥并供养花鬘及香合</p><p>　　诸人大集时昼开门夜关</p><p>　　第四子摄颂曰大众集会食薜舍佉月生</p><p>　　香台五六年并应为大会</p><p>　　第五子摄颂曰大会食草稕不应杂乱坐</p><p>　　应打揵稚鼓告时令普知</p><p>　　第六子摄颂曰集僧鸣大鼓供了去幢幡</p><p>　　若多获珍财随应悉分与</p><p>　　大门总摄颂曰(目得迦四十八颂)最初为忏谢</p><p>　　第二定属物第三资具衣目得迦总颂</p><p>　　别门第一总摄颂曰忏谢草田中</p><p>　　合免王影胜糖酥根等听狗肉盏甘蔗</p><p>　　第一子摄颂曰忏谢非近圆观求寂相貌</p><p>　　苾刍与尼法若互秉皆成</p><p>　　第二子摄颂曰草田村略说生心褒洒陀</p><p>　　贼缚不同愆六开僧教罪</p><p>　　第三子摄颂曰合免者应放穿渠遣众行</p><p>　　一日至四旬皮肉皆不净</p><p>　　第四子摄颂曰影胜王床施王母物入僧</p><p>　　乌燕鹤鹫雕苾刍不应食</p><p>　　第五子摄颂曰狗肉不应啖并食尸鸟兽</p><p>　　及以同蹄畜亦不食猕猴</p><p>　　第六子摄颂曰小盏及衣角皮叶等有过</p><p>　　除其铁一种余物任情为</p><p>　　第七子摄颂曰甘蔗酪肉麻药有四种别</p><p>　　大麻蔓菁粥根等粥应餐</p><p>　　第八子摄颂曰开许沙糖饮得为七日药</p><p>　　生心为五事益彼应共分</p><p>　　第九子摄颂曰医教应服酥油及余残触</p><p>　　并开眼药合除十为净厨</p><p>　　第十子摄颂曰根茎叶花果皆应淡酒浸</p><p>　　水搅而饮用并许其异食</p><p>　　别门第二总摄颂曰定物有主处</p><p>　　须问憍萨罗从像豫先差大减会尼众</p><p>　　第一子摄颂曰定物不应移莫拾贼遗物</p><p>　　尸林亦复尔随许并应收</p><p>　　第二子摄颂曰有主天庙物苾刍不应取</p><p>　　看病人不应劝他舍法服</p><p>　　第三子摄颂曰物须问施主众利可平分</p><p>　　二大合均分余众应加减</p><p>　　第四子摄颂曰憍萨罗白叠<a href=\"/remen/fozi.html\" class=\"keylink\" target=\"_blank\">佛子</a>因餐麨</p><p>　　室利笈多缘广论营造事</p><p>　　第五子摄颂曰从像入城中受吉祥施物</p><p>　　旗鼓随情设苾刍皆不应</p><p>　　第六子摄颂曰豫先为唱令五众从行城</p><p>　　应差掌物人尼无别轮法</p><p>　　第七子摄颂曰应差分物人上座宜准价</p><p>　　不得辄酬直索价返还衣</p><p>　　第八子摄颂曰寺大减其层将衣者应用</p><p>　　恐怖若止息准式用僧祇</p><p>　　第九子摄颂曰若有大聚会鸣鼓集众僧</p><p>　　众大别为行检校人先食</p><p>　　第十子摄颂曰凡于尼众首应安一空座</p><p>　　为待余苾刍孤苦勿增价</p><p>　　第三别门总摄颂曰。</p><p>　　资具衣愚痴若差不用俗</p><p>　　正作长者施剃刀窣睹波</p><p>　　饭酪叶承水及洗钵等事</p><p>　　此之十二颂总摄要应知</p><p>　　第一子摄颂曰十三资具物牒名而守持</p><p>　　自余诸长衣委寄应分别</p><p>　　第二子摄颂曰痴不了<a href=\"/remen/sanzang.html\" class=\"keylink\" target=\"_blank\">三藏</a>此等十二人</p><p>　　失性复本时诃言应采录</p><p>　　第三子摄颂曰若差十二人斯语成诃法</p><p>　　受时言我俗此不成近圆</p><p>　　第四子摄颂曰不用五种脂随应为说戒</p><p>　　因亿耳开粥王田众应受</p><p>　　第五子摄颂曰俗人求寂等并不合同坐</p><p>　　两学有难缘同处非成过</p><p>　　第六子摄颂曰正作不令起随年坐染盆</p><p>　　应共护僧园勿烧营作木</p><p>　　第七子摄颂曰长者所施物问已应留举</p><p>　　随处莫废他洗身方入寺</p><p>　　第八子摄颂曰剃刀并镊子用竟不应留</p><p>　　便利若了时无宜室中住</p><p>　　第九子摄颂曰窣睹波围绕广陈诸圣迹</p><p>　　浊水随应饮若碱分别知</p><p>　　第十子摄颂曰饼酪等非污亦可内瓶中</p><p>　　洗足五种瓨齐何名口净叶手承注口</p><p>　　多疑流钵中举粮持渡河纵触非成过</p><p>　　洗钵应用心他触问方受换食持粮等</p><p>　　无难并还遮</p><p>　　别门第四总摄颂曰与田分不应</p><p>　　赤体定物施僧衣字还往甘蔗果客裙</p><p>　　第一子摄颂曰与田分相助车船沸自取</p><p>　　鸟[嘴-角+鳥]蝇无惭制底信少欲</p><p>　　第二子摄颂曰不应令贼住及以黄门等</p><p>　　乃至授学人行筹破僧众</p><p>　　第三子摄颂曰不赤体披衣冒雨向厨内</p><p>　　便利宜缝补和泥福久增</p><p>　　第四子摄颂曰定物施此中不应余处食</p><p>　　若有将去者并须依价还</p><p>　　第五子摄颂曰僧衣题施主别人施私记</p><p>　　氎氀许别人尼夏应修理</p><p>　　第六子摄颂曰若还往衣物送来应为受</p><p>　　为众取他财将众物还价</p><p>　　第七子摄颂曰甘蔗等平分不应分口腹</p><p>　　四事无分法卧具夜不行</p><p>　　第八子摄颂曰果由药叉施净之方受食</p><p>　　余者为浆饮不烧地灯台</p><p>　　第九子摄颂曰客旧宜详审授受分明付</p><p>　　五开应总闭肘短可随身</p><p>　　第十子摄颂曰裙及僧脚欹香泥污衣洗</p><p>　　取食除多分须知十种尘</p></div>"
}]