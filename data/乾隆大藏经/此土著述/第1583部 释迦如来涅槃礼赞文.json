[{
    "title": "第1583部 释迦如来涅槃礼赞文",
    "author": "仁岳 译",
    "html": "<div class=\"B1_text\"><p>释迦如来<a href=\"/remen/niepan.html\" class=\"keylink\" target=\"_blank\">涅槃</a>礼赞文</p><p>释迦如来涅槃礼赞文序</p><p>宋霅溪<a href=\"/remen/shamen.html\" class=\"keylink\" target=\"_blank\">沙门</a>仁岳撰</p><p>儒家流有终身之忧者。考妣远日之谓也。释氏子岂不然乎。彼所以思生我劬劳之亲。此所以怀度我慈悲之父。其德罔极其孝攸同。观夫叔世<a href=\"/remen/chujia.html\" class=\"keylink\" target=\"_blank\">出家</a>之徒。具沙门之形。禀释迦之姓。至佛涅槃日。不能斋庄致礼者众矣。予窃伤之。尝读涅槃后分。如来灭后。梵释天众大龟氏等。莫不皆以偈颂为之哀叹。又僧祇律。令涅槃日称扬佛德。于是追述化迹辄成赞辞。凡十四章章八句。初十章赞佛。次一章赞法。后三章赞僧。其诸方轨亦备行用。所冀吾众于二月十五日。严事经像精设<a href=\"/remen/gongyang.html\" class=\"keylink\" target=\"_blank\">供养</a>。命声德者唱之。以展必哀之诚矣。昔孤山中庸子有涅槃八德赞。盖仿于傅徽白衣观音礼而作也。以为吴蜀音韵硕异。故江浙间多不行焉。今拟<a href=\"/remen/tianzhu.html\" class=\"keylink\" target=\"_blank\">天竺</a>法师赞智者文撰之。非苟好异务在生善。知我者且无以色声求佛。邪道为让哉。</p><p>(初入道场普礼三拜焚香互跪首者唱云)</p><p>恭以。能仁应世寂默证真。廓千界以居尊。抚四生而为子。形随物现。元同非相之身。教逐机兴。讵异无言之道。爰自法轮载转。化迹弥隆。半字初谈。譬击蒙而靡倦。百金后寄。犹赎命以惟勤。普令<a href=\"/remen/fannao.html\" class=\"keylink\" target=\"_blank\">烦恼</a>之俦。安住如来之藏。四心告满<a href=\"/remen/sande.html\" class=\"keylink\" target=\"_blank\">三德</a>云归。所谓不令一人独得灭度。皆以如来灭度而灭度之。是故入于涅槃不可得而思议。我等鹤林既远痛失于前缘。像法犹存忝遵于遗训。今值中春之日。缅怀北首之仪涧藻溪苹。聊展荐羞之礼。巴歈俚咏。少陈哀叹之诚。惟愿洪慈俯回昭鉴(至此总礼一拜晨朝必须致请。余时存略。请者一位三唱)</p><p>一心奉请涅槃教主堪忍<a href=\"/remen/shizun.html\" class=\"keylink\" target=\"_blank\">世尊</a>释迦文佛。</p><p>惟愿降临道场受我供养。</p><p>一心奉请涅槃会上所<a href=\"/remen/shuofa.html\" class=\"keylink\" target=\"_blank\">说法</a>门修多罗藏。</p><p>惟愿降临道场受我供养。</p><p>一心奉请涅槃会上所集圣贤菩萨僧众。</p><p>惟愿降临道场受我供养。</p><p>一心奉请涅槃会上所集圣贤缘觉僧众。</p><p>惟愿降临道场受我供养。</p><p>一心奉请涅槃会上所集圣贤声闻僧众。</p><p>惟愿降临道场受我供养。</p><p>(叹佛偈依经中迦葉菩萨所说叹后宣疏或随意陈白)</p><p>怜悯<a href=\"/remen/shijian.html\" class=\"keylink\" target=\"_blank\">世间</a>大医王身及<a href=\"/remen/zhihui.html\" class=\"keylink\" target=\"_blank\">智慧</a>俱寂静</p><p><a href=\"/remen/wuwo.html\" class=\"keylink\" target=\"_blank\">无我</a>法中有真我是我<a href=\"/remen/dl.html\" class=\"keylink\" target=\"_blank\">顶礼</a>无上尊</p><p>(向下礼赞凡唱一身至释迦字和之礼毕起立唱赞)</p><p>一心顶礼涅槃教主堪忍世尊现声光集众时身释迦文佛。</p><p>吉河坚树生初日灵耀仙音遍十方</p><p>为召群生问后疑示言大觉归元寂</p><p>世界宝严如乐土人身血现似奢华</p><p>天供云臻但默然一时稽首怀忧恼</p><p>故我一心归命顶礼。</p><p>一心顶礼涅槃教主堪忍世尊受纯陀施食时身释迦文佛。</p><p>如来久证遮那体权现<a href=\"/remen/linzhong.html\" class=\"keylink\" target=\"_blank\">临终</a>应供仪</p><p>能与毛端变<a href=\"/remen/huashen.html\" class=\"keylink\" target=\"_blank\">化身</a>受兹华氏粳粮食</p><p>六尘虽谓空<a href=\"/remen/wuxiang.html\" class=\"keylink\" target=\"_blank\">无相</a>五果当知结有缘</p><p>我今追远奉粢盛愿证真常同妙义</p><p>故我一心归命顶礼。</p><p>一心顶礼涅槃教主堪忍世尊卧宝床现病时身释迦文佛。</p><p>付嘱文殊传<a href=\"/remen/zhengfa.html\" class=\"keylink\" target=\"_blank\">正法</a>俄然背疾示<a href=\"/remen/zhongsheng.html\" class=\"keylink\" target=\"_blank\">众生</a></p><p>曲肱右胁类婴儿收视无言如病者</p><p>郑重任听迦葉问<a href=\"/remen/congrong.html\" class=\"keylink\" target=\"_blank\">从容</a>犹待世王来</p><p>再起流光烛大千满中群苦皆消荡</p><p>故我一心归命顶礼。</p><p>一心顶礼涅槃教主堪忍世尊入月爱<a href=\"/remen/sanmei.html\" class=\"keylink\" target=\"_blank\">三昧</a>时身释迦文佛。</p><p>大悲俯念阿阇世随顺耆婆发<a href=\"/remen/shanxin.html\" class=\"keylink\" target=\"_blank\">善心</a></p><p>麑座重舒月爱光衮衣顿觉身疮愈</p><p>归佛始知邪道误闻经方了逆缘空</p><p>伊兰丛里出栴檀奇哉取譬无根信</p><p>故我一心归命顶礼。</p><p>一心顶礼涅槃教主堪忍世尊示人天相好时身释迦文佛。</p><p>手祛法服舒身相升降<a href=\"/remen/xukong.html\" class=\"keylink\" target=\"_blank\">虚空</a>四六回</p><p>欲入泥洹寂静门今观紫磨<a href=\"/remen/zhuangyan.html\" class=\"keylink\" target=\"_blank\">庄严</a>聚</p><p>麋躯曷报修因德尘劫难逢出世缘</p><p>遗教殷勤嘱未来归依<a href=\"/remen/sanbao.html\" class=\"keylink\" target=\"_blank\">三宝</a>皆当受</p><p>故我一心归命顶礼。</p><p>一心顶礼涅槃教主堪忍世尊观世间寂定时身释迦文佛。</p><p>应物已曾开秘藏还源相次近中宵</p><p>又放光明号涅槃遍游<a href=\"/remen/chanding.html\" class=\"keylink\" target=\"_blank\">禅定</a>咸超越</p><p>种智莫非观实相有情宁免见<a href=\"/remen/wuchang.html\" class=\"keylink\" target=\"_blank\">无常</a></p><p>薪尽临当火灭时阿难于是心迷乱</p><p>故我一心归命顶礼。</p><p>一心顶礼涅槃教主堪忍世尊入四禅灭度时身释迦文佛。</p><p>重入四禅休顾命便于三昧示云亡</p><p>双林变鹤覆金棺大地如雷震沙界</p><p>释梵累陈哀叹偈魔邪聊解战争忧</p><p>慧日慈光罢照临无明长夜何当晓</p><p>故我一心归命顶礼。</p><p>一心顶礼涅槃教主堪忍世尊入金棺白氎时身释迦文佛。</p><p>国人相问荼毗法天帝亲传嘱累言</p><p>俾顺轮王所化仪令生梵众无疆福</p><p>细氎千重周圣体宝棺七匝绕仙城</p><p>再以香泉灌沐时咸睹妙严身不坏</p><p>故我一心归命顶礼。</p><p>一心顶礼涅槃教主堪忍世尊示饮光在柩时身释迦文佛。</p><p>尊者饮光居鹫岭出禅知佛已归真</p><p>遥望拘尸徒步来正值阇维襄事日</p><p>柩中先现身金色拜次仍回足辐轮</p><p>最后能随哀慕心是为平等慈悲相</p><p>故我一心归命顶礼。</p><p>一心顶礼涅槃教主堪忍世尊入香楼火化时身释迦文佛。</p><p>卍字胸中流圣火众香楼上爇真躯</p><p>玉相金姿竟不存霜绵素氎还如故</p><p><a href=\"/remen/sheli.html\" class=\"keylink\" target=\"_blank\">舍利</a>晶荧分国土塔婆高显示人天</p><p>我等惭生像法余空赞当时遗化事</p><p>故我一心归命顶礼。</p><p>一心顶礼涅槃会上所说法门修多罗藏。</p><p>始为纯陀敷妙义终因须跋演微言</p><p>力扶毗奈破权疑能使阐提生实信</p><p>饮用醍醐胜众味浴临渤海足群流</p><p>我愿闻持尽后身圆伊满字常修学</p><p>故我一心归命顶礼。</p><p>一心顶礼涅槃会上所集圣贤菩萨僧集。</p><p>爰求无上<a href=\"/remen/puti.html\" class=\"keylink\" target=\"_blank\">菩提</a>道遍集微尘萨埵因</p><p>不于<a href=\"/remen/sanjie.html\" class=\"keylink\" target=\"_blank\">三界</a>现诸心等视众生如一子</p><p>引道大乘令发趣提携弱丧使知归</p><p>人中<a href=\"/remen/zizai.html\" class=\"keylink\" target=\"_blank\">自在</a>尽犹龙乘时利见难思议</p><p>故我一心归命顶礼。</p><p>一心顶礼涅槃会上所集圣贤觉僧众。</p><p><a href=\"/remen/yinyuan1.html\" class=\"keylink\" target=\"_blank\">因缘</a>罙入<a href=\"/remen/lunhui.html\" class=\"keylink\" target=\"_blank\">轮回</a>境观照优游<a href=\"/remen/jietuo.html\" class=\"keylink\" target=\"_blank\">解脱</a>门</p><p>福智曾经累劫修<a href=\"/remen/shentong.html\" class=\"keylink\" target=\"_blank\">神通</a>能起无方用</p><p>已舍鹿车行直道不同犀角守孤峰</p><p>来会娑罗双树间犹如镜像随形现</p><p>故我一心归命顶礼。</p><p>一心顶礼涅槃会上所集圣贤声闻僧众。</p><p>调伏诸根皆寂静<a href=\"/remen/shouchi.html\" class=\"keylink\" target=\"_blank\">受持</a>遗教悉<a href=\"/remen/liutong.html\" class=\"keylink\" target=\"_blank\">流通</a></p><p>既于朽宅免焚烧不向春池收瓦砾</p><p>四果并堪为<a href=\"/remen/fozi.html\" class=\"keylink\" target=\"_blank\">佛子</a>三修俱得会经王</p><p>常与无常毕竟同是谓庄严双树者</p><p>故我一心归命顶礼。</p><p>(礼赞已复跪秉炉如常运想披陈五悔)</p><p>至心<a href=\"/remen/chanhui.html\" class=\"keylink\" target=\"_blank\">忏悔</a>。我及十方法界一切众生。惟自心清净之元。具种智妙明之性。千如未眹本绝于圣凡。六妄成因遂流于<a href=\"/remen/shengsi.html\" class=\"keylink\" target=\"_blank\">生死</a>。由是眉珠顿失。眼膜重增。不逢明镜之医罔会金[金*(由/廾)]之治。何缘宿植生处人伦。值释迦法中。预<a href=\"/remen/biqiu.html\" class=\"keylink\" target=\"_blank\">比丘</a>僧数。但以<a href=\"/remen/lvyi.html\" class=\"keylink\" target=\"_blank\">律仪</a>匪慎。道品难成。一乘了义之谈。未开实慧。七聚防非之制。多犯深愆。畜不净以资身。顺无明而为行。浮囊有缺。诚怀溺海之忧。华屋空存。宁受入门之赐。今则眇观泥越。躬事忏摩。既发露于罪根。乃净除于<a href=\"/remen/yezhang.html\" class=\"keylink\" target=\"_blank\">业障</a>。佛慈普覆法力潜通。故我归依必垂护念。</p><p>忏悔已至心归命三宝。</p><p>至心劝请。</p><p>十方诸佛同常寂各为众生出世间</p><p>既成<a href=\"/remen/daoguo.html\" class=\"keylink\" target=\"_blank\">道果</a>已降魔劝转法轮当度物</p><p>优昙瑞萼良难见师子雄音岂易闻</p><p>乃至随机现灭时请以洪慈延劫寿</p><p>劝请已至心归命三宝。</p><p>至心<a href=\"/remen/suixi.html\" class=\"keylink\" target=\"_blank\">随喜</a>。</p><p>圆通已是开方便五衍无非会一乘</p><p>去来今世有<a href=\"/remen/xiuxing.html\" class=\"keylink\" target=\"_blank\">修行</a>身语意业皆随喜</p><p>黄叶谓金因亦善聚沙为塔道犹成</p><p>一切曾生嫉恚心故兹悔过咸称赞</p><p>随喜已至心归命三宝。</p><p>至心<a href=\"/remen/huixiang.html\" class=\"keylink\" target=\"_blank\">回向</a>。</p><p>畴昔与今诸福业总将空慧悉融通</p><p>所作皆成<a href=\"/remen/side.html%09\" class=\"keylink\" target=\"_blank\">四德</a>因不为再求三有果</p><p>庶汇若非同解脱我心终未取菩提</p><p>万水唯朝大海宗其犹回向无差别</p><p>回向已至心归命三宝。</p><p>至心发愿。</p><p>誓向此身修<a href=\"/remen/banruo.html\" class=\"keylink\" target=\"_blank\">般若</a>常观我佛住泥洹</p><p>不离因缘所起心即见空中无相体</p><p>若效雪山书树石或于田里举筌蹄</p><p>普愿犹如妙吉祥俱时明了如来性</p><p>发愿已至心归命三宝。</p><p>(右旋道场讽遗教经称扬<a href=\"/remen/fohao.html\" class=\"keylink\" target=\"_blank\">佛号</a>尽诚而退)</p></div>"
}]