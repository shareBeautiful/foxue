[{
    "title": "第1666部 重订教乘法数",
    "author": "圆洁 译",
    "html": "<div class=\"B1_text\"><p>　　御制重订教乘法数序　　　　　　辱一</p><p>　　<a href=\"/remen/fofa.html\" class=\"keylink\" target=\"_blank\">佛法</a>广大<a href=\"/remen/rufa.html\" class=\"keylink\" target=\"_blank\">如法</a>界究竟如<a href=\"/remen/xukong.html\" class=\"keylink\" target=\"_blank\">虚空</a>不涉名言岂存数量苐以病脉千源医方万品欲详对治之门湏设投症之药所以乘分三五味辨异同瑜伽<a href=\"/remen/weishi.html\" class=\"keylink\" target=\"_blank\">唯识</a>穷百法五位诸识之宗龙??马鸣剖三细六粗一心之旨非缘逐末正为寻根且等觉菩萨尚游幻网之门已极至圣必圆后得之智如所谓入海算沙执券数宝者亦偏持一边之论也顾十二分教浩如渊海论?广博名相纠纷非有明眼慧心读破全藏者综其领纲编其伦次何由使朝宗者识??瞻斗者知星此教乘法数一书缵述者之苦心不容没也释典中是书行世已久继有贤宗学者潜溪深为之厘定因名贤首法数其后台宗心源净重加详订旁及百氏名相与内典有涉者采摭续入目之曰教乘法数书经三刻屡进而弥详虽尽善矣然犹未免彼此广略之见尚需考订删补之功朕特命法师超海通理广持等折衷性相持平台贤?信参详重加校定越期年而告竣呈朕览阅其排列次第始自一心终之八万四千法门??一大藏教之开合总别同异称谓不劳遍讨了然心目视旧本实更为精括读是书者当知从总出别因别成总理随事现一多缘起之无边事得理融千差涉入而无碍借数纪程因法明心演广非多此是一中之多标略非一此是多中之一提纲则孔孔皆正牵衣而缕缕俱来正如牟尼百八珠循环总归一贯大士千手眼收摄仍是一心非唯法数之统宗固亦教乘之金钥所谓眼前佛法一切现成若乃执总滞理昧病迷方既违法门誓学之弘愿复乘<a href=\"/remen/zhongsheng.html\" class=\"keylink\" target=\"_blank\">众生</a>普度之大心无边<a href=\"/remen/fannao.html\" class=\"keylink\" target=\"_blank\">烦恼</a>宁有断期无上<a href=\"/remen/puti.html\" class=\"keylink\" target=\"_blank\">菩提</a>应无得理有志教乘者其勿忽诸是为序。</p><p>　　雍正十三年乙邜七月望日</p><p>　　教乘法数原序</p><p>　　原夫经律论藏其文浩博奚翅逾数千百卷之伙以至从末究本摄果该因性相殊途而诠表匪一各有关键未易遍寻故前代硕师举其纲节其要会粹成书目之曰藏乘法数庶几览者籍是可以得诸宗归趣之大略及其行世既久厥后有为贤首氏之学者潜溪深公又为增治补其不足亦已流布散在四方然斯二者用志之勤美则美矣惜乎尚多遗缺故从事乎简编者未免有临文之叹今僧录司右善世心源净公法师研精教部博综群籍讲演之隙焚膏继晷不弃寸阴凡内典之文旁及百氏悉以采摭详加订定续入而汇次之离为十有二卷詺曰教乘法数将寿诸梓以广其传间以示予俾序编首予弗获以孤陋荒落辞乃受而置诸几案阅之忘倦者殆三四日其上下排列之妙先后次第之宜皎然而明秩然有序视旧本实相倍蓰而不紊不繁始自一心终之于八万四千法门开合之总别称谓之异同不劳穷讨了然在目譬犹当台明镜湛水摩尼物象洪纤靡逃眹迹吁是编之作其于<a href=\"/remen/zongjiao.html\" class=\"keylink\" target=\"_blank\">宗教</a>诚非小补或者谓法离言说乃至名字尚不可得安能以数量而尽之耶予曰不然子胡不闻经云治世语言资生业等皆顺<a href=\"/remen/zhengfa.html\" class=\"keylink\" target=\"_blank\">正法</a>矧兹法数示筌蹄耳法师汲汲于此岂惟以便人人捡阅而已其寓意有深旨焉或者唯唯而退因并书以告夫同志云。</p><p>　　时</p><p>　　宣德六年岁在辛亥秋九月九日行在僧录司右讲经江左衢遐序</p><p>　　吾佛所说一大藏教诸祖判释?记其间名相数量如海浩博学者未易测其涯涘昔有为藏乘法数者要而太简后深公继集之名贤首法数间尝阅之未免有彼此广略之见圆净早游<a href=\"/remen/tianzhu.html\" class=\"keylink\" target=\"_blank\">天竺</a>从先师而翁习天台教既而从事长干间居观室得以披寻经教采集名数历寒暑而槁始成兹承檀施寿梓流行<a href=\"/remen/xuefo.html\" class=\"keylink\" target=\"_blank\">学佛</a>者览之庶以上报</p><p>　　圣朝隆教之恩抑亦有少助于进修云尔。</p><p>　　时</p><p>　　宣德辛亥二月九日寓庆寿寺松阴序</p></div>"
}]