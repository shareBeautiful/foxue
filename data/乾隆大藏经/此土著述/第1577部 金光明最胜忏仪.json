[{
    "title": "第1577部 金光明最胜忏仪",
    "author": "知礼 译",
    "html": "<div class=\"B1_text\"><p>金光明最胜忏仪</p><p>一切恭敬。</p><p>一心<a href=\"/remen/dl.html\" class=\"keylink\" target=\"_blank\">顶礼</a>十方<a href=\"/remen/changzhu.html\" class=\"keylink\" target=\"_blank\">常住</a><a href=\"/remen/sanbao.html\" class=\"keylink\" target=\"_blank\">三宝</a>(一拜已胡跪执炉云)</p><p>愿此香华云。遍满十方界。<a href=\"/remen/gongyang.html\" class=\"keylink\" target=\"_blank\">供养</a>一切佛。尊法诸菩萨。声闻缘觉众。及一切天仙。受用作佛事供养已一切恭敬(一拜已复跪奉请云)</p><p>一心奉请南无本师释迦文佛。东方阿閦四佛<a href=\"/remen/shizun.html\" class=\"keylink\" target=\"_blank\">世尊</a>。宝华琉璃宝胜佛等。尽金光明经中及十方三世一切诸佛(三请一礼)</p><p>一心奉请南无大乘金光明海十二部经(三请已一拜)</p><p>一心奉请南无信相菩萨。<a href=\"/remen/gsyps.html\" class=\"keylink\" target=\"_blank\">观世音菩萨</a>。大势至菩萨。金光明菩萨。金藏菩萨。常悲法上尽金光明经内及十方三世一切菩萨声闻缘觉贤圣僧(三请已一拜)</p><p>一心奉请南无大梵尊天。三十三天护世四王。金刚密迹散脂大将。大辩天神。摩利支天。韦驮天神。坚牢地神。<a href=\"/remen/puti.html\" class=\"keylink\" target=\"_blank\">菩提</a>树神。诃梨帝喃鬼子母等五百眷属。一切皆是大菩萨等。及此国内名山大川一切灵庙。当州地分属内鬼神。此所住处护伽蓝神守<a href=\"/remen/zhengfa.html\" class=\"keylink\" target=\"_blank\">正法</a>者。一切圣众(三请已不应礼)</p><p>一心奉请南无第一威德成就众事大<a href=\"/remen/gongde.html\" class=\"keylink\" target=\"_blank\">功德</a>天。</p><p>(此位众唱三请已不礼。白衣须礼。当合掌持咒)</p><p>南无室利莫诃天女怛侄他(侄字徒细地夜儞也。三曰并通)钵唎脯哷拏折囇(脯布乎切。哷力出切。折市列切。囇力计切。四并同之)三曼[多*頁](多可切)达喇设泥(喇字多达切。泥字去声)莫诃毗阿啰揭谛三曼[多*頁]毗昙末泥莫诃迦哩也钵喇底瑟侘钵泥(佗丑迦切)萨婆頞他娑弹泥(頞乌割切)苏钵喇底脯囇痾耶娜(娜乃可切)达摩多摩诃毗俱比谛(比婢必切)莫诃迷咄噜邬波僧呬羝(邬乌古切。呬香器切。羝了兮切)莫诃颉唎使(颉户结切)苏僧近(入声)哩呬羝三曼多颇他阿奴波喇泥莎诃(七遍讫。一拜起同声叹云)</p><p>佛面犹如净满月亦如千日放光明</p><p>目净修广若青莲齿白齐密犹珂雪</p><p>佛德无边如大海无限妙宝积其中</p><p><a href=\"/remen/zhihui.html\" class=\"keylink\" target=\"_blank\">智慧</a>德水镇常盈百千胜定咸充满</p><p>足下轮相皆严饰毂网千辐悉齐平</p><p>手足缦网遍<a href=\"/remen/zhuangyan.html\" class=\"keylink\" target=\"_blank\">庄严</a>犹如鹅王相具足</p><p><a href=\"/remen/foshen.html\" class=\"keylink\" target=\"_blank\">佛身</a>光耀等金山清净殊特无伦匹</p><p>亦如妙高功德满故我稽首佛山王</p><p>相好如空不可测逾于千日放光明</p><p>皆如焰幻不思议故我稽首心无著</p><p>(赞已当陈述意。须合掌恭敬。令众平声三唱云)</p><p>南无宝华琉璃佛。南无大乘金光明经。南无第一威德成就众事大功德天(如是三称已。次处奉供养。专想面对。后陈辞句。余时除去。饮食并净洁<a href=\"/remen/rufa.html\" class=\"keylink\" target=\"_blank\">如法</a>。复持散掷等语。但云香华至同圆种智而止。便即<a href=\"/remen/lifo.html\" class=\"keylink\" target=\"_blank\">礼佛</a>)</p><p>今我道场敷设供养。然种种灯。烧种种香。奉种种饮食。净洁如法。恭持奉供诸佛世尊。大乘经典。菩萨贤圣一切三宝。又复别具香华饮食。奉献功德大天大辩。四王梵释。天龙八部圣众。复持饮食散掷余方。施诸神等。惟愿三宝天仙。怜愍于我及诸<a href=\"/remen/zhongsheng.html\" class=\"keylink\" target=\"_blank\">众生</a>。受此供养。以金光明力及诸佛威神。于一念间显现十方一切佛刹。如云遍满如雨普洽。广作佛事等熏众生。发<a href=\"/remen/putixin.html\" class=\"keylink\" target=\"_blank\">菩提心</a>同圆种智(此亦应随意所陈。未必专诵此语。作是语已。当持饮食至道场外净处。布散四方。先作是言)</p><p>我今依教供养大乘三宝及吉祥大天。持此种种饮食。散洒诸方遍施诸神。愿诸神明威权<a href=\"/remen/zizai.html\" class=\"keylink\" target=\"_blank\">自在</a>。一念普集各受法食。充足无乏身力勇锐。守护坚强知我所求。愿当相与回此福利普润含生。<a href=\"/remen/guobao.html\" class=\"keylink\" target=\"_blank\">果报</a>自然常受胜乐(作是咒愿竟。即便以食散掷四方。想无量鬼神悉来受食。尔时或诵前咒。或但云南无室利摩诃天女。以食尽为度。散洒毕回道场礼佛)</p><p>一心顶礼本师释迦牟尼佛。</p><p>一心顶礼东方阿閦佛。</p><p>一心顶礼南方宝相佛。</p><p>一心顶礼西方无量寿佛。</p><p>一心顶礼北方微妙声佛。</p><p>一心顶礼宝华琉璃佛。</p><p>一心顶礼宝胜佛。</p><p>一心顶礼无垢炽宝光明王相佛。</p><p>一心顶礼金焰光明佛。</p><p>一心顶礼金百光明照藏佛。</p><p>一心顶礼金山宝盖佛。</p><p>一心顶礼金华焰光相佛。</p><p>一心顶礼大炬佛。</p><p>一心顶礼宝相佛。</p><p>一心顶礼尽金光明经中及十方三世一切诸佛。</p><p>一心顶礼大乘金光明海十二部经(三礼)</p><p>一心顶礼信相菩萨摩诃萨。</p><p>一心顶礼观世音菩萨摩诃萨。</p><p>一心顶礼大势至菩萨摩诃萨。</p><p>一心顶礼金光明菩萨摩诃萨。</p><p>一心顶礼金藏菩萨摩诃萨。</p><p>一心顶礼常悲菩萨摩诃萨。</p><p>一心顶礼法上菩萨摩诃萨。</p><p>一心顶礼尽金光明经内及十方三世一切菩萨摩诃萨。</p><p>一心顶礼<a href=\"/remen/sheli.html\" class=\"keylink\" target=\"_blank\">舍利</a>弗等声闻缘觉贤圣僧。</p><p>普为法界一切众生。悉愿断除三障。归命<a href=\"/remen/chanhui.html\" class=\"keylink\" target=\"_blank\">忏悔</a>(一拜运想逆顺十心)</p><p>我<a href=\"/remen/biqiu.html\" class=\"keylink\" target=\"_blank\">比丘</a>(某甲)归命顶礼现在十方一切诸佛。已得阿耨多罗三藐三菩提者。转妙法轮。持照法轮。雨大法雨。击大法鼓。吹大法螺。建大法幢。秉大法炬。为欲利益安乐诸众生故。常行法施诱进群迷。令得大果证常乐故。如是等诸佛世尊以身语意。稽首归诚。至心礼敬彼诸世尊。以真实慧以真实眼。真实证明真实平等。悉知悉见一切众生<a href=\"/remen/shane.html\" class=\"keylink\" target=\"_blank\">善恶</a>之业。我从无始<a href=\"/remen/shengsi.html\" class=\"keylink\" target=\"_blank\">生死</a>以来。随恶<a href=\"/remen/liuzhuan.html\" class=\"keylink\" target=\"_blank\">流转</a>。共诸众生造<a href=\"/remen/yezhang.html\" class=\"keylink\" target=\"_blank\">业障</a>罪。为贪嗔痴之所缠缚。未识佛时。未识法时。未识僧时。未识善恶。由身语意造无间罪。恶心出佛身血。诽谤正法。破和合僧。杀阿罗汉。杀害父母。身三语四意三种行。造十恶业。自作教他。见作<a href=\"/remen/suixi.html\" class=\"keylink\" target=\"_blank\">随喜</a>。于诸善人横生毁谤。斗秤欺诳以伪为真。不净饮食施与一切。于<a href=\"/remen/liudao.html\" class=\"keylink\" target=\"_blank\">六道</a>中所有父母。更相恼害。或盗窣堵波物。四方僧物。现前僧物。自在而用。世尊法律不乐奉行。师长教示不相随顺。见行声闻独觉大乘<a href=\"/remen/xingzhe.html\" class=\"keylink\" target=\"_blank\">行者</a>。喜生骂辱。令诸行人心生悔恼。见有胜己便怀嫉妒。法施财施常生悭惜。无明所覆邪见惑心。不修善因令恶增长。于诸佛所而起诽谤。法说非法。非法<a href=\"/remen/shuofa.html\" class=\"keylink\" target=\"_blank\">说法</a>。如是众罪佛以真实慧真实眼。真实证明。真实平等悉知悉见。我今归命对诸佛前。皆悉发露不敢覆藏。未作之罪更不复作。已作之罪今皆忏悔。所作业障应堕恶道<a href=\"/remen/diyu.html\" class=\"keylink\" target=\"_blank\">地狱</a>旁生饿鬼之中。阿苏罗众及八难处。愿我此生所有业障皆得消灭。所有恶报未来不受。亦如过去诸大菩萨修菩提行。所有业障悉已忏悔。我之业障今亦忏悔。皆悉发露不敢覆藏。已作之罪愿得除灭。未来之恶更不敢造。亦如未来诸大菩萨修菩提行。所有业障悉已忏悔。我之业障今亦忏悔。皆悉发露不敢覆藏。已作之罪愿得除灭。未来之恶更不敢造。亦如现在十方世界诸大菩萨修菩提行。所有业障悉已忏悔。我之业障今亦忏悔。皆悉发露不敢覆藏。已作之罪愿得除灭。未来之恶更不敢造(忏悔已归命礼三宝)</p><p>我比丘(某甲)归命顶礼十方一切诸佛世尊。初成正觉未转法轮。欲舍应身入<a href=\"/remen/niepan.html\" class=\"keylink\" target=\"_blank\">涅槃</a>者。我皆顶礼是诸世尊。劝转法轮请久住世。度脱安乐一切众生(劝请已归命礼三宝)</p><p>我比丘(某甲)归命顶礼十方一切诸佛世尊。我今随喜一切众生三业所修施戒心慧。二乘菩萨贤圣善根。十方诸佛证妙菩提法。施一切所有功德。我皆至诚<a href=\"/remen/suixizantan.html\" class=\"keylink\" target=\"_blank\">随喜赞叹</a>(随喜已归命礼三宝)</p><p>我比丘(某甲)归命顶礼十方一切诸佛世尊。愿作证知。我从无始至于今日。三业所修一切诸善。施戒善慧。乃至忏悔劝请随喜。摄取现前。回施法界一切众生。同证菩提如诸佛等(<a href=\"/remen/huixiang.html\" class=\"keylink\" target=\"_blank\">回向</a>已归命礼三宝)</p><p>我比丘(某甲)归命顶礼十方一切诸佛世尊。证我微诚现前所愿。愿诸天八部增长威神。常来护持我此国土。风祥雨顺谷果丰登。圣帝仁王慈临无际。群臣官属常守尊荣。万姓四民永安富乐。<a href=\"/remen/fofa.html\" class=\"keylink\" target=\"_blank\">佛法</a>檀越父母师僧。历世冤亲法界含识。咸生正信发菩提心。<a href=\"/remen/liudu.html\" class=\"keylink\" target=\"_blank\">六度</a>齐修二严等备。复愿我等众圣冥加。常值大乘及善知识开我佛慧。愿行现前荷负<a href=\"/remen/liutong.html\" class=\"keylink\" target=\"_blank\">流通</a>。三世佛法诱化一切。然无尽灯普会众生同归秘藏(发愿已归命礼三宝)</p><p>南无佛。南无法。南无僧。南无本师释迦牟尼佛。南无四方四佛。南无宝华琉璃佛。南无大乘金光明经(三称)南无信相菩萨。南无金光明菩萨。南无金藏菩萨。南<a href=\"/remen/wuchang.html\" class=\"keylink\" target=\"_blank\">无常</a>悲菩萨。南无法上菩萨南无第一威德成就众事大功德天。</p><p>自归于佛。当愿众生体解大道发无上心。</p><p>自归于法。当愿众生深入<a href=\"/remen/jingzang.html\" class=\"keylink\" target=\"_blank\">经藏</a>智慧如海。</p><p>自归于僧。当愿众生统理大众一切无碍。和南圣众。</p></div>"
}]