[{
    "title": "大觉普济能仁玉琳琇国师语录卷第一",
    "author": "行岳",
    "html": "<div class=\"B1_text\"><p>　　大觉普济能仁玉琳琇国师语录卷第一</p><p>　　嗣法门人行岳编</p><p>　　上堂(一)</p><p>　　顺治十六年己亥闰三月初一日万善殿奉</p><p>　　御旨上堂师至座前召众云会么若也会得山僧未离江南升座<a href=\"/remen/shuofa.html\" class=\"keylink\" target=\"_blank\">说法</a>已竟如或未然看向第二门头施展去也便登座拈香云此一瓣香亲受<a href=\"/remen/lingshan.html\" class=\"keylink\" target=\"_blank\">灵山</a>记莂焫向炉中祝严</p><p>　　<a href=\"/remen/foxin.html\" class=\"keylink\" target=\"_blank\">佛心</a>天子成等正觉次拈香云此一瓣香<a href=\"/remen/huazang.html\" class=\"keylink\" target=\"_blank\">华藏</a>海会早已敷宣焫向炉中祝严</p><p>　　佛母太后百福具备保助</p><p>　　皇躬大扬法化上首白椎竟问百福丛中选佛场海众侧聆求法要如何是宾中宾师云一钵千家饭进云个中好消息刹刹尘尘现如何是宾中主师云青目睹人少进云一人有庆兆民赖之如何是主中宾师云庭前古柏荫人天进云天高群象正海阔百川朝如何是主中主师云当堂不正坐进云宾主历然承指示当阳一句又如何师打云有功者赏问仁皇好道启大会于重元祖令当行建法幢于今日从上宗猷如何展演师云进前来与汝道进云金轮顶上无生曲唱彻皇都调更新师云一句耸人进云恁么则万善殿中为雨露五龙亭上起清风师云共愿如是进云只如仰答圣明一句又作么生道师云天台华顶万年藤报德酬恩心铁石问即今万善堂中<a href=\"/remen/dl.html\" class=\"keylink\" target=\"_blank\">顶礼</a>万佛宝号但知其名未审居何国土师云上座醉那进云某甲则不然师便打僧喝师又打进云不劳重举师复打问如何是十方薄伽梵师云处处撞着进云如何是一路<a href=\"/remen/niepan.html\" class=\"keylink\" target=\"_blank\">涅槃</a>门师云看脚下进云如何是选佛场师云棒头有眼明如日进云如何是心空及第归师便打进云恁么则天上有星皆拱北人间无水不朝东师又打问五祖门下有一神秀大师因什么不得衣钵师云为他通身是<a href=\"/remen/fofa.html\" class=\"keylink\" target=\"_blank\">佛法</a>进云卢<a href=\"/remen/xingzhe.html\" class=\"keylink\" target=\"_blank\">行者</a>因什么却得衣钵师云为他不会禅道进云恁么可谓伶俐不妨随处有痴愚端的<a href=\"/remen/shijian.html\" class=\"keylink\" target=\"_blank\">世间</a>稀师便打是日名德颇多师复左右顾视云<a href=\"/remen/shizun.html\" class=\"keylink\" target=\"_blank\">世尊</a>拈花<a href=\"/remen/jiaye.html\" class=\"keylink\" target=\"_blank\">迦叶</a>微笑百万人天次第<a href=\"/remen/chengfo.html\" class=\"keylink\" target=\"_blank\">成佛</a></p><p>　　圣驾俨临命登万善宝座揭露<a href=\"/remen/zhengfa.html\" class=\"keylink\" target=\"_blank\">正法</a>眼藏涅槃妙心作家禅侣??出相见还更有么乃云九年面壁计较未成立雪齐腰苦劳徒尔三拜依位立可知礼也忏罪解缚鞭影高飞无性性空松风聒耳本无一物追金琢玉两枝嫩桂五叶芬敷异口同音千山一月乃至笑岩老祖挺生神京建立<a href=\"/chanzong/wujia/ljz.html\" class=\"keylink\" target=\"_blank\">临济宗</a>旨禹门浪阔突兀孤危事是恁么事人须恁么人但得恁么人何愁恁么事且道如何是恁么事举<a href=\"/remen/jiasha.html\" class=\"keylink\" target=\"_blank\">袈裟</a>云如天普盖似地普擎好风齐着力??向此中吹。</p><p>　　上堂上首白椎竟问仙客乘云泛紫畿欣逢圣主话玄微五旬金殿垂恩重又许扁舟渡雪溪未审其中秘密还得大家知也无师云天高地厚进云雷音已震青霄外四海咸闻第一机师云日光月华问当今天子圣明君隆兴<a href=\"/remen/sanbao.html\" class=\"keylink\" target=\"_blank\">三宝</a>剔禅灯特请和尚登宝座御驾亲临转法轮如何是转法轮师云山僧惭愧进云本来大道无言说未审如何又有言师云圣恩难报进云一颗明珠在海中光照<a href=\"/remen/xukong.html\" class=\"keylink\" target=\"_blank\">虚空</a>作慧灯师卓柱杖云念汝老实问舌无十字关脚断五色线请问和尚如何是舌头上无十字关师云恁么的人来与他茶吃进云如何是脚跟下断五色线师云恁么的人来教他地下坐着进云打破十字关扫断五色线师打云你替他各吃三十棒乃云释迦文佛降生之月朔旦良辰奉</p><p>　　古重升宝座举扬大法通琇打点些佛法出来<a href=\"/remen/gongyang.html\" class=\"keylink\" target=\"_blank\">供养</a>大众及乎升到座上观诸大众通身是法一一毛孔出无量口一一口出无量音声一一音声宣无量妙义人人尔法法尔盈虚空遍法界无有一毫亏欠处无有一毫空缺处通琇更作么担水河头卖直如河伯见海若恍然自失耳伏惟大众各自珍重下座。</p><p>　　己亥春诏迎入京命住西苑</p><p>　　世祖问心在七处不在七处师云觅心了不可得</p><p>　　世祖问悟道的人还有喜怒哀乐也无师云唤什么作喜怒哀乐</p><p>　　世祖问山河大地从<a href=\"/remen/wangnian.html\" class=\"keylink\" target=\"_blank\">妄念</a>而生妄念若息山河大地还有也无师云如人睡醒梦中之事是有是无</p><p>　　世祖问如何用工师云端拱无为</p><p>　　世祖问如何是大师云光被四表格于上下</p><p>　　世祖问本来面目如何参师云如六祖所言参云六祖如何说师云祖言不思善不思恶正恁么时如何是本来面目</p><p>　　世祖问思善思恶时如何师云好善但好<a href=\"/remen/shane.html\" class=\"keylink\" target=\"_blank\">善恶</a>恶但恶恶正好善恶恶时即参者好善恶恶的是个什么所谓要一切处??第一要动里??动中得力静中愈胜古人所谓从缘荐得相应?也</p><p>　　世祖退命近侍传语云恨相见之晚。</p><p>　　庚子秋</p><p>　　世祖马上有省连</p><p>　　诏敦请至京</p><p>　　世祖就见西苑丈室相视而笑日穷元奥</p><p>　　世祖见一矮戒子指问师师云长者长法身短者短法身</p><p>　　世祖喜谢。</p><p>　　奉</p><p>　　旨进颂。</p><p>　　深殿焚香永心斋笑坐忘大圆镜智净应物妙无方</p><p>　　又。</p><p>　　慈帏色养适侍坐快谈玄法界尘尘佛同光照大千</p><p>　　雨夜奉</p><p>　　旨书。</p><p>　　僧问赵州如何得不蹉路州云识自本心见自本性即不蹉路。</p><p>　　心同虚空界示等虚空法<a href=\"/remen/zhengde.html\" class=\"keylink\" target=\"_blank\">证得</a>虚空时无是无非法且道虚空作么生证。</p><p>　　心随万境转转处实能幽随流认得性无喜亦无忧见闻觉知是流且道性作么生认。</p><p>　　一念不生全体现六根才动被云遮且道全体现时如何略彴不是赵州桥明月清风安可比。</p><p>　　世祖宾天拈香。</p><p>　　师云报身如梦幻世界若空华唯过量大人去来无碍进如意云此是</p><p>　　皇上生生用不??的现前大众专精持念究竟坚固大陀罗尼执事举楞严大悲药师<a href=\"/remen/wangsheng.html\" class=\"keylink\" target=\"_blank\">往生</a>等神咒并绕诵普门大士名<a href=\"/remen/chanhui.html\" class=\"keylink\" target=\"_blank\">忏悔</a>发愿<a href=\"/remen/huixiang.html\" class=\"keylink\" target=\"_blank\">回向</a>。</p><p>　　元旦上堂问答不录师云追金琢玉绣口文心自有当行作者转身掉臂努目撑眉一任逞俊禅流两眼对两眼真金不博鍮未举先知早已属二属三当阳荐取岂止落七落八诸佛不出世祖师不西来目前无阇??此间无老僧但有言说都无实义掷拂子云踏着故乡田地密人人鼓腹乐升平下座。</p><p>　　端阳上堂白椎竟举天龙为玄沙侍者侍沙山行遇虎龙曰和尚虎沙云是汝虎师召众云衲僧行处如火消冰万法本闲惟人自闹六祖大师云非风幡动仁者心动将谓说心性禅承言者丧滞句者迷舍多尊者云非风铃鸣我心鸣耳多少人面墙而立心复谁乎俱寂静故大众还会么一物寂静多物寂静一身寂静多身寂静一世界寂静多世界寂静先师天隐老和尚如是龙池幻翁老和尚如是济宗上下诸祖如是东土二三西天四七如是卓柱杖云柱杖如是山僧如是大众如是顾左右云堂中吃粽子如是下座。</p><p>　　幻有大和尚诞日设供师指真云兀坐嘴卢都教人没奈何个老汉惯得其便者里透得过的如龙得水似虎靠山有意气时添意气不风流处也风流而今大明国里称为师翁后裔者不啻百千万亿究竟得大机显大用堪为的骨儿孙者能有几人某上座初阅龙池语录见师翁云世间多少不平之辈务要别寻一个人与我老释迦比胜负较优劣还知我释迦如来是何等一个面目么某上座便于此丧身失命将谓师翁面目只如是后来呈似先师和尚受他许多恶辣钳锤方知见与翁齐减翁半德见过于翁方堪嗣续从此脚跟下自解作活计虽与师翁同条生不与师翁同条死师翁善为隐语云人还知我释迦如来是何等一个面目令某小瞎秃最初祗见师翁杀人刀未见师翁活人剑今日某上座不妨显示令见者闻者知我祖师门下亦有杀人刀亦有活人剑顾视左右云若有问如何是我师翁真面目拈香云急着眼。</p><p>　　<a href=\"/remen/fodan.html\" class=\"keylink\" target=\"_blank\">佛诞</a>度僧上堂师云报恩新长老今年才廿四黄面老瞿昙是吾最小子古往今来多少居曲录床的大善知识凡于四月八日播弄瞿昙小老的矢臭气则有分还曾梦见瞿昙的师么若向者里缁素得则不论剃发不剃发不虚亲到报恩来若者里缁素不得直饶新报恩亲手为他刬草也未免对面白云千万里蓦喝一喝下座。</p><p>　　秋中行化上堂师拈柱杖召众云终日与山僧同居共处还识得山僧立地处也未时常见山僧摇唇鼓舌还会得山僧真实相为处也未若识得山僧立地处则于此深山穷谷卧月披云却在十字街头拖泥带水而十字街头拖泥带水却在此深山穷谷卧月披云若识得山僧真实相为处则与大众耳提面命却千里万里而千里万里未尝不与大众耳提面命还会么卓柱杖云顶上一轮满清光何处无。</p><p>　　元旦上堂众问话毕师乃云??禅流听我说此事非常休仓卒登山须到绝顶头入水须至最深窟乾坤宽广实难知沧海渊深岂易识不识不知且止透顶透底一句作么生道草????非前度色蓝田日暖玉生光。</p><p>　　便舟化主领昆山众<a href=\"/wenda/jushi/\" class=\"keylink\" target=\"_blank\">居士</a>请上堂师顾左右云毁形易服作世外之士直须不惜身命饥寒困苦置之度外颛究大事图报佛恩所以古德示众云夫既<a href=\"/remen/chujia.html\" class=\"keylink\" target=\"_blank\">出家</a>如囚脱狱于佛法中万死一生更莫弃舍盖虑后学遇境界艰难一时打不过故尔苦口叮咛殊不知清苦僧家本分不独今时如此自古皆然昔日大愚芝和尚<a href=\"/remen/changzhu.html\" class=\"keylink\" target=\"_blank\">常住</a>澹薄想与报恩差不多而芝老和尚穷酸直是穷酸到底几株宿菜也不令人好吃尝上堂云大家相聚吃茎齑唤作一茎齑入<a href=\"/remen/diyu.html\" class=\"keylink\" target=\"_blank\">地狱</a>如箭射报恩者里虽云澹薄然山僧素愿有食有法令众安止近因饥馑安众无方直是食不下咽坐卧不宁幸有化主<a href=\"/remen/faxin.html\" class=\"keylink\" target=\"_blank\">发心</a>在外渐领<a href=\"/remen/xinxing1.html\" class=\"keylink\" target=\"_blank\">信心</a>檀越入山且不要学他古人见识度量与么小口门与么窄大家相聚在此澹薄时澹薄吃斋时吃斋唤作吃斋我等与施主皆共成佛道问如何是函盖乾坤句师云满院梅花香喷鼻进云如何是截断众流句师云近日厨房几断烟进云如何是随波逐浪句师云<a href=\"/remen/libai.html\" class=\"keylink\" target=\"_blank\">礼拜</a>着复举雪窦禅师云客从远方来赠我径寸壁中有四个字字字无人识报恩亦有一偈化主昆山归献我数块石通身浑是口有眼谁不识下座。</p><p>　　行化过清溪明道蔡封翁就开封寺请上堂师云本是真实人共谭真实话欲明真实事须办真实心会中办心真实的出来互相酬唱问临济问黄檗佛法大意黄檗便打某甲问和尚佛法大意和尚如何师云化长生米师乃云<a href=\"/remen/fozu.html\" class=\"keylink\" target=\"_blank\">佛祖</a>出世为一大事<a href=\"/remen/yinyuan1.html\" class=\"keylink\" target=\"_blank\">因缘</a>人人悟自妙心得自宝藏虚空不足以喻其久宇宙不足以喻其宽岱岳未可以为高沧海未可以为深取之不竭用之无穷明道老居士深受灵山付嘱欲为有情揭开迷封悟自妙心得自宝藏特重建此开封古刹玉琳道人到来特为举扬蓦召众云我不轻于大众大众皆当作佛下座蔡居士作礼云<a href=\"/remen/dizi.html\" class=\"keylink\" target=\"_blank\">弟子</a>每对神佛前发愿护持蔡铎<a href=\"/remen/zhengnian.html\" class=\"keylink\" target=\"_blank\">正念</a>禁止蔡铎邪思惟愿临欲命终时净除一切诸障碍等是否师云即此誓愿真实皆成佛道士再礼谢。</p><p>　　诞日上堂众僧问话毕师乃云白云千顷老屋数间一榻高眠令土木瓦石为大众转大法轮者是先师和尚向日家风唐存翁合诸檀越建大禅堂十方聚会应时及节请山僧说法者是新报恩今日行履且道先和尚向日家风是新报恩今日行履是竖柱杖云若也会得释迦不在前<a href=\"/remen/mile.html\" class=\"keylink\" target=\"_blank\">弥勒</a>不在后大众与诸佛同证一相<a href=\"/remen/sanmei.html\" class=\"keylink\" target=\"_blank\">三昧</a>山僧与大众寿量无殊若也不会父少而子老举世所不信掷柱杖下座。</p><p>　　出坡上堂问岁将终期已半当人脚下事请师相为师云三十棒一棒也较不得师乃云报恩寺里禅??在衲僧边搬柴及运土终日担横肩下座。</p><p>　　上堂师云马祖道一口吸??西江水慈悲之故而有落草之谭世尊道十方虚空生汝心中犹如片云点太清里与么会得正好捉来朝打三千暮打八百有般汉迷头认影弃本逐末以守个昭昭灵灵为悟主人公把举足动步摇唇鼓舌的为常住心体认六尘缘影为自心相譬如病眼见空中华及第二月百千澄清大海弃之惟认一浮沤迷中倍人佛所深愍世尊又示阿难云如汝今者承听我法此则因声而有分别纵离一切见闻觉知内守幽闲犹为法尘分别影事今时外道好笑杀人既以晓得走路问话的为悟自心更以识神空主人公也不可得为末后无疑谁知数千年前??被世尊痛呵明叱有如斯举凡学者可弗见不善如探汤猛看破浮幻身心句一念未生前当下证得广大心体连证之一字亦不可得便识得一切佛祖广大心体方可出生出死方可入死入生事是恁么事人须恁么人苟不如斯<a href=\"/remen/shengsi.html\" class=\"keylink\" target=\"_blank\">生死</a>到来便验真伪复举古德云毫厘有差天地悬隔师蓦竖如意召大众云还会么良久掷如意云万古碧潭空界月再三捞捷始应知。</p><p>　　元旦上堂师云有一句子河沙刹土三世诸佛不能说西干东震历代祖师不能说天下善知识不能说先师和尚亦未曾说某上座今日既居此位为众分明举似也元正启祚万象咸亨下座。</p><p>　　灯节上堂师举杖示众云我见灯明佛本光瑞如此众仰视师掷柱杖下座。</p><p>　　行化上堂师云西天佛祖多行化而不兴道场东土知识多兴道场而不行化虽是殊方合天仔细简点将来也是各守一隅不善通变新报恩则不然兴道场不妨随时行化随时行化原为兴道场且道新报恩是什么人有恁么力量惟凭一点报恩心身命全将奉尘刹拈杖竟行。</p><p>　　乡友临访上堂举僧问云门大师云如何是诸佛出身处门云东山水上行又有人问龙池幻有师翁云如何是诸佛出身处翁云西河火里坐师云某上座则不然今日若有问如何是诸佛出身处但向道我是蓉城杨四郎下座。</p><p>　　上堂白椎云法筵龙象众当观第一义师拈柱杖云第一第二热碗鸣声龙象之众莫如是观具得临济小厮儿眼的出来与报恩柱杖子相见有么良久云当今之世颇多唱导之师到处聚三百五百商量佛法浩浩地不论自己诞日与他<a href=\"/remen/rensheng.html\" class=\"keylink\" target=\"_blank\">人生</a>辰便唱无生曲调声震寰区新报恩不是时流为甚檀越弟兄也攀条例各与三十棒趁出三门外还怪得也无然而事无一向既承设斋办供请升此座不妨吐露古今人所梦不见说不到的秘密法门去也且道如何是人所梦不见说不到的眉毛生眼上鼻孔长口边掷柱杖下座。</p><p>　　上堂师云从上来真实为法者不论院之大小众之寡多无时无处肯置此事所以有同居止四五人而亦上堂入室小参示众宛然如领千众一些不肯苟简更有行脚僧无一个而亦开炉结制令一力挝鼓与十八缄口大士互相酬唱甚至有一力也无竖石为徒与之说法今报恩者里共住常有百十人又非邠汾苦寒乃罢晚参不恒升座难免少<a href=\"/remen/conglin.html\" class=\"keylink\" target=\"_blank\">丛林</a>之号然而某上座内省不疚未尝孤负于人今日借六湛不二二师鼻孔出气要令大众一处通则千处万处一齐通一节了则千节万节一齐了顾左右云各各落堂吃斋下座。</p><p>　　声谷师请上堂师拈杖云丛林安好先师说法竟大众还会么堂中胜他赵州第一座也有第二座也有库司得人厨房安帖内外苦行无不忻然某更说个末后句击香案云莫动着动着则三十棒下座。</p><p>　　六月十九上堂师以杖击案僧出师云敲波惊鲸鲵惊出个虾蟆僧拟议师便打师乃云先师开法磬山飞锡乌峰及住此报恩数十年如大富长者打开宝藏拯济贫乏奇珍异宝靡不悉具随人知见随人力量一任取足得先师重器者固是知恩不少即得先师根折钗脚的也道见过磬山和尚曾受益来盖先师天覆地载海纳山容之量自然如此而某上座虽是他儿孙撑立他法门却迥不相似一双穷相手两个鬼眼睛握根柱杖莫道者里无一物与人直饶他处得奇珍异宝而来也与他彻底掀翻一棒打死直须未跨岭门便识得某上座为人处若来此仰观进益那有语话分说到此香炉??跳起来云和尚与么道则观音菩萨于是日从耳根证圆通亦从门而入不是家珍师复击案云洎放过者个不唧??汉掷柱杖下座。</p><p>　　叔芳居士请上堂师至法座前居士呈祖衣师云佛制<a href=\"/remen/biqiu.html\" class=\"keylink\" target=\"_blank\">比丘</a>着坏色服用瓦铁钵当初宋朝仁祖作殊胜福业特赐玛瑙钵与大觉琏禅师大觉老人感君厚德说真实义为使者言此钵不合佛制因对众焚之仁祖闻之大喜正所谓打鼓弄琵琶相逢两会家然而丈夫志气冲天岂可践人剩迹今日叔芳居士作如意佛事施红罗大衣报恩又且如何施设豁人正目不附合古今乃举衣搭云金刚正体昭然着唤作袈裟被眼瞒搭衣毕召大众云高着眼有意气时添意气看他高步上头关便升座西堂白椎云法筵龙象众当观第一义师云直饶无忧??下右胁降生九龙喷水沐其躯地涌金莲而捧足一手指天一手指地现大人相周行七步作狮子吼曰天上天下惟吾独尊与么播弄早落第二更说甚么拈华微笑直指单传至于参生前生后非止错七错八直是被人捺在矢窖中稍知气息的岂甘与么现前大众都是英灵男子奇特丈夫有解观第一义的么问四月初八释迦降生八月初一沉居士初度是同是别师云识取居士与你道师卓柱杖云一向举扬大法直教一个个荷包遥遁何故各人闺阁中物甚难放舍到者里不是其人识甚好恶果向报恩柱杖头知得落处却如作大檀那把平日所爱惜所宝重的物倾心<a href=\"/remen/bushi.html\" class=\"keylink\" target=\"_blank\">布施</a>而亦不作布施之想然后却令幽谷现瑞枯木放华展净名手截取妙喜世界如转陶家轮满盛香饭普供一切珍衣妙供集而为云结而为盖奇香异烛一一同妙高聚论其寿福非算数譬喻之所能及论其<a href=\"/remen/zhihui.html\" class=\"keylink\" target=\"_blank\">智慧</a>非心思意解之所能测延片时为长劫贯一念于万年有如是力量有如是神用济世也生成万物同地同天出世也扶竖纲宗超佛越祖殊胜中现殊胜奇特中显奇特岂不庆快平生衲僧家若不如是非但难作人天<a href=\"/remen/futian.html\" class=\"keylink\" target=\"_blank\">福田</a>受檀那供养未免转见笑檀那到者里有人出来道今日沈居士四十大诞与和尚宾主交参财法二施等无差别更有末后句望和尚一齐布施却师以柱杖画一画云小长老八字打开大施门去也蓦喝一喝下座。</p><p>　　祈远唐居士京中回请上堂白椎竟师拈拂子云留书别我去半载而有余今日重到来闻见共欢愉先师稳坐暗解颐嘱托得人何所虞更要玉琳小阿师当阳指示第一义忆昔梁王著有为初遇达磨殊不契羡君<a href=\"/remen/banruo.html\" class=\"keylink\" target=\"_blank\">般若</a>宿因深转展不忘此大事举拂子云颛为此大事也则布施亦是第一义持戒亦是第一义<a href=\"/remen/nianfo.html\" class=\"keylink\" target=\"_blank\">念佛</a>亦是第一义<a href=\"/remen/fangsheng.html\" class=\"keylink\" target=\"_blank\">放生</a>戒杀亦是第一义斋僧建造亦是第一义唤甚么作人天小果有漏之因若不为比大事则布施祗是布施持戒祗是持戒念佛祗是念佛放生戒杀祗是放生戒杀斋僧建造祗是斋僧建造未明正<a href=\"/remen/fayan.html\" class=\"keylink\" target=\"_blank\">法眼</a>藏焉得涅槃妙心唐居士问惟凭一点报恩心身命全将奉尘刹还许学人发此心么师云许进云既发心矣如何奉行师云善始善终大众竞出问话师以拂子画一画云有问有答总落今时说迷说悟??涉程途且不涉程途一句作么生道归家??是儿孙事祖父从来不出门下座。</p><p>　　上堂师拈柱杖云新报恩柱杖子有时??跳梵天有时翱翔大地有时立辩龙蛇有时千眼难觑且道作么生与报恩柱杖子相见以柱杖旋风打散。</p><p>　　行化上堂师云六祖大师云<a href=\"/remen/wuxiang.html\" class=\"keylink\" target=\"_blank\">无相</a>为体无念为宗无住为本者三句中有一句如千雷并吼千日并照有纵有夺有杀有活若人会得许你双眼圆明后来白云端禅师有一偈云他人住处我不住他人行处我不行不是与人难共合大都缁素要分明只者一偈不虚为祖师之后今日新报恩亦有一偈说似大众他人难住我独住他人难行我独行不是生平多力量秪缘深受我师恩且报恩功圆一句作么生道待行化回更与大众吐露。</p><p>　　过乌戌祈远唐居士就石佛寺请上堂师拈柱杖云奇特因缘须奇特人拈出惊群句子于惊群处举扬今日既遇奇特人有奇特缘真是惊群处且道惊群句作么生举蓦召大众云吴中石佛大复举僧问龙池师翁云如何是如来禅师翁竖起拳如何是祖师禅师翁竖起拳如来禅与祖师禅是同是别师翁复竖拳云不是拳头便是巴掌今日设有问新报恩如何是如来禅以杖指前云前边是三门如何是祖师禅以杖指殿云中间是佛殿如来禅与祖师禅是同是别但向他道明眼人难瞒伏惟僧俗众知识久立珍重下座。</p><p>　　唐存翁总宪及顾长白唐远生顾英甫顾晋徴唐声伯等众居士启请为古山寺伽蓝神说戒上堂时设神位于座下师先对神云索靖明王你久作我家里人我今与你说家里话乃为说三归<a href=\"/remen/wujie.html\" class=\"keylink\" target=\"_blank\">五戒</a>说戒毕师云既受净戒方可借座灯王为汝揭露本因乃升座师拈拂子云大众当知此索靖明王数千年前早受灵山记莂今日于古山门下受某上座戒法统同眷属侍从并供献所杀<a href=\"/remen/zhongsheng.html\" class=\"keylink\" target=\"_blank\">众生</a>齐成正觉斯会檀护悉乘愿轮保安人物乃以拂子击案云但愿天风齐着力一时吹入此门来。</p><p>　　密印寺众请上堂师拈柱杖顾视左右云大众我今分明示汝汝等本来是佛卓柱杖下座。</p><p>　　归院元旦众请上堂师云昔日香严禅师云去年贫未是贫今年贫始是贫去年贫尚有卓锥之地今年贫连锥也无后来真净文和尚云去年富未是富今年富始是富去年富一领黑黪布褊衫今年富添得一条百衲山水袈裟岁朝抖擞呈禅众实为风流出当家二大老虽是顶门具眼各出好手扶竖宗乘蓦竖拂子云若到报恩门下还敢高声也无打一拂云岳边顿落千山势海上全消万派声下座。</p><p>　　众坐七毕内外职事请上堂师云敲钟挝鼓早已恶水泼人礼拜焚香倍为互相钝置旋风打散落第二机重形言语堪作甚么然而法无定轨不妨放一线道与大众葛藤贴案问如何是见性成佛师云厨房辛苦进云佛法现前为甚不会师云劳而无功师乃云才见新报恩升座便拽下地去痛打一顿犹较些子今既不能任我打模画样去也以柱杖打圆相云者个真空性体本自<a href=\"/remen/yuanman.html\" class=\"keylink\" target=\"_blank\">圆满</a>本自灵明本自广大本自神妙惜乎多少人当面蹉过多少人望崖而退若果能悬崖撒手自肯承当如日丽天如镜照像汉来汉形胡来胡现变化<a href=\"/remen/zizai.html\" class=\"keylink\" target=\"_blank\">自在</a>应用无方道有也得道无也得若未能证此道有也要吃人痛棒道无也要吃人痛棒所以道不是山僧逞人我恐人堕落断常坑蓦拍案云雪后始知松柏操事难方见丈夫心下座。</p><p>　　二月十九上堂师拈柱杖云今日是普门大士脱珍御服着敝垢衣的时节多少年来??向棚头看傀儡阿谁觑破帐中人山僧若据令而行才见大众道观音生日启请升座各与一顿痛棒直教血溅梵天未为分外然而柱杖子有杀有活有纵有夺有放有??置杖案上云今且放过令大众通气问答毕师乃云云门大师道闻声悟道见色明心抬起手云观音菩萨将钱买胡饼<a href=\"/remen/fangxia.html\" class=\"keylink\" target=\"_blank\">放下</a>手云元来是馒头师云云门老汉奇特甚是奇特仔细简点将来未免起起倒倒翻翻覆覆报恩者里则不然今日行颛出家做馒头供养大众寻寻常常百味具足大家吃得饱????地饶他<a href=\"https://www.guang5.com/fxrm/fxcs/341370.html\" class=\"keylink\" target=\"_blank\">千手千眼</a>观音到来那敢变换一[糸*系]毫变换则管教头破脑裂复卓柱杖云长安风月贯今昔那个儿童摸壁行掷柱杖下座。</p><p>　　佛诞上堂师卓柱杖云今日老瞿昙在柱杖头上一任山僧扶起放倒还有作家禅客么向前来共出只手问答不录师乃云有一人佛之一字素不乐闻念佛一声漱口三日有一人见佛<a href=\"/remen/huanxi.html\" class=\"keylink\" target=\"_blank\">欢喜</a>礼拜赞叹种种供养一人恁么一人不恁么同到报恩来且道留那一个即是有般汉便道<a href=\"/remen/gongde.html\" class=\"keylink\" target=\"_blank\">功德</a>天黑暗女有智主人二俱不受是者般的正好捉来朝打三千暮打八百何故大海若不纳百川应倒流。</p><p>　　诞日众请上堂问世尊才出母胎便道天上天下惟吾独尊为甚又要六年雪山师云不是个中人不知进云今日和尚诞辰报父母恩一句乞垂指示师云终不教坏人家男女师乃云某甲生来愚执了无一德亦无一能只是寻常饥餐渴饮倦则坐眠健则行道今日诸道友请升此座且道有何法可说合掌云谢种种供养下座。</p><p>　　上堂师云昨日初一山僧拟欲上堂为大众举扬个事反覆看来无有少法可说至晚到此殿上简点一回见个中少人不容坐观寥落今日为大众说诚实言令各各共繇斯道亦不颛为现前众等并令天下衲僧齐开正眼不堕狂蹊邪径克明从上纲宗遍一切处乃高声召云大众谛听二时课诵切莫蹉过。</p><p>　　中元上堂师拈柱杖云佛欢喜僧自恣设<a href=\"/remen/menglanpen.html\" class=\"keylink\" target=\"_blank\">盂兰盆</a>罗列??世甘美普供一切教有明文是名报恩某上座者里则不然刚刚一味柱杖子佛也祖也僧也俗也凡也圣也远也近也举凡恒河沙界一切有情??教一个个饱????地秪是目前大众无下口处何故卓柱杖云只为分明极翻令所得迟复举长沙岑大师因一秀才看千佛名经问云三千诸佛秪闻其名未审居何国土还化物也无沙云黄鹤楼崔颢题后秀才还曾题否才云不曾题沙云得闲题取一篇好师云欲会恁么事须是个中人有么听取山僧一颂碧眼头陀坐石床古梅绕屋冷飘香游人热闹寻朱紫咫尺千山难共堂下座。</p><p>　　上堂举睦州陈尊宿因僧问高揖释迦不拜弥勒时如何州云昨日有人问趁出了也僧云和尚恐某甲不实那州云柱杖不在笤帚柄聊与三十师云提持个事须是恁么人始得虽然如是未免劳而无功报恩则不然若有问高揖释迦不拜弥勒时如何便向他道请落堂吃斋他若果是个人直是令人赞叹不及大众还会么挥拂云选佛若无真正眼宗门那得到如今下座。</p><p>　　祈远居士请上堂问云门大师为甚要一棒打杀释迦老子师云莫谤云门好僧喝师便打师乃云英灵汉子切忌刺头入胶盆世谛缠扰是刺头入胶盆佛法支离是刺头入胶盆参话头起疑情是刺头入胶盆耽空滞寂是刺头入胶盆忏罪安心是刺头入胶盆绝学无为是刺头入胶盆还有不刺头入胶盆的么正好出来吃山僧痛棒且道既是不刺头入胶盆为甚又要吃棒蓦卓杖喝一喝云果向山僧棒下瞥尔知羞得个大休大歇顶后光圆面前路辟方知本自潇洒本自超越本自清净本自<a href=\"/remen/jietuo.html\" class=\"keylink\" target=\"_blank\">解脱</a>逆顺卷舒纵横无碍佛祖不能亲鬼神焉可测等闲哮吼似震雷音如挝毒鼓黄檗临济管教闻风吐舌其余浅鲜一任似鸭闻雷顾左右云阿呵呵好大哥毕竟谁人不丈夫下座。</p><p>　　至金陵慈引苏居士就一华庵请上堂白椎云法筵龙象众当观第一义师云若论第一义释迦老子因众生根钝不可直?指示只得四十九年权巧方便提奖婴孩横说竖说委曲垂慈实不得已根机渐熟乃于法华会上略露一斑直至涅槃时到乃把一生千说万说说不到千喻万喻喻不及的举起一枝华分明剖示博得识者一笑谓之正法眼藏的付饮光方遂本怀随复殷勤付嘱国王大臣今日者一枝华在慈引居士手中当阳拈出建梵刹竟一切<a href=\"/remen/tianren.html\" class=\"keylink\" target=\"_blank\">天人</a>莫不称誉居士大智大力新报恩到来亦是赞叹不及更有忍俊不禁的么出来大家铺华锦上问第一义谛即不问报恩的付事如何师指案上华云秋桂更清香进云犹是门前之绕师云谁人教汝门前绕何不抬眸向上看进云看个甚么师云好与三十棒僧喝师拈杖打云再犯不容僧礼拜师乃卓柱杖云报恩新长老本来无住握根柱杖倒用横拈把个斗笠遮却一切人眼孔东西南北少有识者到者里遇着同门老道兄瞒他不得被推向人前要某举扬先师现成句子召众云掷个蒲团说法随处蓦喝一喝卓杖一下复倚杖云今日升座于弥勒殿中更为大众举则古话当初布袋和尚亦与新报恩一般行脚常自述行繇一钵千家饭孤身万里游后来慈悲之故更有落草之谭云弥勒真弥勒分身千百亿时时示时人时人自不识咄哉者阿师慈则大慈吝亦少吝新报恩今日既与大众有缘同此一会一发打开布袋更不露头藏尾去也大众谛听弥勒真弥勒分身千百亿额横两道眉面竖一个鼻阿呵呵笑不辍掀起嘴唇片片皮露出牙齿许多骨展手云大家施我一文钱更有一句为君说十个指头八个丫谁人平易谁奇特掷柱杖下座。</p><p>　　建禅堂众请上堂头首白椎云法筵龙象众当观第一义师云当今海内居位设化者颇多若论举扬第一义不谓全无敢道希有承虚接响作队成群动着便道那一句向上那一句向下那一句平常那一句奇特那一句现成那一句灵妙滞句承言迷宗失旨要个解观第一义的非但希有惟恐全无今日新报恩举扬第一义也须大众具眼始得乃云崇祯十有一年九月十五日报恩建左右禅堂竟拈杖便起问如何是临济宗师云耀古腾今进云如何是云门宗师云普天匝地进云如何是曹洞宗师云家风绵密进云如何是沩仰宗师云父子作家进云如何是<a href=\"/chanzong/wujia/fyz.html\" class=\"keylink\" target=\"_blank\">法眼宗</a>师云进前来与汝道进云打破沙盆透底去师云放汝三十棒师乃顾左右云大众久立下座。</p><p>　　无伪老衲请上堂师拈柱杖云赵州八十犹行脚只为心头未悄然直至到头无一字始知虚费草鞋钱有知得赵老立地处的么出来互相酬唱问正当古稀时如何师云大众为无伪师祝寿师乃云大凡学道须一切放下若一事放不下则去道远矣富贵放不下则受富贵累才能放不下则受才能累盛德放不下则受盛德累高年放不下则受高年累今者无伪老衲世缘早已周备因信向者个法门却能一齐放下富贵固非所慕谦和不逞才能忘年忘德在此深山旧院决欲究竟此道兹遇古稀大诞请新报恩升座说法且道新报恩说个甚么一念万年常不易何愁古佛不齐肩蓦卓柱杖下座。</p><p>　　腊八上堂师云事是过量事人须过量人不是过量人怎明过量事有么有么众问话毕师乃云昔日释迦文佛初生下地一手指天一手指地周行七步目顾四方道天上天下惟吾独尊将谓奇特早入胶盆十九逾城历外道处受种种劳烦复深入雪山苦行六载腊八明星出时悟道叹曰奇哉一切众生具有如来智慧德相但以<a href=\"/remen/wangxiang.html\" class=\"keylink\" target=\"_blank\">妄想</a>执着而不证得惜当时不令报恩小长老见小长老若见取把火照看者老子面皮厚多少且道小长老有甚长处敢恁么道自具一双穷相手不曾轻揖等闲人元宵上堂师云我有一灯无暗无明通身是眼遍界分形不繇造作岂属生成天不能盖地不能擎无幽不彻无远不存个中磨日月随处立乾坤阿呵呵笑倒人社舞村歌未了音恼得金刚忍不住掷碎虚空火焰增烧断西江万丈声跳起颠狂庞老子临风高叫道有口如哑眼如盲下座。</p><p>　　杨家坞静主同众道友请上堂问如何是报恩旨师拍案一下进云还有向上事也无师云有进云如何是向上事师云打你头破脑裂师乃云欲识报恩人须到报恩境既到报恩境须识报恩人诸人到者里还识得山僧也未须知未离德清与山僧相见已竟未上船来请山僧升座已竟山僧未离卧室与诸人说法已竟且道未离卧室说法已竟如今又出来叨呾作么竖柱杖云锦上铺华是山僧寻常用处蓦喝一喝卓柱杖下座。</p><p>　　到杨家坞阿兰若众请上堂师云神光独耀万古徽猷入此门来莫存知解不存知解的出来相见问临济大师道沿流不止问如何真照无边说似他师云恰进云离相离名人不禀吹毛用了急须磨师云恰恰问如何是杨坞境师云四面青山绕进云如何是境中人师云长的长短的短问如何是第一玄师云日头进云如何是第二玄师云亮月进云如何是第三玄师云铙钹问向未读书文字不明师打云者是什么所在说明不明师乃云山僧参学几年成得一道秘密<a href=\"/remen/zhenyan.html\" class=\"keylink\" target=\"_blank\">真言</a>不曾轻易吐露今日本庵行进得度在家弟子沈行丰七十诸上善人俱会一处便乃布施大众令于我此法门未信者信已信者深入未证者证已证者不堕窠落臼乃高声云赵钱孙李周吴郑王冯陈褚卫蒋沈韩杨下座。</p><p>　　行化归孙熙室居士请上堂师云求人不如求己蓦掷拂子下座。</p><p>　　入新方丈德清明道蔡封翁暨远近诸檀护请上堂问<a href=\"/remen/sizhong.html\" class=\"keylink\" target=\"_blank\">四众</a>骈臻请扬法要师云今日入新方丈师乃云把住也法堂前草深一丈放行也??大地是圆觉伽蓝且道把住为人好放行为人好卓柱杖云知音不用频频举达者应知暗点头。</p><p>　　上堂师拈柱杖云先圣道有时夺人不夺境有时夺境不夺人有时人境两俱夺有时人境俱不夺高声召众云者是什么所在蓦掷柱杖下座。</p><p>　　腊八上堂师云远山青近水碧气敛天空阔庭宽得日多境僻来踪别晚节馨香骨傲梅卒岁坚持苔裹石白云间澹挂松梢古道坦平堆竹叶山僧一榻坐还眠何期四众同时集敲钟挝鼓请升堂香烟透彻诸人鼻立久合休即便休大众有言向前说问答毕师乃云周穆王三年癸未腊八释迦文佛睹见明星豁然悟道叹曰奇哉一切众生具有如来智慧德相但以妄想执着不能证得崇祯十二年己卯腊八玉琳道人望见青山不觉好笑顾左右云汝等各蹋毗卢顶上行谁能拈些子妄想智慧诳谑山僧看拍案云阿呵呵好大哥上来也恁么散去也恁么今日行端行镇剃度有斋供养大众大家落堂吃了饱????地要行便行要坐便坐下座。</p><p>　　元旦上堂维那白椎云法筵龙象众当观第一义师蓦喝一喝下座。</p><p>　　良渚安溪众居士请上堂问风调雨顺五谷丰登请和尚提唱一句师云常愿如是进云皇图巩固帝道遐昌愿和尚祝赞一句师云天长地久进云阐扬祖道佛日增辉今日上堂以何示众师云杲日当空师乃云雪后梅增劲霜余柏倍青到来询祖意分明举似君召大众云还会么若也会得便见临济大师道大凡演唱宗乘一句中具三玄一玄中具三要有权有实有照有用放下拂子云选佛若无真正眼宗门那得到如今。</p><p>　　雪文师同盛泽众居士请上堂师拈柱杖云久病扶藜连上堂也缘檀信至诚参谁人直下知休去更不迟疑乞指南问如何是报恩境师云主山高案山低进云如何是报恩人师云眉横眼上鼻竖嘴边进云如何是报恩事师云檀信远来山僧上堂进云满座春风吹不竭梅花才吐暗香来师云一[糸*系]界破青江色钓得鲸鲵方始休问梅花未发时如何师云铁骨撑天进云发后如何师云清香喷鼻问如何是常住佛师云殿里的进云如何是常住法师云藏里的进云如何是常住僧师云堂里的师乃云举起便知犹为迟钝若更未能山僧屈曲垂慈去也昔日大慧禅师住云门时尝拈竹篦问人曰唤作竹篦则触不唤作竹篦则背唤作什么开口便打少有??其机者一僧入室请益慧复示以偈曰云门举起竹篦开口知君话堕上方香积不餐甘伏食人涕唾师蓦竖起柱杖云大众毕竟唤作什么掷柱杖云各落堂吃斋。</p><p>　　上堂师竖柱杖云明眼禅人出众相见二僧竞出师以柱杖画一画云领取钩头意莫认定盘星下座。</p><p>　　振陵太老师忌日上堂师云山僧昔日芟染蒙先磬山老和尚执刀三剃口占有云一子出家九族升天若不升天佛有妄言山僧出家来业已多载且道先师今日何在识得落处的出众相见众问话毕师乃云沙界通红一团火个中毫发不容存森严明净先翁面普示人间子若孙。</p><p>　　诞日上堂师按柱杖云放光现瑞鼓舞小儿动地雨华助扬末技止止不须说欺侮杀人数数请敷宣颠狂慕外青莲华下笑颜开奴见婢殷勤积雪岩前断臂举人逢鬼迷闷现前大众十二时中各各蹋佛祖顶??行有不受惑的出来相见问答不录师乃云山僧未出母胎已为诸人作大佛事举扬大法汝等诸人早已如实知如实见如实证如实行如实说为甚今日却受人处分只为忘脚下却见别山高下座。</p><p>　　归院上堂师顾左右云一总都是家里人出来同说家里话问报恩佛法最希奇一下雷轰天下知莫道学人无骨气请师指示向上机师云霜打香毬满??金问蹋破乾坤事若何师云江上芦华频白头进云还许学人进步么师云青山个个低头看问两边不立中道不安请问和尚向甚处行脚师直视云君家若是仙陀客不用求人更下椎进云恁么山河无隔碍世界掌中擎师云且过一边师乃云先师纵我无拘束??放自繇谁可度大家同蹋上头关方显吾宗未寥落召众云珍重下座。</p><p>　　大觉普济能仁玉琳琇国师语录卷第一</p><p>　　音释</p><p>　　剃</p><p>　　(他计切音替削发也)。</p><p>　　??</p><p>　　(呼侯切吼平声气急也)。</p><p>　　篦</p><p>　　(边迷切音鎞)。</p><p>　　侮</p><p>　　(罔古切音武侵也)。</p></div>"
},{
    "title": "大觉普济能仁玉琳琇国师语录卷第二",
    "author": "行岳",
    "html": "<div class=\"B1_text\"><p>　　大觉普济能仁玉琳琇国师语录卷第二　几二</p><p>　　嗣法门人行岳编</p><p>　　上堂(二)</p><p>　　闰正月旦上堂师拈柱杖云一不成只两不成双今朝正是奇特月日还有奇特人出来共明奇特事么问答毕师乃云兹者好日多同化主自远归来施主入山设供山僧也趁闹热<a href=\"/remen/gongyang.html\" class=\"keylink\" target=\"_blank\">供养</a>大众一上幸诸大众各各现大人相赴山僧斋山僧将无边世界一切地土为米一切河海为汤一切森罗万象为奇肴美馔一任大众放开肚皮展开大口饮之不竭食之有余饱????地乘风徐行片时游遍诸佛国土向<a href=\"/remen/xukong.html\" class=\"keylink\" target=\"_blank\">虚空</a>里打个翻筋斗下来山僧再呈第二番供养把无边世界依旧撒开以一世界为一斋一任大众乐一味者即向一味世界应供乐多味者即向多味世界应供随大众种种所乐即向种种世界应供斋毕旋归然后山僧将无边世界仍前还他无边世界一切地土仍前还他地土一切河海仍前还他河海米还是米汤还是汤肴还是肴馔还是馔殷勤请山僧升座毕然后落堂吃斋令诸檀信求福者福集忏罪者罪灭荐亡者亡人高升生安死利靡不如意顾左右云且慢散去三番供养大众了更要总散大众一大分?钱乃举百丈上堂云我有一句子百味具足大众还会么慈悲之故而有落草之谭下座。</p><p>　　新市觉海寺缁白道侣请上堂问请和尚直指西来意师云久雨今日晴问<a href=\"/remen/dizi.html\" class=\"keylink\" target=\"_blank\">弟子</a>年老求和尚开示师竖柱杖进云不会师云高着眼师乃云天地成人物立有美有恶有是有非有邪有正有曲有直有宜有不宜有可有不可从而分别指画去取戒勉令修令治使知使行扶持世道匡正人心此儒教治世之理也谭无破有推小至大求精弃粗轻外重内此道教出世之道也道有也而不立一尘道无也而不拨一物有时恁么有时不恁么有时恁么也得不恁么也得有时恁么也不得不恁么也不得有权有实有照有用有纵有夺有杀有活可以意会难以言传承言者丧滞句者迷此释教入世出世之法也方便指迷之谓教直下传心之谓宗渐者繇博而至约顿者一了而百通把住黄金失色放行瓦砾增辉且道把住为人好放行为人好卓柱杖云人归大国方知贵水到潇湘一样清。</p><p>　　上堂师拈柱杖云自惭少福住幽林澹薄辛勤岁月深散众欲眠峰顶石捐身助道是何心仔细看来竭诚为众的也有肯心檀护也有只要我辈颛精学道古德云学道如钻火逢烟未可休直待金星现归家始到头又有云归家尽是儿孙事祖父从来不出门你看先圣与么激扬可知学道非同小可若不一闻千悟直须一切<a href=\"/remen/fangxia.html\" class=\"keylink\" target=\"_blank\">放下</a>忘苦忘乐忘死忘生历尽艰难方能透脱顾左右云有蹋着上头关的出来通个消息师乃云世出世法非凭一点真心不能成就故有此真心也可以自利有此真心也可以利人有此真心也可以自利而利人有此真心也可以利人而自利彻此心源便见瑞林面目清胜化仪目在报体净满金方伯与浔溪众信凡受瑞林所化生一念净信所作佛事皆<a href=\"/remen/chengfo.html\" class=\"keylink\" target=\"_blank\">成佛</a>道蓦卓柱杖下座。</p><p>　　上堂举五祖演和尚云四五百石麦二三千石稻好个休粮方耆婆不得妙千岩长禅师云管取有钱<a href=\"/remen/changzhu.html\" class=\"keylink\" target=\"_blank\">常住</a>不无演祖若是将无作有?贫作富须还无明始得米不蓄一粒菜不栽一茎任渠来往者吃得饱彭亨师召众云用四五百石麦二三千石稻如何唤作休粮方米不蓄一粒菜不栽一茎如何吃得饱彭亨阿呵呵大海纳流寒岩发??二大老不无些小巧妙简点将来未见大人体态报恩者里则是直心道场不用蛇足有米吃三餐无米吃两度也有时恰好也有时忍饿掷拂子下座。</p><p>　　瑞安禅人请上堂师拈杖云过去已过去未来犹未来<a href=\"/remen/fofa.html\" class=\"keylink\" target=\"_blank\">佛法</a>付在报恩明眼禅流出众相见问答不录师卓柱杖云一棒分宾主照用一时行会得个中意日午打三更且道会得个中意如何日午打三更掷柱杖云不是苦心人不知下座。</p><p>　　檀越请上堂众僧问话毕师乃云深固幽远无人能到大家在者里其中事合知青萝夤缘直上寒松之顶白云澹泞出没太虚之中<a href=\"/remen/suiyuan.html\" class=\"keylink\" target=\"_blank\">随缘</a>洒落者皆已成佛道百千法门同归方寸河沙<a href=\"/remen/gongde.html\" class=\"keylink\" target=\"_blank\">功德</a>总属心源一念纯真者皆已成佛道实际理地不受一尘佛事门头不舍一法勤勤恳恳力行众<a href=\"/remen/xingzhe.html\" class=\"keylink\" target=\"_blank\">行者</a>皆已成佛道终日着衣不挂一缕[糸*系]终日吃饭不咬一粒米孤迥峭巍者皆已成佛道逢茶吃茶逢饭吃饭和泥合水者皆已成佛道事事无碍七纵八横者皆已成佛道矜矜自守重<a href=\"/remen/yinguo.html\" class=\"keylink\" target=\"_blank\">因果</a>罪福者皆已成佛道惊群动众激扬酬唱者皆已成佛道入林不动草入水不动波者皆已成佛道击香案云但愿春风齐着力一时吹入此中来蓦卓柱杖喝一喝下座。</p><p>　　<a href=\"/remen/fodan.html\" class=\"keylink\" target=\"_blank\">佛诞</a>上堂问报恩门下如何设施师云菖蒲溪水西流碧师乃云第一义如何举梁王殿上道不识老达磨也只道得一半者一半报恩为众竭力蓦拈香云今辰是我始祖释迦文佛降诞之期远孙通琇敬拈片香用酬法乳下座。</p><p>　　檀越请上堂上首白椎云法筵龙象众当观第一义师拈柱杖云道个第一早落第二了也然而屈曲垂慈不妨左之右之灵利衲僧出来酬唱问话毕师卓柱杖云大<a href=\"/remen/jietuo.html\" class=\"keylink\" target=\"_blank\">解脱</a>门同证同入僧俗长幼男女贵贱富贫智愚靡不俱在个里平等一味设斋也在个里吃斋也在个里修福也在个里<a href=\"/remen/xiuhui.html\" class=\"keylink\" target=\"_blank\">修慧</a>也在个里求寿也在个里求贵也在个里一一殊胜一一<a href=\"/remen/yuanman.html\" class=\"keylink\" target=\"_blank\">圆满</a>一一不退一一无漏寒岩枯木华如锦六月炎炎满市霜连卓柱杖下座。</p><p>　　结制了悟禅人率湖城众<a href=\"/wenda/jushi/\" class=\"keylink\" target=\"_blank\">居士</a>请上堂师拈香云此瓣香从大众实地中拈出爇向炉中伏冀法界普熏四恩总报敛衣就座白椎竟问祖上门庭即不问重整家风事若何师云一条白棒验龙蛇进云正令当行不存轨则更借一问时如何师云要第二杓恶水那进云千古模范从今立万派青山展笑颜师云为众竭力师乃云山僧质直无文从来如实为众以??虚空遍法界为清净伽蓝令无边国土情与无情平等安居无内无外何逸何劳喝一喝云普利群机一句作么生道薰风自南来殿阁生微凉。</p><p>　　癸未诞日檀越请上堂师至座前涤凡刘居士同凉禅等呈祖衣师云两年福薄勉为人糠麦为糜草作羹时节渐佳惭未辍此衣珍重至诚心便搭衣顾左右云先圣有言此衣表法举衣云者个是衣唤什么作法复举衣云者个是法唤什么作衣向者里千眼顿开何事不办如或未然更为当阳揭露升座白椎竟问如来和尚同月同年如何是无量寿师云山僧今年三十师乃云圆陀陀七华八裂锦攒攒绝点纯清明中有暗黄金失色暗中有明瓦砾生光拟议承当白云万里愁眉退避凉飙满自取不得舍不得事是恁么事人须恁么人得在此失在此但得恁么人何愁恁么事且超群越格一句作么生道良久云普下座。</p><p>　　九月姚均仁居士请上堂师云见离断常道无明昧断常之见非真见明昧在人不在道直饶戴角擎头未是当家种草一种平怀悠然自得的衲僧出来道个应时及节的句看问如何是无生话师云池无擎雨绿庭有傲霜黄问应供一句如何道师云端坐受施主乐师乃云金华布地玉蕊承天今正是时杲日当空乾坤朗耀古今无异阇??老僧面目现在悟人瞎人诚谛之言一句明明该万象篱边斜插验人枝蓦喝一喝下座。</p><p>　　上堂师卓柱杖云彩云影里仙人现手把红罗扇遮面急须着眼看仙人莫看仙人手中扇具眼衲僧出众相见问话毕师乃云大凡??学之士直须绝情绝解亲证亲悟句一念不生前透脱本地风光方可任运穿衣吃饭健则行道倦则打眠青青翠竹总是真如郁郁黄华无非<a href=\"/remen/banruo.html\" class=\"keylink\" target=\"_blank\">般若</a>于古人言句自然举一明三通此达彼迩来逐块外道妄认摇唇鼓舌举足动步的识神为主人公为本来面目自不知非更引<a href=\"/remen/fozu.html\" class=\"keylink\" target=\"_blank\">佛祖</a>相似言句谬解妄会欺愚瞒瞽所冀真实为<a href=\"/remen/shengsi.html\" class=\"keylink\" target=\"_blank\">生死</a>者力参<a href=\"/remen/niepan.html\" class=\"keylink\" target=\"_blank\">涅槃</a>堂里禅于腊月三十关头不可自误岂肯为邪外所惑复卓杖云不是与人难共合大都缁素要分明。</p><p>　　解制上堂师左右顾视云山僧与诸大众恒处普光<a href=\"/remen/sanmei.html\" class=\"keylink\" target=\"_blank\">三昧</a>直是如天普盖似地普擎住者朕迹不留去者回避无计恒沙国土情与无情同一受用同一<a href=\"/remen/zizai.html\" class=\"keylink\" target=\"_blank\">自在</a>同一解脱在迷不减在悟无增数千年前有多口阿师命之曰大圆觉场曰真如性海种种强为名目无非当人有恁么事故为当人说恁么话如是知者名为正知如是行者名为正行有何长期短期复何结制解制然而某上座有时现无边身说无边身法有时现七尺<a href=\"/remen/biqiu.html\" class=\"keylink\" target=\"_blank\">比丘</a>身说七尺比丘身法有时与大众游大寂灭海上无佛祖下无<a href=\"/remen/zhongsheng.html\" class=\"keylink\" target=\"_blank\">众生</a>中无自己正报既尔依报亦然有时随顺众生七颠八倒向无修学中说修学无迷悟中说迷悟便乃无制无期中立期立制无解无结中立解立结结也高挂钵囊解也紧峭草屩结也如是解也如是阿呵呵好大哥大抵还他肌骨好风流不在着衣多。</p><p>　　檀越请上堂僧拟出问师左右卓柱杖云知恩报恩的衲僧方许相见进云祖道凌夷法门衰替如何是和尚拯一[糸*系]九鼎之危的句师和声打一柱杖进云恁么则三玄开正道一句破邪宗也师云向上道将来僧喝师连喝两喝问当机一句是如何师卓杖云一棒一条痕一掌一握血师乃云昔日<a href=\"/remen/shizun.html\" class=\"keylink\" target=\"_blank\">世尊</a>有四弘誓愿众生无边誓愿度<a href=\"/remen/fannao.html\" class=\"keylink\" target=\"_blank\">烦恼</a>无??誓愿断法门无量誓愿<a href=\"/remen/xuefo.html\" class=\"keylink\" target=\"_blank\">学佛</a>道无上誓愿成白云端和尚有四弘誓愿饥来要吃饭寒来要添衣困来伸脚睡热处要风吹山僧也有四弘誓愿识得柱杖子许他有吃棒分识不得柱杖子许他有吃棒分识得不识许他有吃棒分不识识得许他有吃棒分高擎柱杖云看看??山河大地明暗色空并汝等诸人周身上下毛孔骨节??成山僧柱杖子诸人还知么卓柱杖云知得也三十柱杖知不得也三十柱杖且道柱杖子因甚么有如是威力荡荡一条官驿路晨昏曾不禁人行下座开炉上堂师拈柱杖云一椎便就未是性燥不假一椎漆桶不快入得从上炉鞴的衲僧出众相见一僧出<a href=\"/remen/libai.html\" class=\"keylink\" target=\"_blank\">礼拜</a>师云欲钓鲸鲵澄巨浸却嗟蛙步??泥沙僧拟议师打出又僧出师震威一喝僧拟议师亦打出又僧出师云当场相见须是作家僧喝师云胡喝乱喝作么僧又喝师又打出师乃卓柱杖云莫道法王得自在缁素不得不分明掷柱杖下座。</p><p>　　腊八上堂师云从门入者不是家珍过量衲僧出众相见问世尊睹星悟道悟个甚么师云好狗不咬枯骨进云四十九年<a href=\"/remen/shuofa.html\" class=\"keylink\" target=\"_blank\">说法</a>说个甚么师云诳谑愚瞽进云拈华示众示个甚么师云转见不堪师乃高声召众云大众能仁是汝之奴下座。</p><p>　　大雪檀越请上堂师拈柱杖云第一句荐得鹤有九皋难翥翼马无千里谩追风第二句荐得左右逢源珠回玉转第三句荐得眼睛乌豆换鼻孔草绳穿秪如昨日慕津居士率众信士请山僧上堂山僧高声应云今日好大雪诸人作么生荐取问金车千古重觌面势崔巍箭??相拄者谁不犯??铓师云千钧之弩不为鼷鼠发机进云恁么则大地终成白业千溪万派同源师云请过一边慕津居士问如何是诸佛出身处师云天寒人事简雪重鼓声盈师乃举庞道玄居士至药山山命十禅客相送至门首士乃指空中雪曰好雪片片不落别处有全禅客曰落在甚处士遂与一掌全曰也不得草草士曰恁么称禅客阎罗老子未放汝在全曰居士作么生士又掌曰眼见如盲口说如哑师云老大庞居士暴富欺贫全禅客当断不断反招其乱若是庞老向山僧道好雪片片不落别处便劈面与他一拳云俗气不除当时庞居士若吃得者一拳管教安家乐业更不播弄唇皮下座。</p><p>　　大雪设禹门幻有老和尚供师云师翁面目雪满千山先师仪表春回大地先师春回大地也雪满千山非当年久侍者不知师翁雪满千山也春回大地三十年后有人共见今日某孙应时献一杯茗罪过弥天何故不合当面触犯。</p><p>　　解制空明师同涤凡刘檀越请上堂问答毕师乃云??大地是解脱门把手牵不入??大地是涅槃路倩人行不得入得解脱门行得涅槃路便乃动若行云止犹谷神既<a href=\"/remen/wuxin.html\" class=\"keylink\" target=\"_blank\">无心</a>于彼此岂有象于去来南赡部洲<a href=\"/remen/zuochan.html\" class=\"keylink\" target=\"_blank\">坐禅</a>北郁单越脚麻东弗于逮持钵西瞿耶尼手酸大洋海底翻身打倒兜率天宫触着阎罗老子鼻孔带累四大天王齐声喷嚏<a href=\"/remen/tianren.html\" class=\"keylink\" target=\"_blank\">天人</a>捧华无路神鬼窥觑何及如或不然出门便是草脚下好生看下座。</p><p>　　化士归上堂问高高山顶住持深深海底行化者个是什么人师云进前来向汝道僧伫思师便打师乃云昔日金牛和尚每斋时自捧饭上堂云菩萨子吃饭来师召众云人莫不饮食也后来云峰悦禅师??大愚芝和尚入室请益芝云法轮未转食轮先转后生趁色力健何不为众乞食我忍饥不暇何暇为汝说禅师召化主云观禅人且道大愚老汉是什么心行横按柱杖云三通鼓罢大众云臻一堂风冷澹千古意分明掷柱杖下座。</p><p>　　结制上堂举退庵重阇??领众问答不录师拈拂子云今朝四月十五金轮峰笑缃溪舞草木土石??翻身蚊虫獦蚤骑佛祖更有一般奇特事栏中两头鹿吞却千山万山虎顾视左右云释迦<a href=\"/remen/mile.html\" class=\"keylink\" target=\"_blank\">弥勒</a>是汝之奴朝蹋毗卢南岳游暮挟舍那天台卧重阇??莫放过下座。</p><p>　　乙酉季夏十有一日塔天隐老和尚全身于报恩本寺之左上供拈香师云通琇事师旬有四载无彼无此无近无远无动无静无藏无显岂云旬有四载实惟终身如是虽云终身如是亦犹浅而论之呜呼吾师如虚空同寿通琇事师似日月长年惟师永安大众永安法属永安檀护永安且漏泄吾师末后一句万峰深处一龛闲。</p><p>　　上堂上首白椎竟师拈柱杖云第一句中荐得堪与佛祖为师第二句中荐得堪与人天为师第三句中荐得自救不了临济大师昔日被人进前一劄云如何是第一句当下冰消瓦解直饶??力道个三要印开朱点窄未容拟议主宾分未免欺秦瞒汉顾视左右云众中有不受人惑的么洪义问世尊升座文殊白椎和尚升座上首白椎且道与黄面老子是同是别师云落二落三进云忽有个汉掀倒禅床喝散大众又作么生师云未有吃棒分在进云直得礼拜去也师云亦然颖庵与问第一句荐得堪与佛祖为师如何是第一句师便喝进云第二句荐得堪与人天为师如何是第二句师云重言不当吃进云第三句荐得自救不了如何是第三句师云转见不堪进云若无举鼎?山力千里乌骓不易骑师云且放过你自谦问有言皆成谤无言又落空即今<a href=\"/fojing/miaofalianhuajing/\" class=\"keylink\" target=\"_blank\">法华经</a>作么生道师云念汝维那辛苦进云恁么则人人坐大白牛车去也师云急走过学间问不问新奇特不打旧葛藤向上宗乘请师速道师云外面两大德笑你进云此犹是向下毕竟如何是向上事师喝一喝闲良久师云向上问将来进云学人则不然师便打闲喝师连棒打退玄定问一不成一五不成五师云洞山在你脚下进云一花五叶果熟香飘师云你那里学得来进云恁么则西天祖意元无意东土传心岂有心师云自领去海亮问如何是父母未生前面目师云你曾吃朝饭么进云一时顿觉日见世尊师云馊酸气性义问风行草偃叶落归根草偃叶落即不问水到渠成事若何师云针劄不入去进云当今</p><p>　　御敕和尚遐临以何为范师卓柱杖云知痛痒好进云祗如总不恁么来和尚又且如何下手师云晴干不肯走便打义礼拜起云杖头点破归家路石听西江水倒流师云皮下无血如德问千劫难逢今朝幸遇请师指示师竖柱杖云一句了然超百亿进云弟子不会师云伶俐衲僧寂慧问低头不<a href=\"/remen/jiandi.html\" class=\"keylink\" target=\"_blank\">见地</a>仰面不知天踏着关棙子全身忽独露师举柱杖云穿却你鼻孔刺着你眼睛进云过现未来即不问竖穷三际事如何师云痴呆汉界成问百匝千重关不住纵横遍界自昂然师云还吃棒么成喝云千里特来呈旧面殷勤末后请师宣师云不知痛痒师乃云你有拄杖子我与你柱杖子你无柱杖子我夺你柱杖子召大众云一种是声谁会得有堪听有不堪听云白下座椎。</p><p>　　腊月旦上堂僧问今朝腊月一某甲得个消息欲向和尚吐露和尚还允否师云允僧拟议师打退僧问人天瞻仰龙象开颜万善消息事如何师竖拄杖云天得一以清僧竞出问话师以柱杖挥退卓柱杖顾众云千钧之弩不为鼷鼠发机又二僧出师各打退又一僧出师云千钧之弩不为鼷鼠发机为甚么又打者二僧又一老僧问父母未生前请和尚指示师云念汝年老进云还有不老的师云再犯不容洪义问临济三顿棒意旨如何师云多少人怕吃棒进云黄檗未举已前又作么生师怒目视之进云者老汉向者里躲跟师便喝进云好喝师便打进云贼过后张弓便走师劈脊痛棒云如今打你还疼么行咨问棒下无生忍行咨知恩报恩作么生是临机不见师师便打咨掀香案师连棒打退行与问昔日临济大师一日谓普化克符云我欲于此建立黄檗宗旨汝且承褫我二人珍重下去意旨如何师云两眼对两眼进云明眼人难瞒师云放汝三十棒师乃云昨夜老赵州与跛云门打做一团分身无数遍一切处直令??大地若缁若俗开眼也着合眼也着大众会么普大众不会么庭前柏??子蓦卓柱杖喝一喝下座归方丈召行咨云汝吃棒不知痛痒进云复要掀翻在师更与三十棒。</p><p>　　示众</p><p>　　示众举<a href=\"/remen/fayan.html\" class=\"keylink\" target=\"_blank\">法眼</a>禅师指凳子云识得凳子周匝有余云门偃云识得凳子天地悬殊天衣怀云识得凳子榆楠木做大慧杲云识得凳子好剃头洗脚师云诸大老与么各出好手放过则??可居宝华王座仔细检点将来合各与三十矮凳脚。</p><p>　　因课诵示众师云迩来魔强法弱亦以上无严师故容邪谬之徒插足宗门多是学宗旨论宗旨虚拟宗旨一味妄穿妄凿妄卜妄度从上纲宗面目俨然何尝梦见所以言言会旨步步迷宗即如一等无惭愧汉妄称自己亦是临济儿孙开口便道垂慈必有法无法不垂慈<a href=\"/chanzong/wujia/ljz.html\" class=\"keylink\" target=\"_blank\">临济宗</a>有玄有要有权有实有照有用有主有宾而竟把<a href=\"/remen/conglin.html\" class=\"keylink\" target=\"_blank\">丛林</a>正务及两堂课诵皆曰此只是应点故事可将就些必当少<a href=\"/remen/nianfo.html\" class=\"keylink\" target=\"_blank\">念佛</a>方像祖师门下客吁嗟乎我不知此等人面皮厚多少若道是泛常故事有碍祖道则直当不念何得云少念及将就些若如此随顺俗套将就故事岂是大丈夫作人天眼目与佛祖为师者之所为耶我今诚实指示此辈暗短流俗阿师且莫夸是祖师门下客莫虚称会宗旨莫别求所以为人既欲明宗旨且莫当面蹉过莫拈一放一好教你知报恩者里即两堂课诵便有玄有要有权有实有照有用某上座有时一声佛如金刚王宝剑有时一声佛如踞地狮子有时一声佛如探竿影草有时一声佛不作一声佛用亦有杀亦有活亦有纵亦有夺亦有主亦有宾亦如清凉池亦如大火聚背之则受诸苦恼触之则烧却面门饶人左之右之时进时退或邪或正或是或非或行解相应不相应或见地透脱不透脱不消别施勘验只者两堂课诵都料简详悉也凡在报恩者切莫以课诵出坡等为虚应故事须知无不是佛祖之秘密法无不是佛祖之总持门无不是佛祖之不传心要无不是佛祖之自利利人?径若道别有宗旨别有佛法别有好知解更欲假借古德念佛漱口之说以图避懒妄拟议人则先谤他古德为不要人念佛又以报恩念佛作念佛会则真可怜生你若果是个人能各出手眼别样设施为人去某上座自识得你不要你类我若你等道必要恁么我又不恁么也祗如我恁么事无不具玄要权实照用主宾纵夺你作么生会敢妄拟议耶凡为魔所摄毒气深入者一任你别去学佛法学宗旨多生分别异样拣择他日眼开自知负堕如我同志真实学道者切须立定脚跟努力行持莫为魔惑其或狮子虫定不轻纵以乱清规。</p><p>　　羯磨夜示众师云毁犯者堕诸苦趣执持者报在人天且道既不毁犯又不执持的当生何处良久云自是不归归便得故园风月有谁争便归方丈。</p><p>　　示众举僧问慈明闹中取静时如何明曰头枕布袋师云山僧若在座下管教先南源不只恁么休去何不进云和尚莫世谛流布且道先南源又且如何。</p><p>　　示众师云汝等诸人须信本来是佛各须识取本来面目蹋着本地风光若识得本来面目黄金世界白玉为身栴檀丛林栴檀围绕不然草木丛林时时凋丧众礼拜。</p><p>　　示众举佛眼禅师上堂云世人??道路行难本分真金入火看炼去炼来金体净一槌打作玉栏杆师云古德恁么道应有闻之踊跃者应有闻之竦惕者。</p><p>　　示众举净觉本禅师僧问同声相应时如何净云鹁鸠??上啼师云可惜者僧浪问不知落处见净老云鹁鸠??上啼何不遥空掌云打落枝头时如何傥净老再云作家禅客天然有在何不进云某甲点茶来请和尚傥净老再云果然作家便礼拜而出岂不话不虚行虽然鹁鸠??上啼汝诸大众作么生会。</p><p>　　死关千丈岩回示众云者一百二十日老僧日日在两序诸公肚里走三转诸公知么众进语毕师又云者一百二十日老僧日日在各堂寮苦行诸禅肚里走三转诸禅知么众进语毕师又云者一百二十日老僧日日在内外大众肚里走三转大众知么众久立师左右顾视下座。</p><p>　　示众师云透脱末后牢关云庵所骂洞达历祖纲宗妙喜犹呵汝等诸人趣向者个法门大须仔细前溪水急鱼行涩后岭风高鸟泊难。</p><p>　　示众举道吾禅师每执木剑作舞僧问手中剑甚处得来吾遂掷于地僧取置吾手中吾云甚处得来僧无对吾云容汝三日下取一转语僧亦无对吾乃横剑肩上作舞云恁么始得师拈云吠虚逐块韩卢咬着半醒半醉汉子终不免大家草里辊道吾若于者僧才欲取剑便一脚蹋翻傥其知非不惟令彼顿易皮毛自亦头正尾正那堪不示本分草料木剑竟成戏具。</p><p>　　示众举云门道直得触目无滞达得名身句身一切法空山河大地是名名亦不可得唤作三昧性海俱备犹是无风匝匝之波直得亡知于觉觉即<a href=\"/remen/foxing.html\" class=\"keylink\" target=\"_blank\">佛性</a>矣唤作无事人更须知有向上一窍在大慧禅师云泼油救火浑闲事雪上加霜愁杀人师云智者见之谓之智仁者见之谓之仁。</p><p>　　住吴兴报恩示众举密庵禅师上堂举婆子烧庵话云者个公案丛林中少有拈提者杰上座裂破面皮不免纳败一上也要诸方简点乃召大众云者婆子洞房稳密水泄不通偏向枯木上糁华寒岩中发焰个僧孤孤迥迥惯入洪波等闲坐断泼天潮到底身无涓滴水仔细简点将来敲枷打锁则不无二人若是佛法未梦见在乌臼与么提持意归何处良久云一把柳[糸*系]收不得和烟搭在玉阑干师云风流婆子本分衲僧一个高高山顶立一个深深海底行被密庵禅师路见不平把来束作一团掷在粪扫堆头一场狼藉虽然密禅师也该吃三十苕帚柄何故他家各有通霄路那可鼓是生非尊己慢人乃呵呵大笑云三足香炉一脚踢翻了还有扶起者么设若有人出手但轻轻与他道死猫头那许你正眼觑着。</p><p>　　示众举陆亘大夫问南泉云肇法师也甚奇怪解道天地与我同根万物与我一体泉指庭前牡圆花云大夫时人见此一株花如梦相似师云田地廓彻许他大夫触事知归须还王老然而也要招人简点何故两个老作家??在座主网里??跳在若是出格锦鳞必不看窠守窟天但言天地但言地我但言我万物但言万物与时人逐色随声何容有异偏与么谭根论体寐语转深设有弗甘的云恁么说话不见超群但向他道有理不在高声。</p><p>　　示众举法眼禅师问僧甚处来曰泗州礼拜大圣来眼曰今年大圣出塔否曰出眼却问旁僧曰汝道伊到泗州不到浮山远云者僧到即到泗州只是不见大圣道场全云者僧见即见大圣不曾识法眼东禅观云者僧到也到泗州见也见大圣识也识法眼秪是自讨头不见师云者一队老秃奴病在膏肓只顾道那僧不见谁知却是自不识那僧有人出来道和尚恁么道也是扶弱不扶强新报恩随声便打且道是肯他是不肯他。</p><p>　　示众举金峰和尚云老僧二十年前有老婆心二十年后无老婆心僧问如何是二十年前有老婆心峰云问凡答凡问圣答圣曰如何是二十年后无老婆心峰云问凡不答凡问圣不答圣师云个老汉全提正令独握纲宗左右逢源前后无暌可谓得向上钳锤不落时人窠窟然简点将来也是自起自倒。</p><p>　　示众举翠岩真禅师上堂云临阵抗敌不惧生死者将军之勇也入山不惧虎兕者猎人之勇也入水不惧蛟龙者渔人之勇也作么生是衲僧之勇拈柱杖曰者个是柱杖子拈得把得动得三千<a href=\"/remen/daqianshijie.html\" class=\"keylink\" target=\"_blank\">大千世界</a>一时摇动若拈不得把不得动不得文殊自文殊解脱自解脱参师云翠岩老人恁么举扬虽然竭力提撕未免伤神费气新报恩则不然坐致太平者仁主之大勇也道高虎绕德重龙驯者至人之大勇也袖手凭几云衲僧之大勇又作么生竹户松龛浓睡稳花开花落听东风从他伎俩有时??我此平怀何所穷若更有多才能思逞英豪的一任??跳。</p><p>　　示众举曹山行脚到乌石山灵观禅师处问如何是毗卢师法身主观曰我若向汝道即别有也曹山举似洞山山曰好个话头秪欠进语何不问为什么不道曹又去进前语观曰若言我道即哑却我口若言我不道即蹇却我舌曹山归举似洞山山深肯之师云观老与么答话好则好矣然而也是君子善知识若待曹山再来云为什么不道便打落渠嘴非惟洞山闻之不敢正视亦使曹山脱落见闻不只个般传言送语。</p><p>　　示众举大慧杲禅师岁旦上堂去年今日也只是者个前年今日也只是者个先前年今日也只是者个外前年今日也只是者个明年今日也只是者个后年今日也只是者个外后年今日也只是者个更后年今日也只是者个且道者个是甚么元旦启祚万物咸新应时纳祐庆无不宜喝一喝云俗气不除师云作贼心虚。</p><p>　　示众举僧问睦州如何是展演之言州云量才补职如何是不展演之言州云伏惟尚飨大慧禅师云睦州古佛善应来机虽然如是只得八成或有人问径山如何是展演之言即向他道问十答百有甚么难如何是不展演之言喝一喝云且莫矢窖沸师云大慧老人土上加泥直饶道得十成是犹五十步而笑百步也若有问新报恩如何是展演之言不说一字如何是不展演之言其声如雷。</p><p>　　起不卧七示众师拈柱杖云古者道大事未明如丧考妣大事已明如丧考妣你看大事已明尚是如丧考妣况大事未明者乎所以云参须实参悟须实悟直须废寝忘餐向一念未生前识取自己广大心体岂容魔外家乱承当个昭昭灵灵识神为主人公大事未明如丧考妣人共晓得你道大事已明为甚亦如丧考妣若透过者关方见过佛祖可与佛祖为师如或不然直饶大彻大悟如云开月朗夜暗灯明识自本心见自本性未免见齐佛祖减他佛祖半德悟境不忘碍正知见如雪岩高峰等于白日空闲廓忘知见之处中夜睡着泯无梦想之时依旧打作两橛刬地又透不过既透不过生死岸头便是样子所以从上来目为向上一路末后牢关到者里岂许魔外家谬扯虚空粉碎大地平沉初悟境界来扭捏顾左右云山僧恁么举扬合吃三十柱杖今日倒行此令去也以柱杖旋风打散。</p><p>　　解制示众师云端居一室含裹十虚诸人若向含裹十虚处会得不妨一室端居若向端居一室处透脱本来十虚含里恁么则何长期短期复何结制解制所以道住也如孤鹤冷翘松顶行也似片云忽过人间要行便行佛祖不能知要住便住鬼神不能觑现前大众百二十日聚首还曾梦见山僧也未未论见山僧与否还各各识得自己么咄出头天外看谁是个中人。</p><p>　　住古杭良渚大雄山示众举世尊才生下一手指天一手指地周行七步目顾四方云天上天下惟我独尊云门偃云我当时若见一棒打杀与狗子吃贵图天下太平雪窦显云便与掀倒禅床琅玡觉云云门可谓将此深心奉尘刹是则名为报佛恩天童华云云门此话虽行未免落他陷阱黄面老子末上卖俏正是依草附木二俱不了以左手拍禅床云过者边着汝诸人还知明果落处么珊瑚枕上两行泪半是思君半恨君师云激扬酬唱须是其人高山流水老释迦何期得知音于异世云门如百转灵圆若非雪窦琅玡谁能着价然而一椎百当须还应庵好手古人评书云如华岳三峰卓立参昴虽造化之炉锤不自知其妙也此言虽俗可以喻道。</p><p>　　示众举唐朝因禅师运椎击土次见一大块猛击之应椎而碎豁然大悟有老宿闻云??山河大地被因禅师一击百杂碎应庵华禅师上堂举云老宿恁么道纵知因禅师落处衔铁负鞍有日在者里着得眼去也是徐六担板师呵呵大笑云直是好笑笑须三十年若人云更有一个好笑的在也许是个知音欲重宣此义而说偈曰冰雪峰前吐白莲胡僧作梵礼金仙德云别岭殷勤和笑破百泉鼻半边。</p><p>　　示众举石室见僧来拈起柱杖云过去诸佛也恁么现在诸佛也恁么未来诸佛也恁么长沙云放下柱杖子别通个消息来圆悟禅师云石室置个问端不妨孤峻若非长沙争得投机虽然只知恁么不知不恁么遂举柱杖云过去诸佛不恁么现在诸佛不恁么未来诸佛不恁么或若总道放下柱杖子我也知你只是学语之流生机处道将一句来师云一个绵包特石一个铁裹泥丸放行则在庙之圭璋把住乃处堂之燕雀拈柱杖云恁么也不是不恁么也不是放下也不是不放下也不是卓柱杖云倚天长剑逼人寒是山僧寻常用处有能向者里如龙得水似虎逢山便乃分付柱杖子。</p><p>　　示众举傅大士云终日焚香择火不知身是道场玄沙和尚云终日焚香择火不知真个道场圆悟禅师云终日焚香择火不知焚香择火龙池幻祖云老僧年来无事一味焚香择火师云昔人问客[糸*系]不如竹竹不如肉客云渐近自然知言哉似则似乡人有言曰千语千当不如一默。</p><p>　　示众师云诸方说些佛法消施主茶谓之茶话古时亦有家风冷澹的或说小参作供大雄者里一总不然寻常吃了粥饭便与诸人说些佛法乃云挑砖的挑砖盘瓦的盘瓦。</p><p>　　示众师云古人亲承记莂后或十年二十年不离左右深恐离师太早未??其妙即索居别处者皆茅茨石室大忘人世天子不得而臣君相不得而友或形影相吊或混俗和光或八请不赴或终身死关非种种成就及迫于万不得已安肯轻为人师哉山僧因梁木其颓勉以鸡肋之力支持大厦之危深自愧悔凡吾付授诸子非托主持本寺或克本院头首不倦不厌自利利人傥驰情利养注怀名位学短贩自鬻者聚集数十不如己人诳惑愚瞽南面自尊妄称长老小参示众如同儿戏甚至滥交亵己惟图门庭热闹种种不遵山僧常住规约者定行追拂严??远近咸知。</p><p>　　示众举先报恩老和尚示众云今朝四月半农家秧好看堪笑懒禅和一事无可断开了两片皮只是粥饭罐道眼不能明阎罗要打算师云先师与么道堪与人天为师若要与佛祖为师须某上座共出只手始得看看七月半田家稻好看笑我懒禅和一事无可断开了两片皮只是粥饭罐道眼不能明说甚阎罗汉。</p><p>　　示众举有僧持钵至长者家偶为犬伤长者因问龙披一缕金翅不吞大师全披法服为甚却被狗咬禹门幻翁禅师代云如长者者问无差师拈柱杖云师翁此一转语非荆??林中横身直度逆行顺行天不能知神不能测镬汤炉炭中成等正觉刀山剑??上转大法轮者未许如水合水似空合空在卓柱杖下座。</p><p>　　示众举南泉至庄庄主预备迎奉师云<a href=\"/remen/fahui.html\" class=\"keylink\" target=\"_blank\">法会</a><a href=\"/remen/yinyuan1.html\" class=\"keylink\" target=\"_blank\">因缘</a>第一泉云老僧居常出入不与他知何夙排办至于如是师云放过不可主云昨夜土地神报师云布袋盛锥泉云王老师<a href=\"/remen/xiuxing.html\" class=\"keylink\" target=\"_blank\">修行</a>无力被鬼神觑见师云无智人前莫说侍者便问既是大善知识为甚却被鬼神觑见师云韩卢逐块泉云土地前更下一分饭着师云狮子搏儿不露爪。</p><p>　　落堂示众师云古人道立地构去坐地构去大众参究多日还构得么僧礼拜云构个甚么师便打僧拟议师云似即似是即不是问僧你为甚不扛木子进云某甲今日扛的师云扛木子的站过一边一僧笑师拈棒云你见甚道理笑僧礼拜师连打两棒云一棒打你笑一棒打你拜问僧吃得棒未僧拟议师打云眼睛头事也照管不来问僧向父母未生前道来僧拟议师便打师卓柱杖云大家莫作等闲看掷杖归方丈。</p><p>　　结夏晚落堂示众师拈柱杖云千尺寒潭抛直钩清风白月照[糸*系]浮有时得意歌声发笑见鱼龙一网收顾左右云炎炎六月一团冰今夏教众兄弟一个个冻得骨出卓柱杖云切忌动着动着则三十柱杖便乃定单而出。</p><p>　　示众师云一椎便就时如何未是性燥汉不假一椎时如何不快漆桶汝众人还用打三不用打三众无对师良久云谁人知此意令我忆南泉。</p><p>　　先磬山八十大诞影堂示众师云昨夜梦见先老爷作大力善知识轻轻一弹指直教??大地情与无情一时百杂碎汝等诸人作么生礼拜供养岳都寺云应如是供养一僧云恩大难酬师乃云何不道恁么则与先老爷一个鼻孔出气去也众作礼退。</p><p>　　陆山示众大众跪求开示师云汝等既尔殷勤启请应当日日如见我时听说偈言惟石有玉惟泉有珠得之则智舍之则迷润山辉渊念兹在兹。</p><p>　　示众举百丈野狐公案暨黄檗沩山问答机缘师自颂云画虎成狸竹成柳龙睛点出拿云走举一明三有好儿当场齐作师子吼有智主人俱不受大冶精金谁解剖尝闻一喝三日聋卢公击破唾壶口示毕召众云一一识得古人落处么识得百丈易要识黄檗难识得黄檗易要识沩山难若识得沩山便识得黄檗识得黄檗便识得百丈祗如沩山三撼其门大众作么生会良久师自代云识法者惧。</p><p>　　师落堂坐香示众云坐香不许<a href=\"/remen/canchan.html\" class=\"keylink\" target=\"_blank\">参禅</a>参禅者三十棒坐香毕大众作礼师云适来虚空扑落地诸人还闻得刮剌剌一声响么僧作礼师云且道两京十三省磕破多少禅和子额角众伫立无语师云参禅底也三十棒瞌睡底也三十棒以柱杖左右打散出堂。</p><p>　　示众师云汝等到者里须踏着本地风光莫为幻妄身心所惑还知各各身子秪得百年受用么若不踏着本地风光百年后浑无着落。</p><p>　　示众举云门云??十方世界乾坤大地以柱杖一画百杂碎三乘十二分教达磨西来放过即不可若不放过不消一喝师云用许多气力作么。</p><p>　　示众师云诸贤同居天目不忘开山六问甚善甚善新天目当为开山作主先透新天目关方许过开山关第一问上座大彻未第二问上座于佛祖公案几则明几则不明第三问上座是大修行人否上座守毗尼否第四问片云遮日不遮日第五问踏着影子踏不着第六问如何??大地是火坑山川人物作么生。</p><p>　　晚参罢示众师云不负沩山不说破打凤屠龙罗网大若人??得学痴呆力??和衣横宝座横宝座风转抟空八角磨(参时举上??话)。</p><p>　　示众师云时当晚末邪法难扶盲引众盲相牵沦坠实心学道久住丛林者应知好恶师子咬人韩卢逐块南泉斩猫作么生会众久立师云识法者惧。</p><p>　　示众举真净上堂摩尼珠人不识如来藏里亲收得既收得不护惜也要众人见蓦拈柱杖掷下云还识么若识烧沉水香供养诸禅德明月照见夜行人良繇不是他家事??师云大小云庵向小儿前拍喔喔师又云透过百丈三句须是者尊宿。</p><p>　　示众举天真上堂道火被火烧道水被水溺会禅被禅缚以手指左右云却被者僧勘破师云真老与么施展天然作家虽然如是未免手忙脚乱。</p><p>　　示众举唐州大乘遵禅师上堂云上来又不问下去又不疑不知是不是是即也大奇师云其时无量大众一时成道。</p><p>　　冬节示众师拈柱杖云祖师关欲透难行努力行吾今明指示冬至一阳生卓杖休去。</p><p>　　示众举法华举禅师示众云夫第一义谛非智辩所诠非心机所测教外别传不立文字既到者里复且如何直须坐断毗卢不存凡圣还能如是么若也未能山僧重说偈言去也不结毗卢印那弘古<a href=\"/remen/foxin.html\" class=\"keylink\" target=\"_blank\">佛心</a>明月照幽谷寒涛助夜砧诸人委悉么各希发问众问话毕举乃云夫??学须具择法眼不得颟顸若得正眼精明一切无滞不见古人道一句语中须具三玄一玄中须具三要古人恁么道意在于何鹅王择乳素非鸭类师云此古德第二门头垂手试看何等意句俱到。</p><p>　　大觉普济能仁玉琳琇国师语录卷第二</p><p>　　音释</p><p>　　屩</p><p>　　(吉岳切音觉草履也)。</p><p>　　翥</p><p>　　(陟虑切音注飞举也)。</p><p>　　鼷</p><p>　　(弦鸡切音奚小鼠也)。</p><p>　　骓</p><p>　　(朱惟切音追马也)。</p><p>　　?阱</p><p>　　(上平铿切咸去声下疾正切音净坑坎也)。</p><p>　　鬻</p><p>　　(余六切音欲卖也)。</p></div>"
},{
    "title": "大觉普济能仁玉琳琇国师语录卷第三",
    "author": "行岳",
    "html": "<div class=\"B1_text\"><p>　　大觉普济能仁玉琳琇国师语录卷第三　几三</p><p>　　嗣法门人行岳编</p><p>　　小参(一)</p><p>　　晚参师拈柱杖云我此山中一物也无石头大的大小的小内外诸人每日出坡三两度蓦有个汉出来道和尚前言不应后语但向他道非汝境界顾左右云若也会得许你不咬一粒米大碗吃饭不挂一缕[糸*系]终日着衣若也不会不是逐色随声即落<a href=\"/remen/jietuo.html\" class=\"keylink\" target=\"_blank\">解脱</a>深坑大众到者里切须仔细良久卓柱杖云参。</p><p>　　晚参师拈柱杖云当初庞<a href=\"/wenda/jushi/\" class=\"keylink\" target=\"_blank\">居士</a>到百尺竿头将谓见过于人开口便道不与万法为侣者是什么人幸而其时诸方有人若遇如今狐狼野干之属盲引众盲见有百尺竿头坐的便道你已死了须透祖师机缘方是死中得活便教人胡穿乱凿今日透者一则明日透那一则若恁么岂不见笑一时遗臭万世讨甚盖天盖地好庞老耶然而也是当人肯入作家炉韛肯求大手眼人锻炼始得你看庞居士见石头问不与万法为侣者是什么人头蓦掩其口于此有个会处惭惶不少未到大休大歇田地到江西马大师处仍旧问云不与万法为侣者是什么人马大师蹋向前一步云待汝一口吸??西江水方与汝道庞居士到者里方才命根子卒地折爆地断放开穷肚皮海纳百川七纵八横千通万达高步大方发一言令人不敢正耳听着立一行令人不敢正眼视着师召众云马大师进那一步诸人还见到也未若也见到方可与山僧柱杖子相见若未见到岂可衲子不如他俗人有么有么蓦竖柱杖云吸??西江且止只如山僧柱杖子作么生吞良久卓杖云剑为不平离宝匣药因救病出金瓶掷杖出堂。</p><p>　　十五夜小??举僧问赵州如何是祖师西来意州云庭前柏??子师云报恩则不然有人问如何是祖师西来意但向道今夜一轮满清光何处无。</p><p>　　小参师云山僧不指路头一任诸人瞎闯诸人若也瞎闯得勇猛不顾危亡得失??力闯将去蓦然撞着峭壁巉岩磕破脑壳则一回知痛痒也未可知问诸人瞎闯则不问磕破脑壳时如何师云又惭惶又好笑问磕破脑壳则不问为甚又惭惶又好笑师云非汝境界。</p><p>　　小参举眉州黄龙禅师僧问如何是密室龙曰斫不开曰如何是密室中人龙曰非男女相师云古人恁么道山僧则不然如何是密室七通八达如何是密室中人长的长矮的矮且道与古人是同是别喝一喝卓柱杖一下。</p><p>　　仲春晚参师云古者道灵云见处不在桃华上且道他见处作么生众无语师云正所谓如将名品果子壳也去了核也去了送人口边人不解吃。</p><p>　　举峰西堂秉拂师云昔日赵州云我在南方火炉边有个无宾主话至今无人举着恶直饶道闭门打睡接上上机也未若如斯提持今时人闻举着向上一路末后牢关未尝不商量浩浩地如说药人真药现前都不能识渊明云平畴交远风良苗亦怀新东坡云非古之耦耕植杖者不能道非吾世农不知此语之妙吾于赵州亦云少间烦峰西堂对众拈出。</p><p>　　晚参问答不录师云早间森首座领众请法山僧道钟动吃斋召众云木包方外细彻毫端帆正晴湘??开九面<a href=\"/remen/chujia.html\" class=\"keylink\" target=\"_blank\">出家</a>儿造次颠沛不离衣钵之侧端能与露柱同披一领<a href=\"/remen/jiasha.html\" class=\"keylink\" target=\"_blank\">袈裟</a>与山僧同一钵盂烹飨也未此间一草一木同证圆明胡为有人自疑自别损法财灭<a href=\"/remen/gongde.html\" class=\"keylink\" target=\"_blank\">功德</a>莫不繇兹心<a href=\"/remen/yishi.html\" class=\"keylink\" target=\"_blank\">意识</a>诚哉是言也台山南岱宗北殊天异域之宾咸与山僧晨香暮灯共分寥寂胡为有人咫尺关山只为分明极翻令所得迟不大可哀乎昔日少林面壁二祖趋风寒庭立雪没膝齐腰何等心骨鼻祖尚诃为轻心慢心徒劳无益断臂安心出群得髓瞻彼前修岂同裨贩打一拂云精金百炼自光莹药汞从教夸耀冶。</p><p>　　晚参问某甲阅楞严至七处徴心有个会处师云咄此非汝心作么生会进云某甲<a href=\"/remen/wuxin.html\" class=\"keylink\" target=\"_blank\">无心</a>师云咬人矢橛不是好狗问光阴如箭日月如梭如何了生脱死师云莫厚颜师乃云莫谓无心云是道无心犹隔一重关又有道说甚一重直是千重万重既然如是毕竟如何明心见性良久云山僧昨在报恩示众云古之天地日月犹今之天地日月天地日月无古今之异禅道<a href=\"/remen/fofa.html\" class=\"keylink\" target=\"_blank\">佛法</a>亦不应有古今之分为甚么古之知识千百世之下凛凛常在人目前后之知识当世现在每淹淹如九泉下人古之学者一面瞥地耀古辉今今之学者今日有些会处明日有些会处及乎<a href=\"/remen/shengsi.html\" class=\"keylink\" target=\"_blank\">生死</a>到来依旧手忙脚乱盖道无同异同异在人今之<a href=\"/remen/faxin.html\" class=\"keylink\" target=\"_blank\">发心</a>未尝不如古人参究未尝不如古人刻苦未尝不如古人用心到无用心处亦未尝不如古人但古人到无用心处决不望崖而退百尺竿头更能进步所以道悬崖撒手自肯承当绝后再苏欺君不得今人到千峰绝顶不惟不进步反退转身来云吾已死而得活了以了不可得为究竟以擎拳竖指为透祖师关??是悬崖缩脚种种自欺去他古人远之远矣卓拄杖云有志之士自知好恶。</p><p>　　晚参师云明道者多行道者少大小祖师话作两橛明而不能行明的事向那里去也诸人十二时中行的事作么生良久云绕庵一水声<a href=\"/remen/changzhu.html\" class=\"keylink\" target=\"_blank\">常住</a>拥榻千峰势欲翔。</p><p>　　早参师云古者道莫被天下老和尚舌头瞒山僧道莫被天下善知识行履瞒祖师门下客须确实为生死口不嚼一粒米身不挂一缕[糸*系]方可随意穿衣吃饭眼中不见一画一竖耳中不闻一语一言方可随时写字看书否则大事未明如丧考妣大事已明如丧考妣如或生死心不切慎勿出家纵出家慎勿来宗门何以故目下虽未为生死傥不轻易出家不轻易来宗门尚知有出家事在尚知有宗门事在有等造次出家来此宗门随群逐队发意做工夫如撞采的一般做几时撞不着便一日悠忽一日一时怠惰一时自己既然将谓他人亦是如此谤大<a href=\"/remen/banruo.html\" class=\"keylink\" target=\"_blank\">般若</a>苦报无量有志之士务须确实。</p><p>　　晚参师云同居在此不论久参初学须各各退步到真实不欺之地。</p><p>　　晚参师云龙渊今冬与大众约法三章第一饮水不得打湿口第二吃饭不得咬着米第三经行不得撞着露柱。</p><p>　　元旦知浴领檀越请小参师云大众知么汝等<a href=\"/remen/chengfo.html\" class=\"keylink\" target=\"_blank\">成佛</a>以来已经无量阿僧祗劫举足下足其地坚固金刚所成上妙宝轮以为严饬宝池琼阁奇??珍禽乐具充溢无有苦缘<a href=\"/remen/shouming.html\" class=\"keylink\" target=\"_blank\">寿命</a>无量光明无量法亲无量如或未知则不矜久修不薄初学一念回光即同诸圣若也根思迟钝便请一念不生去如或多知解多愚痴便请净念相继去但办肯心决不相赚虽然如是且道善财入楼阁门为甚入已还闭所以道如来不出世祖师不西来汝等成佛已经无量阿僧祇劫。</p><p>　　晚参师云昨夜<a href=\"/remen/xingzhe.html\" class=\"keylink\" target=\"_blank\">行者</a>通大众晚参山僧传语云大好月你诸人作么生会僧云砍却月中桂清光应更多师云矢上加尖众久立师云山僧自领三十棒。</p><p>　　知浴古渊领海宁众居士请解制绍兴范居士求释??同请小参问答毕师挥拂云人人殊胜个个净明似鸟行空而昧空如鱼在水而忘水无瑕翳中自生瑕翳无障缘处自生障缘结空花于无明??头有何实果捞水月于昏沉海上徒见劳心既能物外逍遥必须真源顿达苟知空门皈向定应觉性洞明觉性明真源达方知罪垢本空而无罪不忏法道本超而无法不成大众我不轻于汝等汝等皆当作佛下座。</p><p>　　小参师云昨日大众晚参山僧道洗清昔日担泉处斫出当年面壁岩汝诸大众各各领悟也否闻斯提举若能正眼洞开则忙闲动静一语一默着著有出身之路用得十二时不为十二时用转得一切物不为一切物转搅长河为酥酪变大地作黄金<a href=\"/remen/gongyang.html\" class=\"keylink\" target=\"_blank\">供养</a>大众不为分外如或不然二时粥饭咬须弥山子唇齿之间太费支持七尺形骸挂冰棱铁甲俯仰之际大有不便卓柱杖。</p><p>　　结夏檀越请小参师云圆陀陀光烁烁净裸裸赤洒洒三头六臂<a href=\"https://www.guang5.com/fxrm/fxcs/341370.html\" class=\"keylink\" target=\"_blank\">千手千眼</a>而本无一物纯真一如无臭无声而万象纵横闭门<a href=\"/remen/dazuo.html\" class=\"keylink\" target=\"_blank\">打坐</a>遍界不藏闹市横身孤巍严密诸作纷纭而非动一物不为而非寂违之者自暴求之者愈失千贤万圣趋向无门千佛万祖退身有分师以拂子打一下云谁参胜热<a href=\"/remen/poluomen.html\" class=\"keylink\" target=\"_blank\">婆罗门</a>六月霜花凝枕席下座。</p><p>　　晚参师云去圣时遥言高志下欲明格外旨须??域中情顾左右云大众看脚下。</p><p>　　晚参师云劫火洞然大千俱坏未审者个坏不坏坏恁么则随他去也随他去大随恁么答话有甚长处投子望山<a href=\"/remen/libai.html\" class=\"keylink\" target=\"_blank\">礼拜</a>众无语师云古之学者为己以竹篦拍香案便归寝室。</p><p>　　晚参师云祖师时时在水桶上出现刚见人挑水走入水桶里去也祖师时时在火焰上出现刚见人烧火走入火焰里去也祖师时时在木鱼上出现刚见人打木鱼走入木鱼里去也祖师时时在钟鼓上出现刚见人打钟鼓走入钟鼓里去也良久云有人出来道和尚何得压良为贱山僧只要你恁么道。</p><p>　　小参师云理无事外之理事无理外之事理外之事则愚事外之理则狂狂则为魔所摄愚则为佛所悲宁为佛悲莫为魔摄大众来此祖庭必须立深誓愿正知<a href=\"/remen/zhengjian.html\" class=\"keylink\" target=\"_blank\">正见</a>正路<a href=\"/remen/xiuxing.html\" class=\"keylink\" target=\"_blank\">修行</a>庶几同证<a href=\"/remen/yuanman.html\" class=\"keylink\" target=\"_blank\">圆满</a><a href=\"/remen/puti.html\" class=\"keylink\" target=\"_blank\">菩提</a>。</p><p>　　晚参师云昔年大慧禅师因一禅子参公案不透乞求方便慧云你是福建人我为汝说个譬喻如将名品荔枝皮也去了核也去了送在汝口边只是汝不解吃师召众云当初大慧为此一人设个譬喻此人当下咬破舌头山僧因众参上??公案重重相为云紧夹籓篱宽辟道如何众中未见有脚头点地的乃云但办肯心必不相赚更与汝等一个安心丸子三文大光钱买得个油糍吃向肚里了当下便不饥。</p><p>　　晚参师顾左右云今日晚参不许问话不问话者三十棒众拟议师云自从立雪人归后几片白云护翠岑。</p><p>　　结制古渊知浴领海宁众檀越请小参问炉韝大开不留钝铁金锤挥掷万窍通明还许学人立地成佛也无师云进前来吃棒进云与么则滚入红炉大冶中直得通身无缝??师云许汝胆大问得祖宗之髓登祖宗之堂敢问和尚昔日僧问临济如何是夺人不夺境济云煦日发生铺地锦婴儿垂发白如[糸*系]为甚本山中祖道错师云一对无孔铁锤进云与么则二大老料拣一齐蒙和尚指示去也师云与汝六十棒问如何是法王正令师云千钧之弩进云与么则人人沾恩个个得力师云已放过居士问不侣万法不取凡圣事如何师云<a href=\"/remen/fozi.html\" class=\"keylink\" target=\"_blank\">佛子</a>受佛戒即入诸佛位师乃云天目山下无寸土天目山头无片云脚跟跐着寸土有寒暑兮促君寿有鬼神兮妒君福眼中见有片云风力所转终成败坏且道住此天目山如何行履即得<a href=\"/remen/xukong.html\" class=\"keylink\" target=\"_blank\">虚空</a>拍手呵呵笑报汝人人净法身闻斯告报直下承当如来禅许汝会更须知有祖师禅始得且道如何是祖师禅蓦喝一喝随声以竹篦抚案一下。</p><p>　　晚参师云祖师示现全身向汝诸人毛孔中念普字<a href=\"/remen/zhenyan.html\" class=\"keylink\" target=\"_blank\">真言</a>汝等??见??闻么一僧喝师云胡喝乱喝乃云分明指出平川路却奈忠言逆耳何。</p><p>　　除夕晚参师拈柱杖召众云识得柱杖子么一日不为少千载不成多小则蟭螟眼里横眠大则乾坤西倾东阙出息不随众缘入息不居阴界试看先宗是何标格你有柱杖子与你柱杖子你无柱杖子夺你柱杖子。</p><p>　　晚参师召大众云莫瞌睡。</p><p>　　石庭晚参师以杖指一碎石云者石版如何没一些缝良久又指一完石云者石版若为有许多缝一僧云谢师指示师便打乃云今时学者有两种错路一种错路的问着便道唤什么作灯笼一种错路的问着便道露柱没一点缝是者两般错路便掩蔽却人人本地风光若不蹋着本地风光终不能免此两种错路今日不惜眉毛说似诸人竖柱杖云山僧柱杖子有九千九百九十九只眼顾视左右云更有一只不与你们说??何故若教容易得便作等闲看。</p><p>　　晚参师云吾观大众??与<a href=\"/remen/fozu.html\" class=\"keylink\" target=\"_blank\">佛祖</a>无二无别但存人我自生间隔所以祖师示众诵金刚般若经上根者一闻千悟后来祖师教人参死了烧了话父母未生前话便是将一卷般若经括作一句教人持念汝诸大众须在佛祖路上行方到佛祖田地若四相未空徒劳无益各宜珍重。</p><p>　　晚参师云山僧说得一篇佛法悬在雨华桥上大众各去看取良久云伯乐曾三顾千金谁解增赠君君不纳完壁倚枯藤。</p><p>　　晚参举傅大士道空手把锄头步行骑水牛人从桥上过桥流水不流师云天目则不然生铁打锄头披蓑收水牛人从桥上过水流桥不流且道傅大士的是山僧的是良久云朝参暮请缘何事应须立透祖师关。</p><p>　　早参举六祖云本来无一物长庆云万象之中独露身师云孙必类祖大众会么拈柱杖旋风打散。</p><p>　　晚参师云汝诸大众多有广游人间世遍礼诸名山的多有参遍诸方久亲知识的多有诸方许可记莂的我不问汝别样佛法只有一句极平常最要紧的话问你且道者一时香在什么所在坐良久云衲僧在处如火消冰终不却成冰若道有香可坐有坐的人有坐的所在莫道你广游博礼参方受记直饶你向<a href=\"/remen/shizun.html\" class=\"keylink\" target=\"_blank\">世尊</a>肚中转一过来也只是个能仁的矢橛各各自揣摩道个惊人句看顾视左右震威一喝。</p><p>　　小参举世尊九十日在忉利天为母<a href=\"/remen/shuofa.html\" class=\"keylink\" target=\"_blank\">说法</a>及辞天界下时<a href=\"/remen/sizhong.html\" class=\"keylink\" target=\"_blank\">四众</a>八部俱住空界迎有莲华色<a href=\"/remen/biqiuni.html\" class=\"keylink\" target=\"_blank\">比丘尼</a>作念云我是尼身必居大僧后见佛不如用神力变作转轮圣王千子围绕最初见<a href=\"/remen/foguo.html\" class=\"keylink\" target=\"_blank\">佛果</a>满其愿世尊才见乃诃云莲华色<a href=\"/remen/biqiu.html\" class=\"keylink\" target=\"_blank\">比丘</a>尼汝何得越大僧见我汝虽见我色身且不见我法身须菩提岩中宴坐却见我法身师云大小世尊抑强为劣山僧若见莲华色比丘尼但云汝真能现大人相殷勤见我若须菩提岩中宴坐乃是闭门作活岂能见我全身蓦拈柱杖云还有为世尊作主的么有则出来各出人一头地卓柱杖云好手岂容无妙拍三台须是大家推。</p><p>　　小参举赵州问南泉知有的人向甚处去泉云山前檀越家作一头水牯牛去师云长裙新妇拖泥走州云谢师答话师云帆随湘转望??九面泉云昨夜三更月到牕师云向上一路千圣不传。</p><p>　　晚参举僧问赵州如何是佛州云殿里的师云古佛恁么道可谓眼空四海。</p><p>　　晚参师云解制来走动的走动各执少人久住者未免辛苦汝诸大众如何得不为境转一僧云心如木石师笑云说到行到吾为汝保任此事终不虚也。</p><p>　　早参师云有一人日勤众务一物不为有一人一物不为日勤众务且道那个作家一僧出师打退又一僧作礼师亦喝出师乃云有叟情相似日香夜夜灯。</p><p>　　晚参师云如净琉璃内外明彻凡见道者若身心世界果如净琉璃内外明彻方是真见本来面目的人不然徒自欺耳生死到来悔将何及不见道吾心似灯笼点火内外红虽非依样画描却是一鼻出气。</p><p>　　晚参师云秋来好<a href=\"/remen/zuochan.html\" class=\"keylink\" target=\"_blank\">坐禅</a>贤衲莫乱走各得坐具地他年大开口且得地一句作么生道父母所生口终不为人说。</p><p>　　灯节知浴同王檀越请小参师云如净琉璃内外明彻光逾日月量裹太虚探之不见其初避之莫究其极山河大地即之靡不消镕明暗色空舍之无以建立神鬼不能觑贤圣不能知洁之不新垢之不故蠕动不减佛祖不增谓之为微普天匝地谓之为显朕迹不留指为智珠闇然日着目为福岳坦然日尊召大众云我见灯明佛本光瑞如此。</p><p>　　戒私看文书晚参师云上三画长下二画短天左旋地右转日月照临乎其上龙象奔走乎其下高出无顶天深逾香水海无论智愚贤不肖识得者个字宣圣孟夫子拱手赞叹释迦不在前<a href=\"/remen/mile.html\" class=\"keylink\" target=\"_blank\">弥勒</a>不在后奔轶绝尘今之古之谁敢与偶好大哥直截根源尚迂曲寻枝摘叶复何如。</p><p>　　小参问话毕师云一片清凉地安闲绝比伦往来及住众举步莫迷津众久立师震威一喝下座。</p><p>　　小参师云有一无事人终日忙鹿鹿有一<a href=\"/remen/jingjin.html\" class=\"keylink\" target=\"_blank\">精进</a>汉长年讷且木如是二人中有一人堪与人为师汝诸大众出入好看良久云寂光真境何尝远同在琉璃国土行下座立春因事小参师云春风吹春雨润忽地园林秀且媚无根??子也开华试问禅家会不会顾左右云若也会得佛法<a href=\"/remen/conglin.html\" class=\"keylink\" target=\"_blank\">丛林</a>时时茂盛若也未会禅林秋晚卒风暴雨颇多众兄弟善自护持莫被风力所转卓柱杖出堂。</p><p>　　元宵小参师拈柱杖云众兄弟一年又过了半个月矣流光易度幻质非坚生死到来如何抵敌闻恁么道拽下地去痛打一顿方拂着某痒处然而实具个般手眼始得若有一毫虚妄则某上座缓缓地走起来向你道个?见你眼目定动连棒打折你驴腰也未肯放在苟不自欺简点眼光落地时未亲见不变不迁无晦无明的真面目生不知来处真个生大死不知去处真个死大把此生死大事切切在念参究一个无意味话头孜孜不舍参而不透生死未了当入室中吃某上座痛棒参而透生死已了当入室中吃某上座痛棒为甚如此高擎柱杖云棒头有眼明如日要识真金火里看拽杖出堂。</p><p>　　小参举僧问睦州如何是急州云通你一问进云如何是急中急州云朝向西瞿耶尼暮向北郁单越师云者老汉恁么答话非但顶门具金刚正眼抑且脚下有通天活路然而说佛法各有时节<a href=\"/remen/yinyuan1.html\" class=\"keylink\" target=\"_blank\">因缘</a>新报恩则不然若有人问如何是急但向道近日厨中少油没酱更问如何是急中急但向道钱粮既难处户役更难何且道新报恩恁么答话与古人是同是别有知得落处的出来道看顾左右云若知落处则便知得大法的人无时无处不可扶竖佛祖纲宗丛林富足也好丛林澹薄也好住现成丛林有遗米遗银也好住苦难丛林有遗债遗累也好初复丛林要垦土掘地搬石运木也好丛林完备安闲乐道也好若未知落处便乃汩没尘劳扰攘中住富足丛林色色周全前人有遗米遗银也苦住苦难丛林事事亏欠前人有遗债遗累也苦众兄弟大家在者里撑老汉难撑之门行老汉难行之事切须甘澹薄忘劳苦必要究明大法一朝力竭工圆便见无油菜里也走出老汉来乱石堆里也走出老汉来土木堆里也走出老汉来便见老汉说诚实言向众兄弟道正月廿二早某上座把如来<a href=\"/remen/zhengfa.html\" class=\"keylink\" target=\"_blank\">正法</a>眼藏分明揭示大众了也且道如何是今早分明揭示的正<a href=\"/remen/fayan.html\" class=\"keylink\" target=\"_blank\">法眼</a>藏卓柱杖云心不负人面无惭色。</p><p>　　众礼千佛忏小参师云昨晚丈室坐久展手剔灯忽见三千诸佛在指甲中扬声大叫小长老谓之曰你者等不情汉大众连夜在殿礼你何得隐在者里乱叫唤诸佛复高声曰阿?阿?你还不知大众道礼我等忏罪谁知止增益罪过小长老惊视之曰因甚如此诸佛曰你莫惊异试问<a href=\"/remen/lifo.html\" class=\"keylink\" target=\"_blank\">礼佛</a>大众还见我等是怎样面孔是那样身相若总未见而云礼佛岂不造大<a href=\"/remen/wangyu.html\" class=\"keylink\" target=\"_blank\">妄语</a>应堕<a href=\"/remen/diyu.html\" class=\"keylink\" target=\"_blank\">地狱</a>佛语未竟<a href=\"/remen/hufa.html\" class=\"keylink\" target=\"_blank\">护法</a>韦?尊神擎山持杵从牕眼走入白诸佛曰诸佛世尊莫作是说近有一等狂禅和开口便道无佛无祖拨无<a href=\"/remen/yinguo.html\" class=\"keylink\" target=\"_blank\">因果</a>招殃惹祸今佛更道礼佛者增益罪过未免为豁达空者张本永造无间业去也诸佛曰咄我等各分身万亿在一切人八万四千毛孔中横入竖出又岂可道无佛若作是解更入地狱如箭射两相理论不已小长老夜深欲睡鸣指一下一齐逐退今日不可不对众决断召众云若道礼佛还曾见佛也未若道无佛可礼如何说无佛的道理于此透去一任你道有佛可礼也得无佛可礼也得小长老敢保你礼佛诸佛不敢正眼视着说无佛诸佛不敢正耳??着不然??是造大妄语当堕地狱的汉子莫言无人说过蓦拈杖云者两种人吃得痛棒皆可因邪打正更有一等知有佛而甘心不见佛懒惰不礼佛正如焦芽败种那有吃棒分掷下柱杖。</p><p>　　小参师拈柱杖云千日并照那有一毫隐晦处虚空通达那有一毫隔碍处某上座在母腹中便转大法轮出头斯世阿谁谩得到磬山见先师和尚亦有甚奇特处敢诳谑人诸方珍重传受辛苦参讨的五家宗旨一齐勘破纵颠纵狂轻佛慢祖自号无师子不意先师肯我是狂竟付生平不轻付之拂子拜违荆谷掩室江干因蓉城请先和尚先师不赴请寄书某上座言有末后付嘱某上座呵呵大笑因破关来见先师义手问云狂儿国土父不容过者个峰头还是老汉住处么先师云且站下脚与你道某便掀倒香案而出先师高声云将柱杖来某遥??得笑云剑去久矣室中复理论多端一日先师上堂维那拟白椎某便喝住云待我问了话白椎问云昔日黄檗道大唐国里无禅师如今大明国里还有么先师拈柱杖作打势云看棒某便喝先师亦喝某复喝一喝转身云不是狂儿多意气秪因曾透上头关便出先师又喝某亦喝遥闻维那重白椎某乃高声云叹死气吁嗟乎仰山道的谁是知音先师示寂便欲縳屋万峰谁意有此不了公案众居士等坚请为先师了却某上座既到者里必欲众兄弟洞明大法不向他人行处行若不奋大人志气不知道出常情向瞎老秃口角边觅涕唾吃听他说黄道黑只管记忆思惟日久月深多成异解或认穿衣吃饭举足动步的为<a href=\"/remen/zixing.html\" class=\"keylink\" target=\"_blank\">自性</a>或以暂歇尘劳为究竟直饶得见法身竿头进步那边会得者边行履见与师齐减师半德要透末后牢关未在未在且道知有末后一着如兜率悦张无??时如何咄云庵老人在你脚下且置是事昔日白云端禅师已肯五祖演悟处乃未几时忽语之曰有数禅客自庐山来皆有悟入处教伊说亦说得有来繇举因缘问伊亦明得教伊下语亦下得秪是未在祖于是大疑私自计曰既悟了说亦说得明亦明得如何却未在遂参究累日忽然省悟从前宝惜一时<a href=\"/remen/fangxia.html\" class=\"keylink\" target=\"_blank\">放下</a>走见白云云为手舞足蹈祖亦一笑而已如今妄为师范的老秃奴还有个般手眼锻炼人么奔南走北漫称??学的无惭愧汉还受得明眼作家如是钳锤么若不识古人者个作略则马祖喝黄檗棒兴化罚??一概意思闲放过为师者见人略有些见处便与他一个冬??印子学者无大人志气要人许可便入邪师圈缋岂不大可哀哉盲引众盲解说五家宗旨分而不分不分而分面皮厚多少本子上念将去口传耳受去欲扶持从上纲宗真可怜生还曾梦见古人汗臭气么一僧出众云和尚又作么生道师云若有所道何异邪解僧礼拜师连棒打云切忌谤我乃顾左右云才见某上座欲提持此事便推翻香案拗折柱杖令某上座无开口处犹较些子若如此总受人谩了也更讨甚么碗拽杖归方丈。</p><p>　　小参师拈柱杖云千钧之弩不为鼷鼠发机万丈之[糸*系]颛为鲸鲵设钓有么良久云大丈夫莫自迟疑莫自间隔似鸟飞空何东何西而不空如鱼在水何顺何逆而非水某上座者里并无实法与人亦无定法限人不起期结制画地为牢不做样妆模诳谑愚瞽行的一任行坐的一任坐某上座敢保诸人坐也释迦弥勒左右侍立行也饮光达磨前后追随无人无时不向毗卢顶上行有甚禅可参有甚道可学秪是诸人亦有自己放不过的还知病根在甚处么竖柱杖云人既自放不过柱杖子亦不放过看取打草惊蛇举僧问乾峰十方薄伽梵一路<a href=\"/remen/niepan.html\" class=\"keylink\" target=\"_blank\">涅槃</a>门未审路头在甚么处峰以柱杖画一画云在者里僧又问云门门乃拈起扇子云扇子??跳上三十三天筑着帝释鼻孔东海鲤鱼打一棒雨似盆倾师云者则因缘议论的类牛毛判断的同兔角某上座不怕诸方简点分明判断去也者僧终日长安更向旁人问路所谓道在迩而求诸远事在易而求诸难忒杀痴狂那堪乾峰云门不与本分草料虽各是一等为人未免转转钝置若报恩门下有人出来问十方薄伽梵一路涅槃门未审路头在甚么处便劈脊打出或其忽尔瞥地自合知羞蓦喝一喝以柱杖拍香案一下归方丈。</p><p>　　悬板小参师云虚空虽久此板弥坚天地虽弘此板弥大遍法界无内无外亘古今不变不迁昼夜六时出微妙音成殊胜事聋者聆之耳根圆闻瞽者睹之目根圆见病者繇之得瘥苦者繇之停酸一切缚著者莫不繇之解脱然而全凭有<a href=\"/remen/fuhui.html\" class=\"keylink\" target=\"_blank\">福慧</a>人一念<a href=\"/remen/xinxing1.html\" class=\"keylink\" target=\"_blank\">信心</a>一念肯心彰着如是不思议事当知钱居士铸此报恩禅寺香积堂大板顿令十方世界齐成大板恒沙佛土举凡香积堂大板一时成就新报恩击此大板而此板无刻无地不鸣如斯见彻方显我宗檀越迥异寻常我宗真个道出常情不同流俗见解不是粥饭师僧且道既是十方世界都成大板唤甚作十方世界既是十方世界又如何说个都成大板的道理到者里须是举一明三目机铢两所以道事是过量事人须过量人但得过量人自明过量事鸣板云知音不用频频举识者应知暗点头。</p><p>　　悬钟板小参师指钟板云倩二上座为大众早晚发机普愿若远若近见者闻者同露柱知音共磉盘唱和喝一喝休去。</p><p>　　早参师云临济大师道有时夺人不夺境有时夺境不夺人有时人境两俱夺有时人境俱不夺今时学者大法不明开眼作梦一味依样画猫何异韩卢逐块召众云切莫见说夺人不夺境但向境上妆点两句见说夺境不夺人但向人上妆点两句要明济上纲宗须识取有时二字始得有时夺人不夺境你作么生领览有时夺境不夺人你作么生担承有时人境两俱夺你作么生当抵有时人境俱不夺你作么生步趋山僧不惜眉毛更为诸人颂出夺人不夺境满栽华柳风醉游人疏影横斜逋客独醒夺境不夺人脱帽忘锄罗敷有夫五马踟躇使君何愚人境俱夺破楚鞭尸逆行倒施我必复之秦为出师人境俱不夺桃华夹岸鸡黍延宾洞口迳窄人谁问津顾左右云久立珍重。</p><p>　　晚参师云僧问赵州如何是不蹉路州云<a href=\"/remen/shixin.html\" class=\"keylink\" target=\"_blank\">识心</a>见性是不蹉路师左右顾视云心作么生识性作么生见良久拈柱杖云敢来者里瞌睡旋风打散。</p><p>　　小参师云昔日香严禅师垂语云若论此事如人上??口衔??枝脚不蹋枝手不攀枝??下忽有人问如何是祖师西来意不对他又违他所问若对他又丧身失命当恁么时作么生即得如今人??道达磨大师无当门齿殊不知香严老子倍甚有人识得先圣赤心片片山僧当将山河大地捏作一个大馒头以为供养高声召大众蓦归方丈。</p><p>　　晚参师云昔日达磨大师到东土来指示人云心如墙壁可以入道如今许多大众在者里有几个心如墙壁的如何得入道若有透得过的出来与柱杖子相见我也不敢钝置你若透不过也不得孤负达磨大师来者一番良久师云久立珍重。</p><p>　　长至日举勇首座立僧小参师乃云如何是正法眼破砂盆只者一转语三玄五位纵横父子体用殊特目前包裹天长地久日月齐明一镞破三关云从龙风从虎恁么会得可与建法幢立宗旨然而未明向上一窍在且道如何是向上一窍问取堂中首座勇。</p><p>　　小参师拍香案云山僧等闲一拍山河大地明暗色空情与无情一时百杂碎秪有一个顽禅和打不死无如之何众中有高明的出来为我设个方便拈柱杖云木上座出来道某甲有个方便罚他向饭箩边饿死大海里渴死师呵呵大笑云上座你者样说话慈悲耶恶毒耶掷柱杖云从教彼禅和自己简点。</p><p>　　元旦小参问<a href=\"/remen/zhengde.html\" class=\"keylink\" target=\"_blank\">证得</a>虚空时无是无非法请问虚空作么生证师云梅清满谷问新年头佛法古人道有道无和尚者里又如何师云前溪水急后岭风高师乃云昨日法座已为诸人说法了也诸人还信得及么若信得及则普天同庆若信不及未免堆华锦上起身云新春两序头首合寺大众起居万福。</p><p>　　晦日晚参师顾左右云三冬一月去水牯尚颟顸坐香人瞌睡露柱腿生酸诸上座好生观青山??跳溪声住柴床木枕语喃喃。</p><p>　　望日早参师云禅林秋晚学道之士贵乎一切真实颛为生死不争人我是发心真实切问近思不学虚头是参问真实一一从胸襟流出盖天盖地是酬唱真实好贤乐善成人道业是领众真实省虚文务诚敬是礼貌真实诫浮华崇节俭是日用真实远奸佞近仁厚是交接真实明因果识罪福去害除??是任事真实甘澹泊耻谋求是家风真实更有一处真实一发与诸人道破大抵还他肌骨好不搽红粉也风流。</p><p>　　举森首座立僧小参师拈柱杖云山僧有时一句子在诸人日用中诸人若向日用处会未免触途成滞山僧有时一句子无你诸人用心处诸人若向无用心处会未免当面蹉却山僧有时一句子八角磨盘空里走诸人若作八角磨盘空里走会转见白云万里所以道一句中具三玄一玄中具三要有权有实有照有用千日并照不足喻其明千雷并吼不足喻其威第一句中荐得方可与佛祖为师且道如何是第一句卓柱杖云问取堂中森首座。</p><p>　　晚参师云今时学者每易自足少有久长亲师择友的即亲近人亦少朝参暮究日臻玄奥的自足之患最为法门大祸山僧午夜时零风穴之泪惟恐穿凿颟顸顺朱填墨三种??病复见于将来佛祖大法真有[糸*系]悬九鼎之危此间兄弟深造极诣者亦岂能多得然耐长忍苦未尝无人秪如临济大师道大凡演唱宗乘一句须具三玄门一玄门须具三要有权有实有照有用汝等作么生会还有人看破临济大师也未听取山僧颂出举尾知头南泉赵州月来昨夜去矣君候敲空作响遐哉沩仰不负耽源烧却圆相回互不互石头滑路弗会佛法东西密付人来面壁手眼通身高山流水别有知音辊出木球烁破髑髅收来旧处把橹看钩吸??西江全生全杀奔逸绝尘鞭影一蹋直饶山僧恁么道要梦见临济大师汗臭气也未在蓦卓柱杖喝一喝。</p><p>　　晚参问世尊拈华<a href=\"/remen/jiaye.html\" class=\"keylink\" target=\"_blank\">迦叶</a>微笑笑个甚么师云咬人矢橛不是好狗师乃云??十虚浑成一块顽铁多少人自生穿凿自生吃跌屈千里却同风对面不相识。</p><p>　　解冬小参问答不录师乃云??大地撮来粟米大不会打入普请看古人恁么道如将百二十斤担子加在诸人肩上若是承当得的各各安家乐业如或未然一任东触西触。</p><p>　　檀越请小参问共闻无量寿佛名未审无量寿佛在何处安身立命师云阶下五湖源师拈柱杖云阔阔秋空远海山鼎峙青里粮明祖意拈出万年藤卓柱杖喝一喝下座。</p><p>　　冬至晚参师云学道者学至无可学说法者说至无可说何故聻学道者求了生死殊不知本无生死了甚生死若言有道可学有生死可了斯人未在说法者因人迷妄执有生死为说悟法示了生死殊不知本无迷悟何法可说若言有法可说有生可利斯人未在虽然如是直饶山僧恁么道合吃三十柱杖汝等诸人上来下去好不丈夫以柱杖旋风打散。</p><p>　　晚参师云拈华微笑肇祖开宗数千年来源深流远青出于蓝代不乏人或拈或颂或抑或扬日月光天德山河着地灵殊不知清光万古穿凿浮云赞叹也赞叹不及评论也评论不及抑之如打水平江扬之如负土足岳师乃竖拂召众云大众道看良久云一[糸*系]寒撒千江外漠漠鱼龙动地雷。</p><p>　　元旦小参师云云锄雪筑冰卧风餐忙忙百十僧个个无一事壬辰正月一山僧普为大众一切授记长者长法身短者短法身佛子住此地则是佛受用经行及坐卧常在于其中。</p><p>　　结制小参师云十方无壁四面无门一念万年古今不异有甚堂内堂外说甚结制解制诸禅客丘壑人须自有一盂静拨烟霞。</p><p>　　晚参举赵州勘婆话师云僧问台山路如何云蓦直去僧便去如何云好个师僧又恁么去也前来师僧也恁么后来赵州也恁么那里是看破处一僧作礼云打鼓普请看师云儱侗禅和如麻似粟一僧云昨日晴今日雨师云三十棒且待别时一僧云车不横推理无曲断师云多少人恁么道打出去也师乃云听取山僧重说颂言十五日前用锥便十五日后用钩?正当十五日钩锥一齐歇一个失钱遭罪一个弄巧成拙是他过量人荒草深深入。</p><p>　　晚参众问话毕师良久顾左右云南阎浮提石头大的大成佛小的小成佛汝等诸人为甚在此妆村以柱杖旋风打散。</p><p>　　解制小参知浴问今日小参事如何师云念汝辛勤进云某甲一口吞??山河大地诸佛还有站身处也无师云恁么施主得安乐师乃云道人降世无非与人作同事摄粗衣蔽体粝食充饥此外复有何事毫厘系念三涂业因瞥尔情生万劫羁锁如人饮水冷暖自知前日同众坐三因僧举鸢飞戾天鱼跃于渊山僧徴云作么生说察的道理如今有人下得语么众答话毕师云山僧自道取黑。</p><p>　　住缃溪扣冰小参师拈柱杖云百草头释迦努目闹市里弥勒攒眉三家邨里廖胡子恶发冲破三十三天琉璃殿角压碎南海波斯大拇指且道什么人解救得良久卓柱杖云参。</p><p>　　晚参师云昨日斋主请小参山僧云端坐受供养施主常安乐大众还会么若也会得十方薄伽梵一路涅槃门释迦不在前弥勒不在后如或未然吃水防噎吃酱防渴。</p><p>　　草庵晚参师高声召大众众无语师乃云点即不到众僧竞出问话师左右顾视云入户已知来见解何须更举轹中泥拈杖打散。</p><p>　　江上敔山庵小参师云今时人学道如在洪波大海中中有吞舟之鱼旁有罗刹鬼国岸有罔人修罗天际真人遗下铁叶方寸许有智之士稳坐飞渡始得如或捕影捞空难免罗刹鬼国等难古德云禅乃无文字之教教乃有文字之禅端能明教定许会禅若不会禅焉能明教何以言之教乃佛语禅乃<a href=\"/remen/foxin.html\" class=\"keylink\" target=\"_blank\">佛心</a>不明佛心而会佛语有是理乎秪如<a href=\"/fojing/yuanjuejing/yuanwen.html\" class=\"keylink\" target=\"_blank\">圆觉经</a>云居一切时不起<a href=\"/remen/wangnian.html\" class=\"keylink\" target=\"_blank\">妄念</a>于诸妄心亦不息灭住<a href=\"/remen/wangxiang.html\" class=\"keylink\" target=\"_blank\">妄想</a>境不加了知于无了知不辩真实如今人于此等言句容易看得过殊不知醍醐毒药毫厘有差天地悬隔未入道者居一切时如何不起妄念既不起妄念如何于诸妄心亦不息灭此如茫茫大海中浑无著落者是也有等一知半解得少为足者便道逢饭吃饭要困便困淫坊酒肆不碍菩提逆行顺行一切不管所谓豁达空拨因果莽莽荡荡招殃祸此如不葬吞舟之腹即堕罗刹修罗之手山僧不惜眉毛为人颂出竹露团光漾碧湍幽人琴罢倚阑干隔溪风转苕花白对对青虫扑水寒。</p><p>　　晚参师云天气渐寒与大众每人一个大火炉还各各受用得着么良久云莫将闲意解埋没祖师心。</p><p>　　晚参师云汝等诸人莫好高务奇莫趋难行险但把身心世界一齐放却正恁么时看是甚么境界蓦喝一喝云道明上座骑大??岭向诸人八万四千毛孔中横入竖出见有多人不荐却向曹溪礼拜六祖大师全身去也。</p><p>　　晚参师云看看山僧一口吞却诸上座了也诸上座还闻得山僧矢臭气么良久蓦掩却室门。</p><p>　　丙申<a href=\"/remen/fodan.html\" class=\"keylink\" target=\"_blank\">佛诞</a>小参师拈柱杖云三年不事事强起答群贤未了先师案塔根卧冷烟众问话毕师云告汝大众同此荒寒岑寂<a href=\"/remen/canchan.html\" class=\"keylink\" target=\"_blank\">参禅</a>莫作参禅会行行莫作行行会行行若作行行会未免随邪逐恶触途成滞参禅若作参禅会未免眼中着钉面门涂炭直饶云门道释迦老子初生一手指天一手指地周行七步目顾四方云天上天下唯吾独尊山僧若见一棒打杀与狗子吃贵图天下太平切忌承虚接响何故我王库内无如是刀高声召云大众蓦卓柱杖一时打散。</p><p>　　结制夜小参师云告汝内外大众普请无动无静绝情绝解各各圆证自己本来面目从上佛祖是汝儿孙三乘十二分教是甚拭不净纸自是不归归便得故园风月有谁争。</p><p>　　晚参师云古德见人入门便棒我者里为甚么容许多人住众无语师蓦喝一喝云把住直教龙象畏放行且与鸟禽闲。</p><p>　　晚参师拈柱杖云汝诸大众各住不思议之地为甚自讨许多生受不能得大解脱众拟议师震威一喝云散去。</p><p>　　晚参师云一日三餐把施主好茶饭??成渣滓一月六参把先宗标格??成世谛流布苍天苍天。</p><p>　　晚参师云赵州老汉面目现在且道作么生与他相见蓦喝一喝乃云听取重说颂言道有道无心甜口苦告汝诸人莫莽卤仔细堤防大雄山下虎。</p><p>　　归报恩晚参师云有人走到拄杖子下来不与他拄杖子吃有人回避拄杖子却与他拄杖吃且道吃拄杖子的是不吃拄杖子的是后堂云知音不必频频举达者须知暗点头师休去。</p><p>　　檀越请小参问答毕师卓拄杖云大众会么若会则<a href=\"/remen/lingshan.html\" class=\"keylink\" target=\"_blank\">灵山</a>一会俨然未散如或未然则金刚圈栗棘蓬作么生吞作么生透举拄杖云看看汾阳祖师来也一句明明该万象重阳九日菊花新掷拄杖喝一喝下座。</p><p>　　檀越请小参问答毕师拈拄杖云学般若菩萨须识取真子真孙识得真子孙便识得真父母识得真父母便识得真自己识得真自己方知无死无生无聚无散无苦无乐方知本无自己本无父母本无子孙本无天地本无万物本无佛祖本无<a href=\"/remen/zhongsheng.html\" class=\"keylink\" target=\"_blank\">众生</a>不妨于此中示有佛祖示有众生示有天地示有万物示有自己示有父母示有子孙示有生死示有聚散示有苦乐方知示有苦乐本无苦乐示有聚散本无聚散示有生死本无生死示有自己本无自己示有父母本无父母示有子孙本无子孙示有万物本无万物示有天地本无天地示有众生本无众生示有佛祖本无佛祖夫是之谓真佛祖夫是之谓真自己夫是之谓真父母夫是之谓真子孙竖拄杖云以此举扬般若之力<a href=\"/remen/huixiang.html\" class=\"keylink\" target=\"_blank\">回向</a>法界有情齐圆种智卓拄杖喝一喝下座。</p><p>　　开山老和尚忌日早参师云清净法身本无出没大悲愿力示有去来古人恁么道山僧则不然大悲愿力本无去来清净法身示有出没。</p><p>　　初八晚请小参师云弥勒真弥勒分身千百亿时时示时人时人自不识现前诸贤还识得大肚皮老汉么若识得<a href=\"/remen/bushi.html\" class=\"keylink\" target=\"_blank\">布施</a>一句子与大众结缘如无人道山僧自道去也中旭上座到处作斋不曾供养一人山中大众两度吃馒头不曾咬着一些面师复云结制在迩更有一事白汝大众本山半月半月誓神务在清众同居各须戒行清楚因果分明若或未然未结制前速自起单羯磨证戒非同儿戏。</p><p>　　丙申冬过大雄晚参师蓦喝一喝众礼拜师云半得半失。</p><p>　　师归报恩檀越请小参师云祖师西来别无奇特秪要当人信得自己是佛见自本来面目祖师门下客若不离心意识绝圣凡路如何得见本来面目所以祖师又示人向未生前荐取堪笑堪嗟十个五双口说未生前秪向生后着倒上等外道以了不可得为究竟无面目为真面目此在生后着倒了也下等外道以运转施为为本来面目此在生后着倒了也中等外道以觅时则无用时则有为本来面目此在生后着倒了也不见台山婆子他虽是个妇人宛有丈夫之作僧问台山路向甚处去婆云蓦直去僧便去婆云好个师僧又恁么去也赵州老汉不肯孤负他谓众云台山婆子我与汝勘破了也此如千年古镜经磨而愈见光明百炼精金遇煆而弥呈光彩多少随邪逐恶依语生解者胡拈妄举还知错下一转语堕五百生野狐身么所以道识法者惧。</p><p>　　晚参师云僧问云门一念不生还有过也无门云须弥山大众还知好恶么后来雪窦显禅师问智门云一念不生为甚么有过门召近前窦近前门便打窦拟开口门又打大众还知棒头落处么良久云龙跃桃花浪痴人戽夜塘。</p><p>　　晚参师顾视左右云大家在者里各各不得自暴自弃良久云看脚下。</p><p>　　大觉普济能仁玉琳琇国师语录卷第三</p><p>　　音释</p><p>　　闯</p><p>　　(丑禁切琛去声)。</p><p>　　汞</p><p>　　(胡孔切洪上声水银)。</p><p>　　莽卤</p><p>　　(上母党切茫上声下郎古切音鲁莽卤轻脱苟且也)。</p><p>　　戽</p><p>　　([荒-亡+ㄊ]故切呼去声杼水器)。</p></div>"
},{
    "title": "大觉普济能仁玉琳琇国师语录卷第四",
    "author": "行岳",
    "html": "<div class=\"B1_text\"><p>　　大觉普济能仁玉琳琇国师语录卷第四　几四</p><p>　　嗣法门人行岳编</p><p>　　小参(二)</p><p>　　檀越请小参田单问如何是出身句师云堂外禅坐堂内<a href=\"/remen/zuochan.html\" class=\"keylink\" target=\"_blank\">坐禅</a>值牲问<a href=\"/remen/shengsi.html\" class=\"keylink\" target=\"_blank\">生死</a>到来如何抵敌师云三世诸佛不知有进云目前一着子不得纵横过在甚处师云狸奴白牯却知有问以大圆觉为我伽蓝如何是大圆觉师云近前来与汝道僧拟开口师便喝僧又申问师便打问凡所有相皆是虚妄为甚有山河大地声未绝师便打又僧出师亦打僧退师乃云山僧未出方丈早已知归犹是不唧??汉更待向前吃棒得与么不知痛痒然而既到者里且听山僧说梦山僧闭门打睡梦坐一道场仿佛浴佛前后薰风天气远近缁素设供甚盛山僧因斋庆赞讫闲行殿际归坐法堂走出一巍巍堂堂副寺来<a href=\"/remen/libai.html\" class=\"keylink\" target=\"_blank\">礼拜</a>起出广长舌相吐舌覆面次满十方高至梵天渐渐[(冰-水+〡)*ㄆ]转折作七十二叠还复纳口舌相才隐眉间放白毫净光光中出大音声云启白和尚太子殿殿主偷供<a href=\"/remen/foguo.html\" class=\"keylink\" target=\"_blank\">佛果</a>子山僧云如何偷供佛果子进云早间取去五碗晚间送来五碗山僧不觉惊起盖此上人实难酬对若道殿主偷果子取去五碗送还五碗如何是偷果子若道副寺<a href=\"/remen/wangyu.html\" class=\"keylink\" target=\"_blank\">妄语</a>安有如是广长舌相人而肯诳言不实不惟山僧不能对遍问各寮头首皆不肯对山僧次日坐睡乃见前来副寺重理前话露柱中忽然走个一般巍巍堂堂的殿主出来高声喝住云副寺莫谤人他云如何谤人乃云早来未尝取果子晚来何从还果子于是空王佛<a href=\"/remen/huanxi.html\" class=\"keylink\" target=\"_blank\">欢喜</a>踊跃通身毛孔皆笑直得六种震动山河大地明暗色空情与无情齐入如来大寂灭海召众云会么若也会得管教梦觉俱空若也不会湏知一回吃水一回噎蓦卓拄杖喝一喝下座。</p><p>　　五日云禅荐亲请小参僧问请师直道妙玄机师竖拄杖云乌藤七尺进云恁么大悲千手眼原来只个身师云千钧之弩不为鼷鼠发机进云龙承点眼归东海虎得抽牙出杏林师云急走过问寂寂惺惺时了无巴鼻未审者着子作么生定当师云毒蛇横脚下进云正与么时主人公在甚么处师云站过一边进云恁么则知音总在闲忙里不待安居结制期师云直要头破脑裂问<a href=\"/remen/sheli.html\" class=\"keylink\" target=\"_blank\">舍利</a>弗入城月上女出城是甚么人分中事师云进前来与汝道进云和尚现大人相师打云捉兔亦全其力进云有时恁么便恁么有时恁么即不恁么师复打云还要第二杓进云不知三世诸佛有此病么师云得恁皮下无血师乃云人如楚大夫国无叛臣家无逆子忠屈一时义申千古此是千佛会中一数<a href=\"/remen/chujia.html\" class=\"keylink\" target=\"_blank\">出家</a>儿莫莽卤精白一心视乃祖身世远且大何近欺聋瞽人称大觉琏谁见狐生虎蓦卓拄杖喝一喝复举西天九祖密多尊者生提伽国年五十口未曾言足未曾履八祖游化见其舍有白光乞侍者于其父尊者遽起礼拜而说偈曰父母非我亲谁是最亲者诸佛非我道谁是最道者八祖曰汝言与心亲父母非可比汝行与道合诸<a href=\"/remen/foxin.html\" class=\"keylink\" target=\"_blank\">佛心</a>即是外求有相佛与汝不相似欲识汝本心非合亦非离且道如何是非合亦非离不见道<a href=\"/remen/xukong.html\" class=\"keylink\" target=\"_blank\">虚空</a>无内外心法亦如此若了虚空故是达真如理听取山僧报以木桃父母为我亲谁非最亲者诸佛为我道谁非最道者若有耳食者出来云和尚前言不应后语适来辨魔拣异而今又作恁么话蓦喝一喝云痴人面前莫说打你头破脑裂不知坐断十方刚见逢人即揖下座。</p><p>　　晚参师问维那云千钧之弩不为鼷鼠发机为甚古德见僧入门便喝进云车不横推理无曲断师云我为甚么容人在者里立进云大家有分师云还是与你棒吃不与你棒吃进云一任和尚师云自领去进云知恩有地僧问如何是学人本来面目师云三个眼睛四个鼻孔问那吒太子析骨还父析肉还母现本来身为父母<a href=\"/remen/shuofa.html\" class=\"keylink\" target=\"_blank\">说法</a>如何是本来身师云露进云万古碧潭空界月再三捞捷始应知师以扇子东西画数画云前三三后三三是甚么字进云礼拜和尚师便喝柴头问拨草瞻风祇图见性如何是性师云两捆柴一担挑进云蒙师指出金刚眼照见父母未生前师云日日三担莫亸懒进云如人饮水冷暖自知师云好生着力问马祖一喝百丈三日耳聋意旨如何师云非汝所言进云黄檗吐舌又作么生师云两重公案问不慕诸圣不重己灵还有向上事也无师云有进云如何是向上事师云东司头去撒进云恁么则直截去也师云莫惹人掩鼻问大智文殊因甚出女子定不得师云那里学得来进云即今问和尚师云一人传虚千人传实进云因甚罔明出得师云一处不通两处失功进云春色无高下花枝有短长师云学语之流师乃顾视左右云诸大众大有生灭不停底在努力今生须了却莫教累劫受余殃众拟议师以拄杖一时打散。</p><p>　　晚参师云石磉斫破你诸人脑壳露柱走入你诸人鼻孔里僧出作礼云连朝天雨不扇自凉师云急走过师良久顾左右云祸不入慎家之门各请归寮众作礼一僧云如水乳合师云将谓停囚长智。</p><p>　　晚参僧问不慕诸圣不重己灵时如何师云利刃有蜜不须舐蛊毒之家水莫尝问脱体无依倚犹自立边疆请问和尚过在甚么处师云急走过进云撒手千峰外渠侬得自繇又作么生师云近前来吃棒进云与么则分明一点乾坤露谁识其中有活龙师云须是皮下有血问天地未分日月未明本来面目在甚么处师云荷叶团团团似镜菱角尖尖尖似锥师乃云<a href=\"/remen/shizun.html\" class=\"keylink\" target=\"_blank\">世尊</a>四十九年说法秪接得个饮光山僧二十年来无法可说一味痛呵毒棒若是知好恶的管教一个个超佛越祖去情义尽从贫处断世人偏向有钱家蓦喝一喝卓拄杖下座。</p><p>　　戊戌上巳荆溪众檀越请师入主磬山小参师竖拂云龟毛拂子利如锥举出离情作者知生平不轻全许可拈香须将虎须儿拈香云此一瓣香<a href=\"/remen/gongyang.html\" class=\"keylink\" target=\"_blank\">供养</a>即此磬山堂上得度得法本师开山老和尚用报无恩之恩敛衣就座云阿呵呵自具一双瘦冷脚未曾轻践等闲山乃指香案云先师建立者个公案经十余载<a href=\"/remen/fozu.html\" class=\"keylink\" target=\"_blank\">佛祖</a>不敢正眼觑着昔年却被某上座彻底翻转先师直得吼声如雷数十年来要人代他雪屈今日刚得众檀护出手扶起所谓<a href=\"/remen/fofa.html\" class=\"keylink\" target=\"_blank\">佛法</a>付与王臣于今见之某上座于此座上显现先师全身去也蓦拈拄杖卓一卓喝一喝下座。</p><p>　　晚参师云汝诸大众未出母胎已与山僧相见了也已受山僧究竟了也还信得及么一僧礼拜而出师云似则似是则不是师乃云各各信得及则堂上先老人刻刻与汝诸人耳提面命若信不及则三八晚参??须脑门着地一僧出礼拜大众久立师云大众等你答话进云与和尚同鼻孔出气师云急走过。</p><p>　　晚参师云如何是无寒暑处寒时寒杀阇黎热时热杀阇黎大众还会么众无语师云同是山中人应识山中语。</p><p>　　结制早参师云开山老和尚甲戌冬此日开炉茆茨草榻筑雪烹云指点砖头土块为诸人??上上机直教寒谷春回花开石笋接待三十年来今戊戌冬亦于此日开炉殿堂寮舍具体而微知浴尽诚檀护一德香斋次第灯烛辉煌法法头头点??一切人四楞着地直教红炉涌雪月冷风高独露磬山面目且道开山老人乍住为人心切久住为人心切喝一喝云粉骨碎身未足酬到此了然超百亿。</p><p>　　晚参师举扇子云扇子??跳上三十三天筑着帝释鼻孔东海鲤鱼打一棒雨似盆倾有一上座云门大师踏在脚底进堂出寮撞着露柱且道是那一个众久立师呵呵大笑归寝室。</p><p>　　晚参僧问月白风清未是衲僧极则未审如何即是师云巡照鸣椎催坐香进云恁么则顶门有眼还同瞽句里无私用最亲师云何不向下荐取进云秪如下载清风者拽耙牵犁说向谁师云依稀似曲进云谢师答话师云且过一边僧礼拜师良久举如意顾众云看看<a href=\"/remen/daqianshijie.html\" class=\"keylink\" target=\"_blank\">大千世界</a>总被如意吞却了也会得的近前来吃棒会不得的归堂坐香。</p><p>　　晚参僧问败子成家不许东抛西掷者个公案还是和尚建立么师微笑进云草贼大败师云已放过进云转见不堪师呵呵大笑云却使山僧笑转新问出头天外谁能委任运无私作者知秪如不涉程途如何接待师云近前来与汝棒吃僧便喝师云好一喝迟了八刻进云和尚领取一半师云再犯不容又僧出才伸问师云踏步已知来见解何劳更举轹中泥僧复进语师不顾悦众鸣引磬大众仍久立师云大众三十棒悦众三十棒。</p><p>　　早参众问话毕师云向上一路千圣不传过去佛祖如是说现在佛祖如是说未来佛祖如是说有者又道千圣不然又道热碗鸣声竞欲接竹点天未免影响之徒视同儿戏不见大梅道惑乱人未有了日在任他非心非佛我只管即心即佛凤毛麟趾好生取则蓦休去。</p><p>　　晚参僧问承师示诲露柱<a href=\"/remen/chengfo.html\" class=\"keylink\" target=\"_blank\">成佛</a>觉性难酬重乞证据师云放汝三十棒进云还丹一粒须加点木石同源铁谓金师云识痛痒好问踢翻沧海大地尘飞喝散白云虚空粉碎语未竟师云放汝三十棒进云棒头有眼明如日要识真金火里看师云更要第二杓僧喝师云急走过问法无上下高低因甚天上一轮满月人间尽称月半师云放汝三十棒进云遍界寒光即不问月轮落后又如何师便喝良久顾视左右云云月是同溪山各异。</p><p>　　早参僧问马大师道即心即佛南泉道不是心不是佛不是物未审和尚作么生道师云即心即佛不是心不是佛不是物僧拟议师便喝问今日深秋寒入骨庭前霜履菊花新且道明甚么边事师便喝进云恁么则露柱成佛已竟请和尚为众说法师云三十棒待别时进云和尚说法已竟争奈知恩者少师云且过一边问如何是空手把锄头师便喝如何是步行骑水牛师云急走过如何是人从桥上过师云傅大士在汝脚底如何是桥流水不流师云更要第二杓恶水问水无筋骨因甚长流不断师便喝进云恁么则四面青山擎日月一湖碧水浴乾坤师连喝两喝良久乃顾左右云清寒久立大众珍重。</p><p>　　结制小参僧问天得一以清地得一以宁<a href=\"/remen/shengren.html\" class=\"keylink\" target=\"_blank\">圣人</a>得一而天下和平法王无上超出一切其有所得而然耶其无所得而然耶师云近前来与汝道进云有水皆含月无山不带云师云放汝三十棒进云拂拂清风生法座定教海晏与河清师云过问释迦过去<a href=\"/remen/mile.html\" class=\"keylink\" target=\"_blank\">弥勒</a>未来正当此日请师举唱师云倚天长剑逼人寒进云如何是第一玄师云知音不用频频举进云如何是第二玄师云沤和争负截流机进云如何是第三玄师云一条拄杖两人舁问结夏安居即不问请转法轮事如何师云薰风自南来殿阁生微凉师乃云山僧积劳久病窀穸先亲志惟庐墓因编集先录暂稽旧山居此报恩西序头首当专治佛法凡自利利他<a href=\"/remen/changzhu.html\" class=\"keylink\" target=\"_blank\">常住</a>事与堂中无涉者不必干预闲住执事当专究本分不可闲议闲管别事东序头首及一切执事事事处处当以助众成道为心不可举用好事喜功之人有误<a href=\"/remen/xiuxing.html\" class=\"keylink\" target=\"_blank\">修行</a>研究佛法如登山须到顶入海须到底登山不到顶不知宇宙之宽广入海不到底不知沧溟之渊深顾左右云今日结制之辰何不举扬大法提掇宗乘乃作如斯寻常语话蓦喝一喝云不见道大凡演唱宗乘一句语须具三玄门一玄门须具三要路有权有实有照有用又不闻曹洞五位回互云门一字三关沩仰父子投机<a href=\"/remen/fayan.html\" class=\"keylink\" target=\"_blank\">法眼</a><a href=\"/remen/sanjie.html\" class=\"keylink\" target=\"_blank\">三界</a><a href=\"/remen/weixin.html\" class=\"keylink\" target=\"_blank\">唯心</a>若能洞明大法了悟宗乘山僧恁么告报端不寻常蓦卓拄杖喝一喝下座。</p><p>　　晚参师云尽十方虚空是个火炉四生九有尽向冷地里坐不知以何法遮掩众竞出答话师云师子咬人韩卢逐块。</p><p>　　庚子夏过大雄端阳日檀越请小参师乃横按拄杖云身心水月世界镜花十方寂寂万法闲闲说甚海宽地厚有何凫短鹤长举手攀南斗回身倚北辰出头天外看尽是我般人卓拄杖下座。</p><p>　　晚参师拈拄杖云山僧拄杖子吞却山河大地汝诸大众向何处安身立命众无语师云不是冤家不聚头。</p><p>　　晚参师拈拄杖僧问如何是一切圣贤如电拂师云棒打石人头嚗嚗论实事进云见性成佛事如何师云两重公案进云一亘晴空净寒光绝是非师云再犯不容师乃云清虚之理毕竟无身如理如事官不容针触瞎千圣顶??眼曹山潦倒强惺惺蓦卓拄杖喝一喝。</p><p>　　礼塔归晚参师云若人识得心大地无寸土天目代出明心见性祖师因甚却有许多奇松怪石众良久师以禅板拍案云人归大国方知贵水到潇湘一样清。</p><p>　　晚参师云敲空作响击石无声大众默坐时成得什么章句课诵时能有几人不动口众无语师云<a href=\"/remen/fangxia.html\" class=\"keylink\" target=\"_blank\">放下</a>衲僧铁面皮切莫随群与逐队。</p><p>　　即事晚参师云适来坐睡作得一梦梦见露柱害病请医诊脉却请着个良医把他从头至足诊了一遍告他道你本无病却是自生颠倒自讨苦吃露柱恍然大悟通身踊跃从无始至尽未来际觅病起处了不可得顿入尘尘<a href=\"/remen/sanmei.html\" class=\"keylink\" target=\"_blank\">三昧</a>与尽虚空遍法界情与无情一时同证大安乐法门直教山河大地明暗色空异口同音一唱三叹庆幸希有刚被门边立着个央庠禅和子掉头不信摩挲露柱云你分明是个立地死汉惹得磉盘开口喝云你恁么正是撞着露柱的瞎汉山僧闻他者喝不觉欢喜便乃惊醒问汝大众露柱害病医他好不医他好若道医他则无妄之药不可试也若道不医岂可觉时佛法与梦时一般到者里如何决择良久顾左右云夜深歇去。</p><p>　　晚参师云昨夜有僧问无梦无想主人公在什么处声未绝山僧以手掩其口有透得过的代进一语庶不孤负山僧良久云雨华亭骑案山入佛殿去也入夜堂中坐参复令透此话夜深师云却得露柱透过了告山僧云雨华亭骑案山入佛殿是真语者实语者直令阖天目山内外大众一个个毛孔中着得几座佛殿既有此木上座道了盖覆得大众过向下文长付在来日。</p><p>　　月庭小参师云古人道石头大的大小的小明什么边事又云玩月还是阴处好明处好众竞进语师乃云昔日有书生来参山僧问他道鸢飞戾天鱼跃于渊言其上下察也如何是察的道理士答不契山僧自代云黑诸人会得者一语要透适来两问也不难。</p><p>　　七月朔日早参师云三秋今日始一夏事如何万里无寸草净地奈先屙好大哥还他肌骨好不用着衣多。</p><p>　　晚参师握竹篦作抚琴势僧出问作么生得四棱蹋地师云拟钓鲸鲵师乃云昨晚香严禅师入室告报山僧道堂中大有人会得老僧上??话且道是那一个众无语师连声咄云盘山会里翻筋斗到此方知普化颠。</p><p>　　中元小参师拈拄杖僧问如何是夺人不夺境师竖起拄杖进云如何是夺境不夺人师云礼拜着进云如何是人境两俱夺师云今日且放过进云如何是人境俱不夺师云谢汝齐进云料拣已蒙师指示即今临济大师是何面目师便打僧云咦师又打几击着琉璃又僧问西来大意则不问如何是<a href=\"/remen/zhengfa.html\" class=\"keylink\" target=\"_blank\">正法</a>眼藏师云琉璃代汝吃棒了也进云与么则当头照耀师云得恁知痛痒问一子出家九族升天目连<a href=\"/remen/shentong.html\" class=\"keylink\" target=\"_blank\">神通</a>为甚救母不得师云汝是大不孝人进云父子上山各自努力玄沙悟道为甚其父生天师云汝是大修行人进云只如和尚欢衡祖令师范人天未审尊人居何地位师震威一喝进云如是则幽显普利万汇沾恩师云前溪水急后岭风高师乃云祖庭乍住颇荒凉准拟秋来绝稻粮每日云堂共危坐晚参人道似汾阳召大众云西河有当门师子来者即便咬杀若为入得汾阳门见得汾阳人蓦喝一喝和声卓拄杖云我不可作汾阳儿孙不得然虽如是事无一向今日却值佛欢喜僧自恣之辰十方云集香饭饱餐且道西峰师子与西河师子同声相应耶超宗异目耶直立拄杖云看取汾阳祖师在山僧拄杖头上坐宝莲华之座出广长舌相遍覆三千大千世界地摇六震草木瓦砾悉演法音琅琅说颂云三玄三要事难分得意忘言道易亲一句明明该万象宝盆珍馔供三尊下座。</p><p>　　晚参师握拄杖坐良久乃云我观坐禅瞌睡者大都是不善用心我今不要你们用心一个个令汝等见性去愿么一僧作礼云和尚慈悲师指云大家礼取露柱卓拄杖云待磉盘教住来向山僧手中吃棒。</p><p>　　晚参师云僧问古德学人乍入<a href=\"/remen/conglin.html\" class=\"keylink\" target=\"_blank\">丛林</a>乞师指个入处古德云还闻偃溪水声么僧云闻德云向者里入汝等诸人作么生会一僧云仰止岩前师子吼雨华桥上牧童归师云三级浪高鱼化龙痴人犹戽夜塘水一僧云从门入者不是家珍师云自领三十棒乃顾左右云归堂吃茶。</p><p>　　晚参师云堂中四个露柱一时成佛去也召众云且道成佛的事作么生乃云直得现大人相烁破山河大地令古之今之瞻仰他不及回避他不及汝辈何得堆堆守故辙以竹篦旋风打散。</p><p>　　晚参师举竹篦子云大众唤者个作什么良久师乃云夜来虚空落地大众眉毛无恙逢人觌面提持未免触途成滞所谓百千澄清大海弃之而惟认一浮沤以竹篦向地一画。</p><p>　　竖前殿桐乡公李<a href=\"/remen/hufa.html\" class=\"keylink\" target=\"_blank\">护法</a>送斋僧大锅等进山同逊予鋐上座体净常禅人请小参师云我有一间殿无外亦无内广荫几多人问着难理会我有供众锅不少亦不多到来尽饱餐饭罢任摩挲我有二三子非勤亦非惰语默绝思惟动静无虚过下座。</p><p>　　灯节晚参师云龙池石磬报恩大雄天目每年新正半月礼祖正当礼拜时且道祖师对大众说什么法众答话毕师左右顾视云各各顶门着地始得。</p><p>　　晚参师拈拄杖云汝诸大众各各会得大地无寸土么一僧喝师云昨日有人胡喝乱喝三十棒趁出去也师乃云主山高案山低。</p><p>　　佛<a href=\"/remen/niepan.html\" class=\"keylink\" target=\"_blank\">涅槃</a>日晚参师召大众云今日是什么日子众答话毕师乃云三春今已半个事合如何全身示现日睡眼细摩挲。</p><p>　　大悲诞晚参师杖空一下召大众云敲空作响击木无声会么。</p><p>　　晚参师云若人识得心大地无寸土释迦文佛睹明星时天目山大转法轮阿谁得闻众各进语师云若不蓝田射石虎如何识得李将军。</p><p>　　小参师云今日是开山高祖诞辰举则公案供养大众昔日高祖住此西峰上堂云尽十方世界是个钵盂汝等诸人吃粥吃饭也在里许屙矢放溺也在里许行住坐卧乃至一动一静总在里许若也识得达磨大师只与你作个洗脚奴子若也不识二时粥饭将什么吃参师云高祖恁么告报却似俯怜幼子提奖婴儿新天目却要问取久参衲子尽大地是个钵盂唤什么作穿衣吃饭唤什么作屙矢放溺唤什么作行住坐卧语默动静若也识得更有什么达磨大师若也不识便见有穿衣吃饭便见有屙矢放溺便见有行住坐卧语默动静二时过堂唤他作饭袋子岂为分外召大众云且道高祖说得是新天目说得是若高祖说得是佛法岂有两<a href=\"/remen/banruo.html\" class=\"keylink\" target=\"_blank\">般若</a>新天目说得是山僧却是高祖儿孙大凡参学须是透顶透底明缁素识好恶始得若也半青半黄颟顸穿凿未免触途成滞蓦喝一喝云剑为不平离宝匣药因救病出金瓶。</p><p>　　结夏小参师云天目今年结制以尽虚空遍法界为禅堂来者一任来去者一任去若还偷心不死情知门外立地。</p><p>　　早参师示众云同居此西峰祖庭务须<a href=\"/remen/fuhui.html\" class=\"keylink\" target=\"_blank\">福慧</a>两严事理出就方堪与开山祖师同钵盂吃饭。</p><p>　　晚参师握拄杖云不思善不思恶如何是本来面目垂[糸*系]千尺意在深潭不与万法为侣的是什么人蹑足龙门清风遍界今时人闻举着本来面目不侣万法的人便道盖天盖地惟我独尊殊不知正是客作汉马大师云待汝一口吸尽西江水与汝道也须是个人始得切莫轻接嘴。</p><p>　　晚参师举扇子云云门大师忍俊不禁在扇子头上扬声大叫云大众莫瞌睡众作礼师云各与三十棒。</p><p>　　晚参师云经行及坐卧常在于其中且道是什么人分上事良久云莫道天目说如来禅好。</p><p>　　天雨早参师示众云诸人专为生死入山办道晴天须动中用心天阴须静中加工静中加工方知动中打失不打失顾左右云三祖时时在汝诸人毛孔出入知么各各卸却皮囊子相见。</p><p>　　堂中晚参师示众云来此深山祖庭须参了生死的禅欲了生死须空四相不见<a href=\"/fojing/jingangjing/39210.html\" class=\"keylink\" target=\"_blank\">金刚经</a>说令一切<a href=\"/remen/zhongsheng.html\" class=\"keylink\" target=\"_blank\">众生</a>入无余涅槃而实无一众生得灭度者如是无人我众生寿者之相方到父母未生前到得父母未生前自然证取本来面目所以五祖每令人诵金刚般若不知者以般若为空宗殊不知佛说之空未有空而不圆者若空而不圆即是外道空临济大师道一句中具三玄一玄中具三要法林秋晚有志之士须共努力。</p><p>　　晚参师云天目今年过分辛苦有个不动尊古如来乘本愿轮作不请友时时为大众说法大众共见共闻么众拟议师便喝。</p><p>　　晚参师云白云不动青山走。</p><p>　　堂中小参是晚免巡香开小静一老衲大展九礼师云年多识广师乃云饥则饱餐香饭倦便垂头黑甜好大哥乐也么要睡的各与个枕子铁磬大良久拈拄杖旋风打众伏地师蓦掷拄杖出堂。</p><p>　　晚参问话毕师乃云我祖昭觉老人有个瞌睡歌歌中有云睡着更绵密山僧是他儿孙众中有解睡者各与一个铁磬大的枕子昨晚散与堂中大众众见枕子太大承当不得尽吓倒了今晚散与各堂寮大众承当得的各请领取蓦拈拄杖众皆走散师以杖拍案云炼得通红打一锤周遭无数火星飞十成好个金刚钻摊向门前卖与谁。</p><p>　　坐七完晚参问话毕师乃云衲子不<a href=\"/remen/canchan.html\" class=\"keylink\" target=\"_blank\">参禅</a>山僧不答话此众无枝叶惟有一真实。</p><p>　　檀越请小参师拈香云者一炷香从逊子鋐上座等领淮海道祖檀越<a href=\"/remen/xinxing1.html\" class=\"keylink\" target=\"_blank\">信心</a>中拈出将来焫向炉中成如意宝轮满足殊胜云供养尽虚空遍法界常住<a href=\"/remen/sanbao.html\" class=\"keylink\" target=\"_blank\">三宝</a><a href=\"/remen/lingshan.html\" class=\"keylink\" target=\"_blank\">灵山</a>会上本师释迦牟尼尊佛尊法贤圣众西天东土历代祖师南岳直下诸祖临济本宗历代诸祖本寺开山诸祖荆溪石磬山先老和尚伏愿檀越福慧两严上座辈自他俱利现前大众同成正觉同利众生师就座乃云不思善不思恶正恁么时本来面目盖天盖地露柱顿开十万八千金刚正眼千峰万峰奇松怪石化作金毛师子王??跳上三十三天虚空片片为瑞为祥满落人间阿呵呵好大哥风流不在着衣多。</p><p>　　早参举僧问赵州柏??子几时成佛州云虚空落地时成佛僧云虚空几时落地州云柏??子成佛时落地师云古佛与么老婆心切大众知么良久云赵州与诸人隔江。</p><p>　　佛成道日小参问答不录师召大众云世尊于数千年前与天下古今人同证<a href=\"/remen/zhihui.html\" class=\"keylink\" target=\"_blank\">智慧</a>德相奈何数千年后尚有开眼瞌睡的五祖示人念取金刚般若便把人人蓦头一杓冷水乃仅闻老卢一人知非顾视左右云庭柏萧疏日卓午莫觅寒栖鼓翅声。</p><p>　　草堂得月峰晚参师云尽大地是<a href=\"/remen/shamen.html\" class=\"keylink\" target=\"_blank\">沙门</a>一只眼千松万竹向甚处着一僧出师便喝除夕晚参师云古德烹露地白牛分岁老僧与人人一面古镜良久云受用得的各希鉴纳如或不然未免完壁。</p><p>　　元旦小参师云先天地而生后天地而不老又有道惟有拄杖子无旧亦无新此皆陈年历日束而置之高阁可也老僧与大众说些应时及节的佛法乃云苟日新日日新又日新。</p><p>　　春朝报恩堂小参师云新春无可供诸大众指诸大众参取个真善知识乃以如意西指云者林竹得恁清复以如意东指云者林松得恁古。</p><p>　　起期晚参师云与大众约法三章一不许坐禅二不许经行三不许吃粥吃饭众拟议师震威一喝。</p><p>　　晚参众集师趁令退众立不散师云大众既坚立不去岂可空过有生平不轻说的佛法今日说与大众蓦休去。</p><p>　　晚参师云有个绝胜境界为甚人不肯到良久云都缘太近。</p><p>　　解制小参僧问罗笼不住呼唤不回成什么边事师打云打出你顶门眼进云如是则信步蹋翻<a href=\"/remen/huazang.html\" class=\"keylink\" target=\"_blank\">华藏</a>海堂堂遍界任纵横师以拄杖擉云刺瞎你眼中睛师乃横按拄杖云千人万人中得一人半人得一人半人方知一切众生皆具如来智慧德相但以<a href=\"/remen/wangxiang.html\" class=\"keylink\" target=\"_blank\">妄想</a>执着不能<a href=\"/remen/zhengde.html\" class=\"keylink\" target=\"_blank\">证得</a>一冬来有不空过的么有则须向人前吐露莫只背地里半吞半吐胸次中不青不黄为山九仞功亏一篑逗到结角罗纹处噬脐何及蓦喝一喝卓拄杖云把住也黄金失色放行也瓦砾生光黄金失色必药汞非真精金百炼愈见光辉瓦砾生光岂燕石为宝鱼目作珠弥增怪笑今日正当解制之日有最亲切的末后句分付大众雪后始知松柏操事难方见丈夫心。</p><p>　　晚参师云不将境示人庭前柏??子堆堆老赵州石桥滑如水大众作么生与祖师相见众久立师云长裙新妇拖泥走端的知恩解报恩。</p><p>　　晚参举世尊示随色摩尼珠问五方天王云此珠作何色时五方天王互说异色世尊藏珠入袖却抬手云此珠作何色时五方天王云佛手中无珠何处有色世尊叹云汝何迷倒之甚吾将世珠示之便各强说有青黄赤白色吾将真珠示之便总不知时五方天王皆悉悟去先磬山云世尊奇特俾天王一一悟道千古之下令人乐闻磬山不肖远孙也要效颦不识大众信得及未蓦伸出拳云是什么色若云是拳非珠老僧唤他近前来你恁么道天王不如且道是赏伊是罚伊师云山僧闻此直得帆随湘转望衡九面还有与新天目同参的么良久云法如大海须将大海来倾取大海去。</p><p>　　晚参师示众云凡看公案须研穷佛祖落处不可在语脉里转嫫母效颦邯郸学步见笑大方取讥识者今将晚参所举随色摩尼<a href=\"/remen/yinyuan1.html\" class=\"keylink\" target=\"_blank\">因缘</a>逐一徴示且道天王悟去在抬手处不在抬手处是拳非珠是超宗异目语是触途成滞语若道超宗异目为甚先磬山云是赏伊是罚伊若道触途成滞为甚云你恁么道天王不如承言者丧滞句者迷言无展事语不投机。</p><p>　　晚参师云晚来山行巽僧百骸溃散时如何进云遍界不曾藏山僧指面前石云唤者个作甚么僧无语有人代他进得一语么良久云从缘荐得相应疾就体消停得力迟。</p><p>　　结夏知浴同武林檀越请小参师拈拄杖僧问千年祖席重兴万古宗风再振除却语默棒喝请师别通消息师云进前来与汝道进云如是则衔月白牛露地走追风天马带云飞师云急走过问九旬禁足即不问不涉功勋事若何师云放汝三十棒僧礼拜师云得恁知痛痒师乃云山僧出世三十余年所有佛法尽皆说却了也今来天目住个破院子领众作务时作务坐禅时坐禅卓拄杖云切忌动着动着则三十棒靠拄杖云同入此门来熏风好着力塔院晚参师左右顾视云汝诸大众各须使得一切时莫为一切时使转得一切境莫为一切境转良久震威一喝。</p><p>　　普请栽秧晚参师云古者道大众为老僧开田老僧为大众说大义天目则不然大众未尝栽田老僧却为说大义众作礼师云维那何不道与么则大众一个个闲闲地去也。</p><p>　　盛暑晚参师云镬汤炉炭里回避无寒暑处回避且道那个眼青那个眼白众答话毕师云谨白参玄人寒暑莫虚度。</p><p>　　晚参师举扇云有见得云门大师的么维那进云今晚, 定雨师云大众几人打湿<a href=\"/remen/jiasha.html\" class=\"keylink\" target=\"_blank\">袈裟</a>角那率众作礼师云雷声甚大。</p><p>　　谢雨晚参师云云门大师本拟向扇子里长伸两脚安稳打眠刚被维那鸣椎竭力惊他出定直得雨似盆倾泽被万物大众有赖如今若为复请云门大师向扇子里入定去良久云转扇子归云门大师复云既易转扇子归云门转大师归扇子何难祖堂晚参师云大众在祖师毛孔中作礼祖师在大众眉毛上趺坐。</p><p>　　早参师云夜来露柱子入室报道到处走一遭审知今时参学人一个个铜头铁额老大虚空整片掉将下来墙壁瓦砾悉百杂碎惟有参学人依旧眉端目正全没星子事山僧向他道腊月三十日快到各自打扫门前管甚东家杓柄长西家杓柄短露柱子闻即冲举山僧一夜半疑半信适来侍者云大众早参山僧不觉踊跃者件疑事有个雪处问诸大众各各有甚护身符子众答不契师拈拄杖旋风打散众作礼师掷拄杖云一日复一日年从头上增除夕晚参师云今日未悟道者不合睡凡未悟道者如为客未到家一般不见古人云旅馆寒灯独不眠客心何事转凄然故乡今夜思千里霜鬓明朝又一年已悟道者亦不合睡凡悟道者如生西方一般所谓如莲华开似大梦觉从此应无寒暑无昼夜久悟道者亦不合睡凡久悟道者应般若清楚如所谓梦中说<a href=\"/remen/liuboluomi.html\" class=\"keylink\" target=\"_blank\">六波罗蜜</a>与醒时说六波罗蜜是同是别此等葛藤应趁残年讨个倒断何俟当来问取弥勒是为天目三不睡昔人家风澹泊每说小参以为供养天目今日报恩堂佛事完迟说此三不睡以为晚参。</p><p>　　早参问话毕师云天目有三诀一诀一铁橛若人吹得通佛祖下风列会得的对众激扬如或未能山僧自为颂出第一诀虚空着地掷压倒万万人阿?阿?泣第二诀龙女解成佛大海彻底干红炉片片雪第三诀门有当行客各自买与卖不费主人力众作礼师左右顾视云将此深心奉尘刹是则名为报佛恩。</p><p>　　早参师云向上向下热碗鸣声别有生机镂冰琢玉不是龙门客切忌遭点额蓦拈拄杖大众一齐趋退师掷下拄杖。</p><p>　　早参师云一则公案不透即是本参不透古人参学片语未通废寝忘餐决定讨个分晓岂肯此间一期那间一期寄篱因热舐指捋柱穷年积岁半饱半饥眼光落地恍惚慞惶前路渺茫噬脐无及汝诸大众会得夜来三诀颂便许会济上三玄更有三要语在切莫造次然而者件事一了百了一处通千处万处通一节了千节万节了果能契悟本来举一明三自然明逾杲日威迅雷霆直教人藏身无地掩耳不及所以道三玄三要事难分得意忘言道易亲一句明明该万象蓦喝一喝和声将竹篦子拍案一下。</p><p>　　上开山祖塔供师拈香云虚空粉碎地平沉真参实悟眼中金枕子落地安邦国管见狂奴窖底评师绕塔毕复作礼云透脱重关代有闻死关终世更何人沐猴昼锦气盖世姬马噬脐懊恼深。</p><p>　　上中祖塔供师拈香云透脱重关句法云拈出新生平不曾悟霹雳鸭能闻师绕塔毕复作礼云有道惟频退身世如浮云参禅无秘诀承言生怒瘿。</p><p>　　结秋小参师云皮肤脱落尽惟有一真实大众会么乃云汾阳化纸禹门普梆天目者里前溪水急后岭风高且道那个在前那个在后良久云归堂吃茶。</p><p>　　友石静主领宁国众檀越请小参众问话毕师云昔有政禅师每骑牛出入人呼之为政黄牛住锦里功臣寺数十余年未尝说法有问之者曰吾倩万象开演我说有尽此之开演无穷今日友石上座同诸檀越启请说法又作么生须知万象开演我说无穷无言顶其声如雷玉柱峰通身是眼雨华桥桥流水峙旭日翠微和合高歌诸上善人来时好道去时亦如来时一香一果充塞寰区一米一豆十方普供且道佛法极则一句是如何冲开碧落松千尺截断红尘水一溪。</p><p>　　东山祖忌拈香师云透白云重关行少室正令有昭觉如龙得水似虎生翼唐虞之际于斯为盛靠者着子如须弥山至简至要至易至直万般存此道一味信前缘言而世为天下法行而世为天下则天目拈一片香直是仰望不及。</p><p>　　小参举黄檗接临济公案师示颂云生成铁壁铜墙能禁雨倾风撼平地壁倒墙坍受敌惊群八面寒光百炼千锤真金色变不变要识师子搏儿不露爪牙难辨。</p><p>　　小参举赵州十二时歌师示颂云<a href=\"/remen/shixin.html\" class=\"keylink\" target=\"_blank\">识心</a>见性不蹉路廓然太虚露露露平常心道拟即乖知与不知二俱堕南泉终日口吧吧问着无言忙下座超宗异目克家儿勘遍诸方辟门户向北天空日月宽石桥平滑人难度砒霜鸩毒满把揸虎狼蛇蝎供坐卧不下绳床接赵王敲扉排户鸣饥饿步行骑马亦骑羊眼青无佛亦无祖教会婆婆转藏经台山有路亲勘破嘻笑怒骂震如雷倒雪高声堕云雾知音缄口静焚香等闲寄取锹子去。</p><p>　　九月朔檀越请小参师云天得一以清地得一以宁君得一以明父得一以慈子得一以孝友得一以恒且道道者得一又作么生师拈拂子云释迦文佛以至孝成无上正等正觉达磨大师以至孝鼻祖支那六祖大师以至孝传法开宗先磬山老和尚以至孝得龙池正印今日武林魏檀越母难之辰同诸善友得得入山设斋请法是为大孝之大孝且华果同时自利利亲一句作么生道火里金莲高十丈披风拂月长精神下座。</p><p>　　四月八日晚参师云凡在天目住者辛苦真辛苦澹薄真澹薄然须各各检点为甚来受此澹薄为甚来受此辛苦果能究竟则着衣不挂一缕[糸*系]吃饭不嚼一粒米走路不动步作务不动手澹薄不澹薄辛苦不辛苦有入处的如此行持愈退愈进愈晦愈明未有入处的如此行持自然工夫成片管教定有入处大众作礼师复云肯信者几句老实告报便见释迦老子时时出生在在成道。</p><p>　　结冬请小参师拈拄杖云真参实悟人多是名佛出世真参实悟人少是名佛涅槃今日正当结制之始却值三祖尊者涅槃之辰有识得祖师面目现在者出众相见一僧云遍界不曾藏一僧喝师云各与三十棒师乃云江之南江之北六六三十六渊之深天之远两眼对两眼春花秋月夏云冬雪东涌西没西涌东没顾视左右云从上来不可按牛头吃草如世良马见鞭影而高飞蓦喝一喝和声卓拄杖下座。</p><p>　　除夕晚参师云汝诸大众同此天目度岁还知有奇特事么良久云日日香烟夜夜灯。</p><p>　　千丈岩早参师示众云祖师鼻孔长大众鼻孔长知客进云将谓和尚忘却师云脑后惺惺。</p><p>　　早参问话毕师乃云参禅无秘诀只要生死切绝思惟处道将来吸尽西江口门阔若还熟处不能忘追逐波旬远弥勒弃诸所重学无生记取夜行莫履白蓦喝一喝云鹅王择乳龙象蹴蹋下座。</p><p>　　佛成道日早参副寺问一句当天永绝八万门生死未审是那一句师云细磨豆粞供午?旋挑脱粟接朝炊师乃云本师释迦文佛云一切众生皆具如来智慧德相但以妄想执着不能证得汝诸大众还知智慧德相么内不见有身心外不见有世界??真归源十虚消殒妄想寂灭执着净??情与无情同成正觉且道尘尘三昧一句作么生道良久云碗里粥碟里菜下座晦日晚参师云本山大众固是精勤苦行但解制以来不无减旧增新更为申示自后久居大众须以寻常家范说与初进诸贤第一须敦尚戒德已圆大戒者贵乎身心俱净方受具戒<a href=\"/remen/shijie.html\" class=\"keylink\" target=\"_blank\">十戒</a>者即须严束身口初出家者须精持<a href=\"/remen/wujie.html\" class=\"keylink\" target=\"_blank\">五戒</a>五戒为众戒根本为一切法之根本也凡半月半月诵戒证戒各须依时齐集执事者寻常见人持戒不严即行举退不可留一败群者于中傥有证戒诵戒违约不到即行举罚助众精严不可失举致滋<a href=\"/remen/xiedai.html\" class=\"keylink\" target=\"_blank\">懈怠</a>如是方为清众同居第二要福慧两严来此祖庭须求入祖师阃奥出生死绝<a href=\"/remen/lunhui.html\" class=\"keylink\" target=\"_blank\">轮回</a>闲忙动静须似木人坐卧木人行动时时观看此身如死尸一般如何解饮食解作为切切看破念头起处则一切处是你成正觉处一切时是你成正觉时所以十方世界无针锋许非佛菩萨舍身命办道证道处不相信者母劳共住第三自利利他须??愿<a href=\"/remen/huixiang.html\" class=\"keylink\" target=\"_blank\">回向</a>仰三尊之力忏其已往悔其将来二时课诵务用精勤时至执事者尤当以领众为心散众不到尽执举罚各执不到互相举察自然人人<a href=\"/remen/jingjin.html\" class=\"keylink\" target=\"_blank\">精进</a>至于饔餐稍继须念世之饥寒困苦凡遇普请念诵务须勇往直前四?总报三有齐资顾视左右云前三约终身可行后劝勉及时济物所以行之者一也是故君子诚之为贵召大众云久立珍重。</p><p>　　檀越请小参师云一切有为法如梦幻泡影如露亦如电应作如是观者释迦文佛普利有情将安养世界琼楼宝阁化食化衣八<a href=\"/remen/gongde.html\" class=\"keylink\" target=\"_blank\">功德</a>池七重行??微风众乐异鸟同音种种殊胜掇在人人目前直令过现未来学般若菩萨空男女等老稚忘缁素同一眼见同一耳闻同一身证光明无量<a href=\"/remen/shouming.html\" class=\"keylink\" target=\"_blank\">寿命</a>无量眷属无量与诸上善人俱会一处饭食之顷盛众妙华遍供十方无量诸佛如是自利是为大利如是益人是为大益且离幻大觉一句作么生道虚空扑落地柏??子成佛震威一喝和声击如意下座。</p><p>　　解制小参师云壬子年闰七月结夏一百二十日天目亦随例留得诸禅多澹泊一月多辛苦一月今年田稻熟去住饱禅悦古路铁蛇横拄杖笑不辍众中有一<a href=\"/remen/tianren.html\" class=\"keylink\" target=\"_blank\">天人</a>献花无路鬼神窥觑无门的与大众同坐眠同作息且道是谁识得咄咄咄截路溪溪水洁明标云????松奇出下座。</p><p>　　科司马祈嗣请小参师云法界洪宽圣凡靡间道源深密智巧何施得意忘言尽尘沙国土是当人一只眼返闻识性总十二类生为如来千亿身高不可逾卑而弥厚争之<a href=\"/remen/wuwo.html\" class=\"keylink\" target=\"_blank\">无我</a>让之匪他放行白鹤鹦鹉生辉把住照乘连城失色承先则本端而流远开后则根固而叶蕃其入世也百花林里坐一叶不沾身其超世也古佛殿前行千灯竞??焰且道是什么人能行恁么事眼中着得须弥山指端倾出仓溟水下座。</p><p>　　晚参师左右顾视云结制来一月也金刚圈作么生栗??蓬作么主众竞答话师云道得的也三十棒道不得的也三十棒众作礼师云识法者惧。</p><p>　　晚参师云尽大地是个火坑得何三昧不被烧却因甚道玩人丧德一僧云三十年后大有人恁么问师云何不道惊人之句千古罕闻师顾视左右云山僧为甚昨日不肯今日却肯众耸然拱默师云我不轻于汝等汝等本来是佛。</p><p>　　佛成道日知浴领檀越请小参僧问如何是赵州阕师云五九四十五穷汉街头舞问古人道尽大地无纤毫过患犹为转句不见一法始是半提更须知有向上全提时节如何是向上全提的时节师云许你胆大进云恁么则雪满长安众盈猊座师云知痛痒好进云末后一言更望<a href=\"/remen/bushi.html\" class=\"keylink\" target=\"_blank\">布施</a>师云识法者惧问度尽众生方成佛道如何度众生师云世尊成道日檀越送衣来进云如何成道师云庭无立雪人焉明睹星事师乃云有一道<a href=\"/remen/zhenyan.html\" class=\"keylink\" target=\"_blank\">真言</a>病者得瘥贫者得宝苦者得乐天者得寿富者愈富贵者愈贵长年者长年中尊安乐者安乐中尊是大神咒是大明咒是无上咒是无等等咒能除一切苦真实不虚且道是那一道真言一切众生具有如来智慧德相但以妄想执着不能证得师震威一喝云若也直下透得何须六年苦行夜半明星如或未然试看先宗是何标格下座。</p><p>　　晚参僧出问现前即不问声未绝师便打又僧出才作礼师亦打师乃云老僧数十年来与人婆婆和和今日索性婆和到底随声以拄杖旋风打散。</p><p>　　解夏结秋清溪檀越请小参侍者报众集久立师云向道老和尚与大众说法竟众闻踊跃作礼而退。</p><p>　　癸丑九月朔小参僧问如何是实相义师云进前来与汝道僧拟议师便喝师乃云水悬山立云外高标双塔峻风恬月满床中古刹一川平坦坦夷夷处突突兀兀突突兀兀处坦坦夷夷有时重关深掩有时遍界分身欲从重关深掩处相见却也遍界分身欲从遍界分身处相见却也重关深掩得意忘言千里同风迷封滞壳觌面万里倾盖如故白首如新十室忠信一贤好学把住惊龙象放行驯鹿鸥师视左右云久立珍重下座。</p><p>　　小参问话毕师云空花千朵目翳自欺些子金刚秽躯裂出出门问道好恶须知??步研宗邪正莫混形端影直响顺声和煮砂终不成糜种豆焉能得谷久参上士拣魔辨异明析是非庶可自利利他若也菽麦不分奴即不辨四恩难报枉厕僧伦不是与人难共合大都缁素要分明下座。</p><p>　　小参师云山僧日来端居丈室许久不与大众相见汝诸大众各成枯木之侣颇不犯人苗稼拄杖子??跳上三十三天扬声大叫云东西南北四维上下普皆吹大法螺击大法鼓建大法幢如日普照如雷普震惊得阎罗大帝眉毛火??烧得东海龙王手忙脚乱波腾浪涌奔走赴诉刚遇前三门老巡照在枇杷??下曝背坐睡懒牛鼾作师子吼惊得拄杖子退身三步潜身归来依旧靠在山僧绳床角头穿却内外大众一切人鼻孔汝诸大众十二时中语默动静好生堤防木蛇横古路切忌触着触着则祸生众久立师震威一喝下座。</p><p>　　小参侍者报众集师云向道老和尚在大众鼻孔里。</p><p>　　大觉普济能仁玉琳琇国师语录卷第四</p><p>　　音释</p><p>　　噎</p><p>　　(于歇切音谒食窒气不通也)。</p><p>　　窀穸</p><p>　　(上朱伦切音肫下祥亦切音席窀穸墓穴幽堂也)。</p><p>　　效颦</p><p>　　(下皮宾切音贫眉蹙也又强学人曰效颦)。</p><p>　　嫫</p><p>　　(莫胡切音模丑妪)。</p></div>"
},{
    "title": "大觉普济能仁玉琳琇国师语录卷第五",
    "author": "行岳",
    "html": "<div class=\"B1_text\"><p>　　大觉普济能仁玉琳琇国师语录卷第五　几五</p><p>　　嗣法门人行岳编</p><p>　　法语</p><p>　　示全庵进上座</p><p>　　进上座事我十年不动竿头每为咬破拇指夏初入大雄室闻举一归何处话直下透脱须念自利易利人难深心大心终身誓居学地所谓证无量圣身犹未是泊头处也。</p><p>　　示嵿侍司</p><p>　　衲僧家不为小毁小誉所动方是具<a href=\"/remen/zhengjian.html\" class=\"keylink\" target=\"_blank\">正见</a>行正行的一切去其计功谋利之心方许一切真实无时无事不快乐。</p><p>　　示??侍司</p><p>　　在堂中不要<a href=\"/remen/xuefo.html\" class=\"keylink\" target=\"_blank\">学佛</a>学法辩古明今当毒眼孤撑无佛无祖无人无己放出盖天盖地志气来东弗于逮横身西瞿耶尼展脚南赡部洲啜饭北郁单越撒溺语默超越常情动止迥殊旧习天神捧华无路人鬼觑捕无门果能如是不变不杂等闲举起钝刀子也能杀也能活也能照人肝胆也能称人伎俩把从上千七百老古锥遗下一言半句或是作家相见或是出格提持或严密或危险或泥中有刺或沙里无油或人目为誵讹或人目为奇特千岐万别骇状奇音逢着个钝刀子自然如庖丁之解牛由基之绕??岂他穿窬担板乱统支离者可同年而语哉然犹未也并知山僧与么庭训亦是怜儿不觉丑方是有气性衲子祖师云行解相应名之曰祖又曰明道者多行道者少如斯料简岂是等闲今时有等无忌惮者拟为<a href=\"/remen/fozu.html\" class=\"keylink\" target=\"_blank\">佛祖</a>苗裔得些<a href=\"/remen/jiandi.html\" class=\"keylink\" target=\"_blank\">见地</a>全不修省难免道力不胜业力又安望其透末后句向上关哉戒之勉之。</p><p>　　示岳书状</p><p>　　余生平无甚长处秪不记古今只言片字生平亦有自负处不学他诸方<a href=\"/remen/fofa.html\" class=\"keylink\" target=\"_blank\">佛法</a>噫安得不记人言句者聆我斯言乎书付行岳以示千百年知音者。</p><p>　　示嵿侍司</p><p>　　禅和家善用心难善用心的得正悟难得正悟的打脱见地难打脱见地的不走作难翻此四难为四易则自利利他一切了辨。</p><p>　　古人道数十年尚有走作或云我数十年方打成一片成片者无论矣未成片者但把曹溪云什么物恁么来随时觉察管教衲僧行处如火消冰。</p><p>　　示峰首座</p><p>　　长沙岑禅师因秀才看千佛名经问曰百千诸佛但见其名未审居何国土还化物也无岑曰黄鹤楼崔颢题后秀才还曾题也未曰未曾曰得闲题取一篇好如斯答话非大有<a href=\"/remen/fuhui.html\" class=\"keylink\" target=\"_blank\">福慧</a>人不能。</p><p>　　示慰我望维那</p><p>　　有意味处切忌贪恋绝依倚时努力进步能如是行必慰我之所望也。</p><p>　　示祈远唐<a href=\"/wenda/jushi/\" class=\"keylink\" target=\"_blank\">居士</a></p><p>　　工夫做到疑情??不起则已到门头此时不用性急不得回顾不得贪恋须连那得知疑情??不起的念头亦不起只恁么去冷眼忽开入得门转得身根性果利便会开大口吸尽五湖水从前透不过的誵讹公案管教七通八达到者田地切须时刻亲近正知正见大人受得他恶辣钳锤透过未后牢关方得大受用大<a href=\"/remen/zizai.html\" class=\"keylink\" target=\"_blank\">自在</a>大<a href=\"/remen/jietuo.html\" class=\"keylink\" target=\"_blank\">解脱</a>大如意超古超今越佛越祖见过于师端可传受为法门大??荫覆一切人去不然总无实用。</p><p>　　示不妄是知山</p><p>　　三家邨里走出来别无长处一身呆剃发未经八十日秪合锄山与斫柴何事随堂学坐究蓦然撞采笑开口此事本来太易易打七得来未唧??重吃乌藤动万千最难学是报恩禅要令山僧满口许须教佛祖无住处超宗异目亦非难好把身心同铁铸。</p><p>　　示松水禅人</p><p>　　凡有所重即成窠臼此学者万古之龟鉴汝今痛念<a href=\"/remen/shengsi.html\" class=\"keylink\" target=\"_blank\">生死</a>须猛着精彩亲见含里十方广大心体不可在一念不生时执方便为究竟尊宿指示人参父母未生前话乃真屈曲垂慈耳核实而论直饶借未生前为入路即见本来面目正好朝打三千暮打八百况伫思停机乎戒之勉之。</p><p>　　示寂庵洽徒</p><p>　　须会古人无背面句一而不一异而不异穿凿颟顸时流大弊。</p><p>　　言须可行行须可言见说两到行解相应无愧屋漏媲媺古人。</p><p>　　衲僧家行事当直遂己志如此自利如此利人难忍能忍难为能为应缘接物不随波上下有愧独知是非毁誉付之何有。</p><p>　　示诚先沈居士</p><p>　　四大各归妄身本空前境不来妄心本无且道居士面目何在咄莫谓<a href=\"/remen/wuxin.html\" class=\"keylink\" target=\"_blank\">无心</a>云是道无心正隔万重关若向者里见得透吐得气便可与云门老子把臂同行将三门来灯笼上是甚热碗鸣声如或不然跛脚阿师跳在居士眼皮上呈十八变还见么。</p><p>　　示超默</p><p>　　后生可畏既信向法门须先识<a href=\"/remen/yinguo.html\" class=\"keylink\" target=\"_blank\">因果</a>明罪福视世味若嚼蜡观身相等空华诸恶不作众善奉行然后遇明眼人一指一拨自然情尽光圆多见世人通身堕在五欲坑内人天路上尚是站脚不稳妄欲插入佛祖位中可??一笑信笔书此惟自重自勉。</p><p>　　示?溪森上座</p><p>　　?溪森上座一见投机结制后十日偶阅宗门统要出公案十则令上座拈颂端能不负先圣有益后贤因说偈证之偈曰青竿一掷碧潭浑再掷千峰雷雨腥寄语南山白额虎我欲推蓬最上层。</p><p>　　示韫荆壁上座</p><p>　　壁上座多年参学真切为己不肯轻??躁露迨参我大雄一见得之累呼入室因命克期取证不一日捉败赵州惊人之句皆从实地中流出举古人公案验之悉能不为语缚且志愿远大惟视人如己豁达大度当为佛祖出气可耳。</p><p>　　示健禅人</p><p>　　古德削骨还父削肉还母方现全身为亲<a href=\"/remen/shuofa.html\" class=\"keylink\" target=\"_blank\">说法</a>此间学者须是削骨还父削肉还母克现全身方能闻我说法。</p><p>　　为行烛刬草</p><p>　　寸[糸*系]墨墨隐全形两眼清清水浪行今日一刀齐断取本来空廓好分明蓦喝一喝。</p><p>　　示求摩顶</p><p>　　檀越求摩顶授记师云你见本来面目么檀越应诺师展手摩空云我与你摩顶竟。</p><p>　　示超源芟染</p><p>　　信为道元<a href=\"/remen/gongde.html\" class=\"keylink\" target=\"_blank\">功德</a>母笃信好学超佛祖看取千[糸*系]顿断时大丈夫儿我真我名汝曰超源字汝曰洞悟。</p><p>　　示复<a href=\"/remen/xingzhe.html\" class=\"keylink\" target=\"_blank\">行者</a></p><p>　　清净三业读诵大乘读而无读诵而无诵见思路绝言语道断??十方世界是<a href=\"/remen/shamen.html\" class=\"keylink\" target=\"_blank\">沙门</a>一只眼雪峰多口不得赵州插足不入祇愁活不得死不怕死不得活。</p><p>　　示西坞古樵谨塔主</p><p>　　住在塔院当时时见祖师一草一木皆演法音一动一静无非佛事转一切境勿为一切境转用一切时勿为一切时用斯真大丈夫不忝为佛祖儿孙也。</p><p>　　自励四誓</p><p>　　一誓不与本分间隔作一佛事乃至一称一礼一誓不与本分间隔为一人乃至交一言一誓不与本分间隔阅一书作一字一誓不与本分间隔一坐立一谭笑。</p><p>　　丙申三誓</p><p>　　重佛祖慧命故立此三誓一非透向上关者即精明教理誓不奖借一非透向上关者即精通文学誓不奖借一非透向上关者即富有福德誓不奖借。</p><p>　　客问</p><p>　　客问学道如何不蹉路曰善哉问世之不参<a href=\"/remen/niepan.html\" class=\"keylink\" target=\"_blank\">涅槃</a>堂里禅者难乎其不蹉路矣虽然当今传法者遍界方行等慈不择净秽开阐无遮度诸疑谤先进者以广接为心后进者以易入为事知名盛而实衰辩名似而实非者难道全无敢谓罕有吾言之安足为人重而可与子深言之也哉客固请曰如子之不以人废言吾姑与子漫言之学道欲无首越之燕之叹第一须??心谛当或志小见近图作<a href=\"/remen/shijian.html\" class=\"keylink\" target=\"_blank\">世间</a>善人只消读治世圣贤之书行治世圣贤之事或遵行如来权教法门助其修省亦有益无损若欲究竟出世无上妙道当颛为生死始得颛为生死则博闻强记如庆喜一问十答如香严百鸟衔华如牛头千指绕座如夹山尚须舍己从人况降斯而下者乎不为生死必尚知见此道不属知见不为生死必务功能此道不属功能不为生死必慕豪放此道不属豪放一尚知见务功能慕豪放则非愚即狂成魔落外善因而招恶果多自不颛为生死学道者而成岂不一蹉永蹉哉第二须工夫谛当既为生死??心学道可不返躬自省果能具大<a href=\"/remen/genqi.html\" class=\"keylink\" target=\"_blank\">根器</a>一闻千悟也未若也未能须参一句话头一日不透一日参一月不透一月参一年不透一年参一生不透一生参今生不透来生参永无退失永无改变方谓之谛当工夫参定一句话头便是斩知见稠林之利刃渡生死<a href=\"/remen/kuhai.html\" class=\"keylink\" target=\"_blank\">苦海</a>之慈航解杂毒入心之圣药指万古迷津之导师不集善而自集不断恶而自断不持戒而自戒不习定而自定不<a href=\"/remen/xiuhui.html\" class=\"keylink\" target=\"_blank\">修慧</a>而自慧不课佛而自课不诵经而即诵不求生胜处而自生胜处不求多善友而自多善友本不求誉亦莫可毁如是颛一如是<a href=\"/remen/jingjin.html\" class=\"keylink\" target=\"_blank\">精进</a>如是久远纵未??明亦现在可为后学规模将来必得佛祖心髓倘名色为生死学道而起傍疑求别助生异见多外惊惮艰辛喜快便管教百妄交集其蹉可胜言哉第三须悟处谛当既颛为生死纯一参究必待工穷力极时至理彰命根断本来面目现不疑生死不疑古今不堕坑落堑不强作主宰不认识神不?空豁不涉矫乱不入邪师圈缋不犯明眼料简傥鱼目为珠瞌睡当死以卤莽承当为有力量以硬差排为不疑以粗放狂乱为大机大用以颟顸为透脱无余竿头宜进而不进言句应参而不参不烦穿凿而穿凿不可抹杀而抹杀入门一蹉异解杂陈所谓可痛哭流涕长太息者非此类乎第四须师承谛当非但无真传杜撰阿师不可承虚接响即沿流不断者亦须察其行实不担条断贯索谬自主张蹉过师家相为处否不孤负师家脑后深锥否洞明从上纲宗否不施为偏重瞎人眼目否若无真正作家宗师为之打瞎顶门眼夺却肘后符则虽有实悟自了则可为人则祸生傥若己见既偏投人又谬自方空豁复向瞎棒瞎喝下似水合水如空合空谬执金刚宝剑斩尽一切为实不知我王库内无如是刀盲引众盲江河日下或自入处廉纤沾着邪知恶解家滋味邪毒入心如油入面更或不知错认漫云自肯不受人究竟谓之不被他转却又或云我见处是的只要行履了此等何足挂之齿颊第五须末后谛当末后一句始到牢关灵龟负图自取丧身之兆不透末后牢关而言得大机大用不透末后牢关而言具本分草料其不为粗恶狂徒者鲜矣不透此关有正悟者犹可为一时唱导之师如无正悟不知有此关者其于古人参悟与悟后重疑不移前作后指悟为迷者鲜矣谤先圣误后人皆繇不知向上一关可不畏惧乎自利不全利人不足皆繇不透向上一关可不惕厉乎第六须<a href=\"/remen/xiudao.html\" class=\"keylink\" target=\"_blank\">修道</a>谛当虽??心谛当工夫谛当悟处谛当师承谛当末后透脱谛当更须自己觉察是顿悟顿修根器否是果地善知识否打成一片速于香林否不走作过涌泉否现业流识净尽否事事无碍否行解相应名之为祖试看先宗是何标格第七须为人谛当不可有实法与人不可骗人云有方便助汝易入不可教人不参死话头决要人真参决要人实悟决要人悟后达向上关棙决以见性谓之悟不可轻意牢笼人于人认识之谬哄云有省于人向念未生时认妄为真印云有入图一时门庭热闹不顾展转误赚邪法纵横病??于此宁绝嗣不乱传方谓之为人谛当前六种不谛当则自错后一种不谛当则错人良药苦口忠言逆耳怜子请之诚而示之甚弗轻以语人。</p><p>　　客问士大夫可学道乎曰噫难言之矣士大夫不可学道乎曰噫是何言欤客曰师半肯半不肯何也曰吾明语子世之言道者不一教子问道于我岂非以了生脱死见性<a href=\"/remen/chengfo.html\" class=\"keylink\" target=\"_blank\">成佛</a>之道乎此道不可以有心得不可以无心求离娄无以用其明师旷无以用其牕公输子无以用其巧宁武子无以用其愚不能忘身不可以学道不能忘心不可以学道不能忘世不可以学道名不能忘不可以学道利不能忘不可以学道妻孥眷属不忘不可以学道家园事业不忘不可以学道知见不忘不可以学道记习不忘不可以学道喜有靠傍不可以学道贪易畏难不可以学道而士大夫果能如是乎傥把<a href=\"/remen/zhihui.html\" class=\"keylink\" target=\"_blank\">智慧</a>不向他处唐丧猛看破此身虚幻一息不来即便败坏此身尚尔无可把捉身外更有何可留恋努力向天地未成人物未立自己身心亦无之前一回证自广大性体方知<a href=\"/remen/zixing.html\" class=\"keylink\" target=\"_blank\">自性</a>本自清净本自具足本自不生灭自天子以至于庶人无一不宜为无一不可到岂士大夫而云不可学道耶。</p><p>　　机缘(一)</p><p>　　僧问如何是函盖乾坤句师鼓腹云我容得你者些人万万千进云如何是截断众流句师云赶得你无脚跑进云如何是随波逐浪句师云容你在者里立片时。</p><p>　　师问僧玄沙是汝虎话你如何会僧舒五指云牙爪齐露师便打复示偈云生平不出岭一语古今传明眼人难会君须向上看。</p><p>　　师问僧云向父母未生前道将一句来进云八角磨盘空里走师指香盒云者是什么僧拟议师便打僧无语师云真诚莫作小儿嬉。</p><p>　　问行堂云饭桶里多少达磨眼睛堂罔措问火头三世诸佛向火焰里说法还端的也未头亦罔措师指傍立一僧云惟有者个师僧解答话便归方丈。</p><p>　　园头问和尚病好了么师云我从来不病有何好不好进云某甲不能亲近得和尚师云我日日在你园中。</p><p>　　退庵呈<a href=\"/remen/shizun.html\" class=\"keylink\" target=\"_blank\">世尊</a>拈花颂云倚天长剑露锋铓拈出何人敢近傍潦倒饮光轻触着面门血溅太郎当师云只见锥头利不见凿头方进云却被和尚看破师面壁云谁人知此意令我忆庞公。</p><p>　　僧问如何是有拄杖子与拄杖子师云长安风月贯今昔那个儿童摸壁行进云如何是无拄杖子夺却柱杖子师云多少人饭箩边饿死。</p><p>　　师还江上度亲张静涵老居士过访十方庵话次伸问尘劳中如何得本师云居士者一问从那里来士无语师云昔云栖大师虽不主持宗门指示人参究却甚谛当尝盛称人著述之妙末后提撕有云须看者假光明从何处流出于此着眼便是得本之捷径士云如何用力师云者个代居士不得。</p><p>　　师一日入库房指团子问库头吸尽西江即不问你试吞却者两箩团子看进云吞却了也师云大众吃个什么头答不契师自代云乐则同欢。</p><p>　　僧问不与万法为侣的是谁师云桌子板凳。</p><p>　　韫荆壁人精进三次日上方丈云某有个见处师云狗子为甚无<a href=\"/remen/foxing.html\" class=\"keylink\" target=\"_blank\">佛性</a>韫拳师肋下云一向在赵州处落节今日在和尚处?本师便推出次日复入师云尽大地火??得何<a href=\"/remen/sanmei.html\" class=\"keylink\" target=\"_blank\">三昧</a>不被烧却进云特来度夏师便喝壁呈颂云圆似满月圆宽同大虚宽历劫无姓氏从来绝跻攀圣凡由此出刹海在伊安始终无变异触处善<a href=\"/remen/suiyuan.html\" class=\"keylink\" target=\"_blank\">随缘</a>师云还会适来一喝么壁便出。</p><p>　　师从龙渊归问侍司云你十二时中还见念头起处么进云念头了不可得更觅什么起处师云我适来见一块石有九十九条缝。</p><p>　　修殿公务作礼师云释迦老子向灰瓦上转大法轮什么人得闻众无语师云好生看取壁侍司作礼云请和尚答一转语师云问将来进云闻的事作么生师云逼塞<a href=\"/remen/xukong.html\" class=\"keylink\" target=\"_blank\">虚空</a>无缝殿东西南北月轮红。</p><p>　　江上归师问众云大地无寸土是什么人境界一僧进云和尚家风师云如何大地无寸土是山僧家风僧不能答师代云常州湖州杭州。</p><p>　　僧问大地山河即不问一毛头上事如何师云吞取七个八个进云不会师云吐却两个三个。</p><p>　　僧问如何是万法归一师云天圆地方进云一归何处师云地方天圆。</p><p>　　僧问百千法门无量妙义如何是第一义师云横七竖八。</p><p>　　问如何是本来面目师举扇示云不得唤作扇僧<a href=\"/remen/libai.html\" class=\"keylink\" target=\"_blank\">礼拜</a>师云伶俐衲僧。</p><p>　　问前不得后不得时如何是出身处师云前去佛殿后去东司为甚不得。</p><p>　　问僧父母未生前道来僧以手外拱云遍界不曾藏师云遍界不曾藏因甚偏向那边僧无语师云何不道某甲指东画西。</p><p>　　僧参师云承你远来无可<a href=\"/remen/gongyang.html\" class=\"keylink\" target=\"_blank\">供养</a>将五间禅堂与你一口吞却进云大地无寸土吞个什么师云多少人恁么道苕帚柄各打三十了也。</p><p>　　僧问一尘透脱千界光辉为甚十圣三贤不明斯旨师云你莫管他十圣三贤且道虚空作么生证进云觅虚空了不可得师云恰是进云和尚是大善知识师云正要你检点僧拟议师云直透万重关莫住青霄里。</p><p>　　师问圆证堂寮主云香炉几时成佛进云成佛久矣师云昨夜被虚空压碎你还知么僧拟议师云脱空<a href=\"/remen/wangyu.html\" class=\"keylink\" target=\"_blank\">妄语</a>汉。</p><p>　　师云覆庵归侍司中路接师云你来得迟将前面远山与你作点心侍拟议师以拄杖蓦面划一划云再加一分?钱进云也不得将别人家物作人情师云不但?钱点心也消受不起。</p><p>　　师在磬山为侍者夜则随堂坐香一夕未开静即进方丈老和尚见云今日香完何早师云自是我不去坐也尚云见甚道理不去坐师云即今亦无不坐尚蓦拈案上石屋录问云者个是甚么师云却请和尚道尚云你不道教老僧道师云情知和尚不敢道尚云石屋录我为甚不敢道师云随他去也尚云赃诬老僧师者里透不过直得大泪如雨一晚目不交睫立尚单侧竟忘入寮至五鼓尚呼云不用急我为你举则古话昔日庞居士初见人时也似你一般孤孤迥迥开口便问人不与万法为侣者是谁马祖当时为甚蹋向前一步云待汝一口吸??西江水即与汝道师云某有一颂尚云汝颂云何师呈颂云不侣万法的为谁谁亦不立始亲渠有意驰求转暌隔无<a href=\"/remen/xinshi.html%09\" class=\"keylink\" target=\"_blank\">心识</a>得不相违尚云不问你不侣万法要你会一口吸尽西江水师于言下大悟乃拂袖而出尚后凡有徴诘师皆当机不让尚乃深肯有再来之称。</p><p>　　师归报恩众参师拈拄杖云先师和尚今日在山僧拄杖头上示现全身举扬大法还有共见共闻的么出来互相激扬僧出师便打又僧请益临济照用师卓拄杖云唤作拄杖子又是先师和尚唤作先师和尚又是拄杖子汝作么生分析僧喝师便打僧又喝师直打出法堂。</p><p>　　茶头作礼师举杖问云赵州茶报恩棒你试咬嚼看孰苦执甜头拟议师以杖趁出僧述从前工夫师隐几而卧僧述毕师云我适来困你说甚么僧无语师趁出。</p><p>　　师在古山禅院因侍者还山自持裹脚布往洗一僧迎拜求开示师云洗裹脚去僧接得喜跃而去师大笑僧洗净持来师接云会么僧云是教学人净除垢污师云恁么汝只会洗裹脚。</p><p>　　俗士跪求开示师云起来了与你道士起师便出。</p><p>　　僧胡跪云求和尚慈悲师云我无慈悲进云和尚不慈悲教某甲如何师云教你横又横不得竖又竖不得。</p><p>　　僧号无字师问旁僧云如何号无字进云因参无字故以为号师笑云参乾矢橛时如何。</p><p>　　僧甫<a href=\"/remen/chujia.html\" class=\"keylink\" target=\"_blank\">出家</a>即掩关寄偈求开示师批远云汝病甚拙速来犹可救僧破关来求救师云我救汝已竟。</p><p>　　问?地一声时如何师云惭惶杀人。</p><p>　　师问慧远进堂几日了成得什么事远举脚云草鞋破也师云昨日有人与么道三十棒趁去也远作掩耳势师喝出。</p><p>　　问如何是学人安身立命处师云者里无你安身处进云教某甲毕竟作么生师云教你进又进不得退又退不得。</p><p>　　普慧问某甲得个恶梦师低头休去慧在方丈前叫唤师唤入云是你叫唤么进云是师便打。</p><p>　　师问僧多少年纪了进云三十二师云那里人进云长兴师展两指云者个指头为甚短者个指头为甚长僧无语师云适来一一答得问你两个指头便答不得拈杖便打。</p><p>　　僧问某甲生死不明求和尚开示师云青头白脸禅和子对人说鬼话进云不会师云得与么没廉耻。</p><p>　　僧问学人大事不明求和尚开示师云十二时中如死人作活去。</p><p>　　无尘问如何是定师云颠颠倒倒进云如何是慧师云愚愚痴痴进云如何是定慧总持师云又颠倒又愚痴。</p><p>　　僧参师问云那里来进云淮安师竖拳云淮安有者个么进云某甲初出门师云家里事也不知。</p><p>　　僧问如何是本来面目师云两眼一鼻。</p><p>　　僧问如何是夺人不夺境师云洪武门前红档中进云如何是夺境不夺人师云踢破鸿门樊哙怒进云如何是人境两俱夺师云推倒须弥山捏杀恒沙佛进云如何是人境俱不夺师云一华一国土一叶一释迦进云四句已蒙师指示末后一句事如何师便喝。</p><p>　　打七次师徴僧云如何是本来面目进云拄天拄地师举杖云者个是什么进云识破不值半文钱师便喝翌日呈颂云本来面目真奇特古今千圣难捉得血气丈夫看破了含容沙界无得失师示之云本来面目无奇特黧奴白牯何得失衲僧漫言看破了青藜拄杖打一百知痛痒羞不辍二祖当年依位立。</p><p>　　师指庭梅问僧云古人若为道时人见此一株华如梦相似进云某甲不见师云不得在者里妆盲作聋便趁出又僧请益师云会得同根兼一体方好前来吃蒺藜僧拟议师便打。</p><p>　　师洗手次僧问某数千里来特求开示师云却值山僧洗手。</p><p>　　守塔次僧参师云还见先老和尚么进云何得当面讳却师云作家禅客僧作礼云谢和尚慈悲师云得个驴儿便喜欢又僧参师云如何是沙门眼进云不会师云挑土去。</p><p>　　师问白车黑豆未生芽时如何进云叶遍十方师云已生后如何进云寂寂地师云生与未生相去几何进云一串穿却师便喝车礼拜。</p><p>　　僧请益临济三玄三要话师云临济无此语莫谤临济好。</p><p>　　僧问如何是终日焚香择火不知身是道场师云近进云如何是终日焚香择火不知真个道场师云普进云如何是终日焚香择火不知焚香择火师云别进云如何是老僧年来无事一味焚香择火师云收进云如何是千语千当不如一默师云毒。</p><p>　　师问云居百丈有省如何是他省处进云十字街头遇父亲师云你何不道打失鼻头张大口进云有理不在高声师云卷却拜单呢进云俊鹞扑天飞师云又道有理不在高声师又问百丈云即此用离此用马祖挂拂旧处马祖云即此用离此用百丈亦挂拂旧处为甚却与他一喝进云虎头虎尾一时收师云百丈已有省解卷席解挂拂如何又道于此三日耳聋进云不是个中人不知师云雪窦云大冶精金应无变色呢进云千峰势倒岳边止万派声归海上消师云张无尽如何不肯他进云情知他是个俗人师云大慧为甚却肯无尽进云偶尔成文师云你若作大慧时如何进云居士更须吃棒始得师云我道许他各具一只眼居礼拜师云你作无尽时如何进云某甲今日耳聋师云何不道下官造次。</p><p>　　众僧新进堂参师云此间禅堂如百沸镬汤诸上座于中须自知冷暖众无语师云久立珍重。</p><p>　　?溪森入室师令颂本来面目?进颂云苕溪寂寂水潺潺万叠层峦一境闲乍雨乍晴云散合满天风月到人间师云与汝三十棒。</p><p>　　森知客入室师云古人道悟则不无怎奈落第二头既是悟了因甚落第二头进云为有悟在师便喝。</p><p>　　纬书记作礼师指庭前石云他参得禅么进云参参得师云你参得么纬拟议师云分明无彼此拟议便誵讹。</p><p>　　僧参问两度大雄门庭高峻声未绝师便云为什么当面蹉过。</p><p>　　师指露柱问僧者柱有九千九百九十九只眼睛你曾数过么进云不会师云你进堂几时了进云半月师云念汝未久。</p><p>　　师问僧蟭螟虫吞却南山白额??大地人寒毛卓朔阿谁解得者场闹僧拟议师云几人于此茫然。</p><p>　　僧经行次师一拳打倒云髑髅粉碎时如何僧拟议师复与一拳。</p><p>　　收饭僧乞开示师云三年后为汝劈破髑髅僧作礼师云十字路口莫蹉过周颠仙乃说偈云大好周颠仙宛有大人作打破一桶箍一桶报太平。</p><p>　　师问僧山僧手中香板穿却<a href=\"/remen/changzhu.html\" class=\"keylink\" target=\"_blank\">常住</a>七个禅和子鼻孔绕四天下三匝为甚一个不知进云和尚得恁老婆心师休去。</p><p>　　师问僧庭前梅??穿却两个禅和子鼻孔绕四天下七匝为什么没有人知进云谢和尚指示师云山僧罪过。</p><p>　　僧问见性成佛如何是性师云江上祥云满。</p><p>　　师问京书记昔日那吒太子析骨还父析肉还母然后现全身为父母说法大雄今日开炉上座入炉全身锻过答得一语我便肯你进云今日好雨师云<a href=\"/remen/zhongsheng.html\" class=\"keylink\" target=\"_blank\">众生</a>颠倒迷己逐物进云者是什么所在说己说物师云天帝与东海龙王同时设供上座赴阿谁请进云一口吞却师云馋嘴禅和又云天供龙供许你一齐吞禅堂许多大众向那里撒溺京良久师喝云者钝汉。</p><p>　　师问僧<a href=\"/remen/zhengde.html\" class=\"keylink\" target=\"_blank\">证得</a>虚空时无是无非法你作么生会进云全体独露师喝云堕坑落堑小阇黎笑倒山僧粗竹篦。</p><p>　　师问僧钱塘江火??烧得东岳齐天大帝额头汗出北海龙王替他打醮直令西岳华山观里一百二十个道士手忙脚乱且道甚人解得者场热闹进云大家在者里师云放汝三十棒。</p><p>　　大觉普济能仁玉琳琇国师语录卷第五</p><p>　　音释</p><p>　　骛</p><p>　　(无暮切音务)。</p><p>　　缋</p><p>　　(胡对切音会)。</p><p>　　睫</p><p>　　(即涉切音接)。</p><p>　　赚</p><p>　　(床陷切)。</p></div>"
},{
    "title": "大觉普济能仁玉琳琇国师语录卷第六",
    "author": "行岳",
    "html": "<div class=\"B1_text\"><p>　　大觉普济能仁玉琳琇国师语录卷第六　几六</p><p>　　嗣法门人行岳编</p><p>　　机缘(二)</p><p>　　众僧参师顾左立大众云春雨连绵炊烟欲断行脚须具行脚眼来此苦寒所在作甚么一僧进云久仰和尚得得而来伏望大开<a href=\"/remen/ganlu.html\" class=\"keylink\" target=\"_blank\">甘露</a>门慈悲摄受师云恁么则饥时饥杀阇黎渴时渴杀阇黎师复顾右立大众云不惟柴米艰辛而且出坡辛苦你们又来作么众无语师云既到者里大家挑几担石头。</p><p>　　师与一秀才话次谓云你合会得天地同根万物一体进云某甲何尝不会师云为甚<a href=\"/remen/shasheng.html\" class=\"keylink\" target=\"_blank\">杀生</a>食肉。</p><p>　　二僧参师竖拄杖云是什么一僧仰视师打云蛮大拄杖也不识一僧云荼毒鼓师打云皮下有血么。</p><p>　　师洗手次问侍司云瓦盆走入你鼻孔你鼻孔在我手巾里<a href=\"/remen/dazuo.html\" class=\"keylink\" target=\"_blank\">打坐</a>答云恩大难酬师云只恐不是玉是玉也大奇进云和尚也须着眼始得师笑云山僧如千里之驹未免一蹶。</p><p>　　师指露柱问僧云两个露柱三千三百九十九个眼睛且道那边多一只那边少一只僧无语师云水寒鱼不食满船空月明师在报恩客寮问僧你道我者里将甚么请客僧答不契师自代云碗碗烈火。</p><p>　　知屋问如何是佛师云枋是匾的柱是圆的进云如何是法师云牕是亮的门是暗的进云如何是僧师云头是光的脚是赤的。</p><p>　　师拈扇示侍者云古人道青绢扇子足风凉你作么会进云以实供通师云如何是以实供通的事进云青绢扇子足风凉师云是你以实供通进云和尚又作么生师袖扇云会么。</p><p>　　径山僧参师云在径山多少时进云若干时师云山上有鲤鱼么进云初学不会师云国一禅师在汝脚底。</p><p>　　七僧入室久立师云难难难七石油麻??上摊众无语一僧问如何是西来大意师云橄榄两头尖问万里无云时如何师云青天也须吃棒进云朗月当空又作么生师云阶下汉问如何是须弥山师云腰缠日月顶住诸天问狗子还有<a href=\"/remen/foxing.html\" class=\"keylink\" target=\"_blank\">佛性</a>也无师云有进云赵州为甚道无师云赵州道无山僧道有问一念未生前如何是本来面目师云描也描不成画也画不就众拟退师云且住良久云难难难七石油麻??上摊蓦归寝室。</p><p>　　丙申夏过大雄师落药师堂柴头问<a href=\"/remen/shengsi.html\" class=\"keylink\" target=\"_blank\">生死</a>不明求和尚开示师云你走路不要动脚砍柴不要动手说话不要动口。</p><p>　　茶头问生死不明乞和尚开示师云三口茶锅两口破头拟议师掌云打湿眉毛也不知。</p><p>　　僧问参话头直下空豁豁地为甚么不识本来面目师云我近日牙疼钝置许多人问某甲昨夜得一梦凡圣都在者里师云开眼梦语僧无语又僧出作礼师云适才那僧道凡圣都在者里你道者里是甚么所在进云莫不是方丈师云你也开眼作梦僧无语师云与那僧一坑埋却。</p><p>　　山西僧问祖师西来直指人心如何是学人自心师云五台山顶浪滔天。</p><p>　　问己事未明如何用心得彻悟去师举扇云扇子十六根骨进云离心<a href=\"/remen/yishi.html\" class=\"keylink\" target=\"_blank\">意识</a>作么生参师指坠云此是奇南香坠进云向上还有事也无师云穿却你鼻孔刺瞎你眼睛众参师云诸人从实道看是有眉毛的是没眉毛的一僧云有眉毛的师云快须拈却一僧云眉毛穿却鼻孔师云矢上加尖众拟议师旋风打散。</p><p>　　众僧参师竖柱杖一僧跪求细开示师云举不顾即差互一僧云是拄杖子师云点污了也一僧云谢和尚证明师云顺朱填墨一僧云不会师云刺破汝眼睛一僧伫立师云几人于此茫然一僧<a href=\"/remen/libai.html\" class=\"keylink\" target=\"_blank\">礼拜</a>师云一箭射一群。</p><p>　　师问僧十二时中如何用心进云学人不会师云我正要个不会的与露柱作伴僧礼拜立师云一对木头。</p><p>　　道信江<a href=\"/wenda/jushi/\" class=\"keylink\" target=\"_blank\">居士</a>求开示师云你还信得自己是佛么进云信得师云信得无眼耳鼻舌身意么进云信得师竖拳云唤者个作什么士无语师云了得一切信得自己。</p><p>　　火头问柴尽??绝时如何师云直岁打普请梆进云大地无寸土向什么处斫师云摸摸眉毛看头拟议师便喝。</p><p>　　僧呈香严上??颂未云枝头尽是忠肠血莫认杨花当紫绒师徴云你那见他忠肠血进云看破了也师云又认杨花当紫绒师至圆证堂问东单是甚执事进云起造公务又问西单呢进云日用公务师指中云三尊佛呢众无语。</p><p>　　师至大义堂问田寮今日作什么进云戽水问柴寮上山么进云上山又问园寮今日作什么进云锄地师指中云观音菩萨呢众无语师良久云我道田寮也不曾戽水柴寮也不曾上山园寮也不曾锄地惟有观音菩萨忙碌碌地。</p><p>　　师谓僧云我有一方济世大黄八两水二碗浓煎顿服你肯吃么进云某甲无病师云再加四两一居士作礼云且喜医王出世师云服后如何进云作风作颠师良久云我不答是肯你不肯你进云待肯堪作甚么师云渣再煎进云请师珍重师大笑师到大雄问观堂僧那里人进云温州人师云你认得永嘉大师么僧无语师云永嘉大师在你脚底又问一僧那里人进云温州人师云你道永嘉大师为甚在你乡里脚底僧亦无语师云又是一个瞎汉又问众僧云昔有人问云门??凋叶落时如何门云体露金风汝等作么生会众无语师云樵柴时锄山时种园时打饭时不要蹉过云门老子众作礼起师云将谓吾辜负汝便出堂。</p><p>　　师一晚落堂云古者道上上等人闭门打睡接中等的人要开了门接下下等人要下阶去接我却道上上等人落堂来接众无语师顾侍者云你何不道请和尚闭门打睡去。</p><p>　　僧参师问那里人进云宜兴人师云铜棺山高多少进云不晓得师云你不是宜兴人。</p><p>　　僧参师问泼面春风还有吹不著者么进云谢师垂问师云面皮厚多少僧拂袖出师云恰是。</p><p>　　檀越问如何是本来面目师云吃茶不湿口。</p><p>　　癸卯秋舟次荆溪梁溪间见一庵门联云有水皆含月无山不带云师顾船头煎茶<a href=\"/remen/xingzhe.html\" class=\"keylink\" target=\"_blank\">行者</a>云此妄言绮语行者曰何也师指茶具云铫中有月否行者揭开铫盖师云太费力生一北来行者从旁作礼云无水有月否师以手作月势云凉生生烁汝面门者作礼师云汝只知个作礼进云礼拜无不是道师云热馒头不吃却想冷饽饽。</p><p>　　藏堂大众参师云简藏若见有一字即堕<a href=\"/remen/diyu.html\" class=\"keylink\" target=\"_blank\">地狱</a>如箭射众作礼师云金轮峰下不是人间。</p><p>　　师举破尘出经卷乃竖起扇子问僧云者个是尘作么生破一僧云正是学人疑处师云何不道某甲秪见经卷不见扇子又吃茶次举起茶钟问僧云者个是尘作么生破僧无语师云何不道某甲终不敢向四威仪中见和尚又有僧进云<a href=\"/remen/xukong.html\" class=\"keylink\" target=\"_blank\">虚空</a>粉碎大地平沉师云你祖翁坟墓呢。</p><p>　　僧作礼师云祖师在你眉毛上僧无语师云却在你脚底下。</p><p>　　关中僧参师云<a href=\"/remen/fofa.html\" class=\"keylink\" target=\"_blank\">佛法</a>长安有。</p><p>　　僧问大通智胜佛十劫坐道场为甚佛法不现前师云瞌睡进云秪如现前大众安禅打坐与古人是同是别师云大开两眼进云如是则千古意分明去也师云自领去。</p><p>　　问僧昨者有居士请益曾向他道请与露柱同参汝代进语看进云小出大遇师云何不道直透万重关不住青霄内。</p><p>　　问菜头菜蓝里多少祖师头无语师云钝置祖师。</p><p>　　问僧如何道铁蛇钻入海撞倒须弥山进云棒打石人头嚗嚗论实事师云怎见得是实僧作礼师云何不道开山祖师面目现在。</p><p>　　千丈岩僧参师问如何是祖师西来意僧无语师云石头古怪松奇特。</p><p>　　众僧参师云铁蛇横古路僧无语师云识法者惧。</p><p>　　僧问和尚云切虚空为细末摄大地入一毫学人向何处安身立命师云一茎两茎斜僧无语师云何为竹拍不响。</p><p>　　大智寮僧问看未生前逼拶到身心不可得如何行持师云露柱前触目<a href=\"/remen/puti.html\" class=\"keylink\" target=\"_blank\">菩提</a>进云和尚工夫说中道妄认四大为自身相见闻觉知为自心相除此二途向何处着落师云山墙后圆光万丈。</p><p>　　全知藏收米回师指纱灯上牧牛图问云灯上为甚么有许多牛藏礼拜云总不出者一头师笑云者样辛苦又吃此一鞭。</p><p>　　师吃茶次顾侍僧云两个圆眼核谁宾谁主侍云宾则总宾主则总主师云如何总宾侍答不契师代云明似镜又问如何总主答亦不契师代云黑似漆。</p><p>　　僧参师云欲识永明旨门前一湖水日照光明生风吹波浪起明甚么边事进云永明大师一时方便师云何不道面目现在问火头火??上谁转法轮头礼拜师云三世诸佛在汝脚底。</p><p>　　僧呈偈有踢翻须弥语师云只如旭日峰作么生翻转进云抛却旭日峰请和尚鉴师云何不道唤什么作旭日峰僧礼拜师云佛法世法一齐放却去眼空四海去并眼亦擉瞎去。</p><p>　　四僧参师问一僧云如何是道僧礼拜师云何不道步步蹋着实地来问第二僧你试道看僧云初参师云何不道同行不同步又问僧如何是禅二僧同作礼师云何不道此去禹航一百二。</p><p>　　僧问古人为何立雪齐腰进云不入虎穴焉得虎子师云笑倒嵩山数十峰。</p><p>　　颂古</p><p>　　举赵州问南泉知有的人向甚处去泉云山前檀越家作一头水牯牛去州作礼云谢师指示泉云昨夜三更月到牕。</p><p>　　雪中春色梅梢见黄鸟声闻意气新意气新谁知黄鸟笑声频说与风流明敏者眼从今日碧华自去年馨</p><p>　　举归宗常禅师素与南泉同行忽一日相别煎茶次南泉问曰从来与师兄商量语句彼此已知或后有人问毕竟事作么生宗曰者一片地大好筑庵泉曰筑庵且置毕竟事作么生宗打翻茶铫便起泉曰师兄吃茶了普愿未吃宗曰作者个说话滴水也难消。</p><p>　　宾则始终宾主则始终主金锤各逞藏锋技父子不传兄弟同气和烟搭在玉栏干上苑垂杨鸟深处</p><p>　　举陆亘大夫向南泉云肇法师也甚奇怪解道天地与我同根万物与我一体泉指牡圆华云大夫时人见此一株华如梦相似。</p><p>　　一枝华??十分春睹彻根源把玩新堪羡大夫打失鼻共来笑傲古今人</p><p>　　举僧问疏山禅师如何是法身山云枯椿如何是法身向上事山云非枯椿。</p><p>　　一拳拳倒黄鹤楼一踢踢翻鹦鹉洲有意气时添意气不风流处也风流</p><p>　　举慈明祖师僧问闹中取静时如何云头枕布袋。</p><p>　　悟入汾阳鞋穿足裂塞却口门出广长舌如钟在??小大徐疾有扣斯应浑身金石三玄弹指四看语默易知难会易见难识莲棹洛伽云开兜率</p><p>　　举沩山有句无句公案。</p><p>　　二八娇姝闺合中锦帐珠帘隐玉容痴郎把玩帘和帐秪堪一笑动悲风至今逐块韩卢队怎识高居赤眼龙</p><p>　　举本来面目话。</p><p>　　者个本来面光明处处遍却之无可却荐之无可荐如月丽中天光照满林涧汉来汉来形胡来胡来现知即不能知见即不能见<a href=\"/remen/fangxia.html\" class=\"keylink\" target=\"_blank\">放下</a>便相亲趣凑转成间千七百葛藤总是个方便</p><p>　　举僧问乾峰十方薄伽梵一路<a href=\"/remen/niepan.html\" class=\"keylink\" target=\"_blank\">涅槃</a>门未审路头在什么处峰拈拄杖画一画云在者里僧又问云门门拈扇子云扇子??跳上三十三天筑着帝释鼻孔东海鲤鱼打一棒雨似盆倾。</p><p>　　桃源住在避秦先觅个渔即问渡船鸡犬桑麻争笑舞笑人捞捷水中天</p><p>　　举赵州至一庵主处云有么有么主竖起拳州曰水浅不是泊船处便去又至一庵主处曰有么有么主亦竖起拳州曰有杀有活有纵有夺便作礼。</p><p>　　短棹轻帆狎怒涛东行西止任逍遥去留不出芦华岸陆地追寻人自劳</p><p>　　举玄沙禅师普请砍柴次见一虎天龙曰和尚虎沙云是汝虎。</p><p>　　青天白日遇个怪好心告人成自坏从来贼不入贫家玄沙独步千峰外</p><p>　　举邓隐峰禅师推车次马祖展脚在路上坐峰云请师收足祖云已展不缩峰云已进不退乃推车碾损祖脚祖归法堂执斧子曰适来碾损老僧脚的出来峰便出于祖前引颈祖乃置斧。</p><p>　　清风拂白月白月照清风千古彻人冷嗟人春梦浓</p><p>　　举芭蕉山慧清禅师上堂拈拄杖云你有拄杖子我与你拄杖子你无拄杖子我夺却你拄杖子靠拄杖下座。</p><p>　　荡荡一条官驿路晨昏曾不禁人行浑家不是不进步无奈当门荆??生</p><p>　　举马祖令人驰书并酱三瓮送与百丈丈令排向法堂前乃上堂众才集百丈以拄杖指酱瓮云道得即不打破道不得即打破众无语百丈便打破归方丈磬山先老和尚云老僧当时若在众中管取大众沾恩亦不使百丈失利待他道道得即不打破道不得即打破但出众抗声云唤典座来快抬将去虽然也作死马医也老僧更为诸人颂出堪嗟一众是疑团打破从教仔细看若得磬山当座下林间怗怗地相安。</p><p>　　粥饭禅和万万千费人盐酱若为言马祖寄来只三瓮百丈倾厨倒库添倒库添也徒然一言九鼎能扶起疏钟高击冷云边</p><p>　　和普明禅师牧牛颂。</p><p>　　未牧</p><p>　　湘之南潭之北头角分明东触西触</p><p>　　初调</p><p>　　少获头多捕尾月下风前盛溺扫矢</p><p>　　受制</p><p>　　面月白蹄墨黑有索有钩忍饥受渴</p><p>　　回首</p><p>　　远邪蹊趣正道步步登高山长路杳</p><p>　　驯伏</p><p>　　戴寒鸦履芳草毛骨馨香见者道好</p><p>　　无碍</p><p>　　寒暑安忙闲得故乡宽廓任出任入</p><p>　　任运</p><p>　　朝陇亩暮茅檐随时水草明月同闲</p><p>　　相忘</p><p>　　刀砍水珠断贯澹泊宁静明志致远</p><p>　　独照</p><p>　　失却牛撞破壁一个闲身赤洒洒立</p><p>　　双泯</p><p>　　抛灵符瞎正目函干盖坤火寒雪毒</p><p>　　书问</p><p>　　复岵瞻戴廷丞</p><p>　　在在是居士菩提场物物是居士<a href=\"/remen/zhengfa.html\" class=\"keylink\" target=\"_blank\">正法</a>眼事事是居士菩萨行步步是居士那伽定使十二时不为十二时使转一切境不为一切境转斯为道人若一处光不透脱一时光不透脱即本分不透脱须刻刻向父母未生前绝思惟无依倚既恒且密时至道成冷眼圆明方知在在是菩提场物物是正<a href=\"/remen/fayan.html\" class=\"keylink\" target=\"_blank\">法眼</a>事事是菩萨行步步是那伽定使十二时不为十二时使转一切境不为一切境转此言不欺人也居士心光时注天目居士慧性不昧古今居士至行大建法幢奉复不觉缕缕。</p><p>　　答王泰卿居士三问</p><p>　　问为人容易做人难敢问为人之道师云己所不欲勿施于人问何为知生何为知死师云知所从来为知生知所从去为知死问临去时心不颠倒意不散乱在何处捉摸师云验在目前师复云居士真为生死须知制心一处无事不办但勤持药师如来万德洪名持到持而无持彻见念未生前本来面目则率性而行头头是道所谓??而皆中节天下之达道也如是方能了生脱死方可出死入生何谓了生脱死如太虚空先天地而生后天地而不老何谓出死入生譬如大海日照光明生风来波浪起到此则去来<a href=\"/remen/zizai.html\" class=\"keylink\" target=\"_blank\">自在</a>夭寿不二又临去时作得主有二种彻见本来面目则了知生死不相干如上所云若未见本来面目勤持药师如来则临命终时八大菩萨接引上生<a href=\"/remen/jileshijie.html\" class=\"keylink\" target=\"_blank\">极乐世界</a>入不退地见佛明心因切问?请不觉缕缕。</p><p>　　与胡彦远居士</p><p>　　寻常在稠人广众中人人自以为见山僧山僧直云犹隔千山在日来干戈遍界百里之间如隔千山山僧却云与居士刻刻相睹居士以为然否虽然刻刻相睹恐踪迹愈疏居士其何以自处梦幻空华更莫把捉须向一念未生前证取自己广大心体与太虚空同量包裹一切而非一切生灭一切而非生灭方是居士放身命处不尽。</p><p>　　荆山旅堂寄上大慈老人</p><p>　　师太年高当一切莫管惟向父母未生前看取如何是自己本来面目见得本来面目便见得<a href=\"/remen/fozu.html\" class=\"keylink\" target=\"_blank\">佛祖</a>面目便见得一切真子真孙面目无生无死无苦无乐方是个大自在老人名之曰佛名之曰祖名之曰圆通大士名之曰清净法身名之曰本源<a href=\"/remen/zixing.html\" class=\"keylink\" target=\"_blank\">自性</a>自利也足利人也足不虚来阎浮世界作一番佛事如不见本来面目则莫道子孙眷属冤亲好恶便是自己一个身子纵保养到百二十岁一息不来便要败坏四大各分还看得经么还念得佛么还顾得子孙么还简点得冤亲么越简点越颠倒越顾念越誵讹便谓之流浪生死<a href=\"/remen/lunhui.html\" class=\"keylink\" target=\"_blank\">轮回</a><a href=\"/remen/kuhai.html\" class=\"keylink\" target=\"_blank\">苦海</a>岂不虚来世上吃一番苦岂不虚<a href=\"/remen/chujia.html\" class=\"keylink\" target=\"_blank\">出家</a>虚办道有至性老人决不肯如此果能向未生前看得身心世界一切不可得不可得亦不可得本来面目当自见工夫得力或白松丰或不退勇或退庵重或骨岩峰皆可召而示之此四子当能体我意助师太入道也丁亥十月辛卯<a href=\"/remen/biqiu.html\" class=\"keylink\" target=\"_blank\">比丘</a>男某百拜上师太老人慈目。</p><p>　　答鉴融上人</p><p>　　玄沙白纸周遮上座毛锥颖露雄情舒展各吐胸襟山僧则云一别忽经岁望中云海赊且道与雪峰是一是二他日觌面当别有以报我。</p><p>　　与洽西堂</p><p>　　刻刻自为乃真为人切弗忙披??垢向第二门头与人婆和但整肃堂规俾人光阴不虚度多随众坐几枝香则利己利他两得之矣庄周云观德人之容使人意消不其然乎寮中倍宜严静古人见有入房即起立焚香不以绝物为嫌有志之士直须具如是体裁方不同今时图热闹禆贩之客余想深知不赘。</p><p>　　答木如上人</p><p>　　向从天行叔侄略闻道概眉衲归并得手书知公真不自欺人也既知生死寤寐不能一如须把生死岸头用不得的知见尽情放下尝令熟睡无梦无想死了烧了身心俱空境界时刻现前亦不立无梦无想身心俱<a href=\"/remen/kongjian.html\" class=\"keylink\" target=\"_blank\">空见</a>解不住不退无动无静打成一片时节若至其理自彰参须真参悟须实悟端不虚也学道不悟断不能断命根工夫不成一片断不能悟公能悟去方可吃过量人痛棒且道既悟为甚又要吃棒今时称长老者十个有五双分?不下公能始终不自欺当不以此言为过也。</p><p>　　与丰首座</p><p>　　每日夜可将四炷香面壁简点本分端能至虚至灵至寂至妙无[糸*系]毫间断隔碍执着亏损等否次可以四炷香领众直教无人无己无动无静所谓衲僧行处如火消冰许谁近傍容谁违背再以四炷香博览简点于古人正说反说远说近说死说活说粗说细说一一不受瞒一一举一明三不死人句下一一只用遮眼否余时方可放参否则大事未明如丧考妣大事已明如丧考妣当自立志若悠悠忽忽焉能为有焉能为无真与草木同腐人也孟子曰耻之于人大矣念之。</p><p>　　与夹山六解恒长老</p><p>　　吾徒既担荷此事须时时临深履薄独居则闲闲地应机则似火消冰无动无静靡不常光现前壁立千仞自利利人庶可无悔日来<a href=\"/remen/biguan.html\" class=\"keylink\" target=\"_blank\">闭关</a>啜雪羹不多及。</p><p>　　复许叔度</p><p>　　所谓了生死者正了彻之了参透生从何来死从何往则亲见本来面目方为了生死人所谓明德新民止至善位天地育万物费而隐隐而费尚何偏空偏有种种邪僻之拟哉若不亲见本来了生脱死则妄认七尺之躯为身见闻觉知为心譬如百千澄清大海弃之而惟认一浮沤目为全潮穷尽瀛渤则有生有死无苦不生无苦不死安而不安堪忍而已是可忍也孰不可忍也奉寄楞严一部熟读此经方知身心真妄了生死者生而无生死而无死否则认识为心认妄为真则不惟错会释家本来面目<a href=\"/remen/changzhu.html\" class=\"keylink\" target=\"_blank\">常住</a>真心等语于儒门明德中和皆正说亦邪耳深望一生死齐寿天下问不敢不详答幸下学上达近思力行他日天地同根万物一体今日从<a href=\"/remen/fangsheng.html\" class=\"keylink\" target=\"_blank\">放生</a>护生始。</p><p>　　复戴岵瞻廷丞</p><p>　　全力提持如桶子脱甚为希有方念别来动静不二寤寐如一否得书知不自放过慰慰所谓如箭离弦无返回势正公今日事也老庞不侣万法深入远诣故经人一掩口即撒手承当一进步即西江吸尽人徒见其收功大而左右逢源不知其入处深而用工远耳别谕感刻荷法<a href=\"/remen/hufa.html\" class=\"keylink\" target=\"_blank\">护法</a>厚望有在不尽。</p><p>　　复友兰陶居士</p><p>　　向从先磬山得闻吼山主人石篑老檀越潜臹密证向往有年几欲一过其里今日何幸得公下交每逢姓陶人使我心依然况笃信真参实为生死如公者乎但公信道虽笃参究虽切而研穷未有其方凡参一念未生话须从有念时参去动静不可打作两橛盖未见本来面目时则动静皆不离念也时应酬酢不妨酬酢时欲<a href=\"/remen/jingzuo.html\" class=\"keylink\" target=\"_blank\">静坐</a>不妨静坐乃至喜怒哀乐人所不免亦不必免须有感时即参我有感时诸念纷纭念未生前是何境界到一念不生即看今知无念此亦念也纵无无念亦无无无念前念犹浅后念愈深须如剥笋层层剥尽如木如石木石知见亦不立行住坐卧悉皆如是方是工夫成片工夫到得成片则时节若至其理自彰寻常示人到一念不生时定见本来面目见本来面目方一念不生不是说食可止饥也病从身生身从<a href=\"/remen/wangnian.html\" class=\"keylink\" target=\"_blank\">妄念</a>生念未生前身尚不可得何病之有如是则向一念未生前去纵未见本来面目亦身病顿空岂能为话头作难知公参究未省力参究未省力则与一念未生前话不相应所谓研穷未有其方也退步向念未生前去自然省力何如何如余问条复于左。</p><p>　　所言静坐久忽一日心大开朗无物我无古今无一切种种差别惟见一片虚明旷无涯际惜不久遂失之此乃静功所现暂歇尘劳正属人为并非天德勿作圣解碍正知见若向一念未生前去?地一声彻悟本来面目则位天地育万物所谓峻极??育优优大哉礼仪三伯威仪三千山野每示人儒者不从圣经入则应从颜曾思孟入否则认识为心为入世矜持善人速成小利则可去达道大成内圣外王之学大有径庭此后若到一切俱无境界须如前示将知无的亦无却如木如石木石知见亦不立行亦然坐亦然自然悟去。</p><p>　　答颜??先居士问</p><p>　　尘劳中知有大事<a href=\"/remen/yinyuan1.html\" class=\"keylink\" target=\"_blank\">因缘</a>足徴<a href=\"/remen/banruo.html\" class=\"keylink\" target=\"_blank\">般若</a>因深臹持十念法门当先万缘放下执持名号一心不乱若有念起须看念从何来看彻念头起处则亲见自己真面目一口吸尽西江水庞公去人岂远哉见得自己真面目则见得阿弥陀佛真面目??西方来东土也得掇东土入西方也得禅净一致<a href=\"/remen/zongjiao.html\" class=\"keylink\" target=\"_blank\">宗教</a>俱圆岂不真大丈夫所为哉祝望祝望。</p><p>　　像赞</p><p>　　磬山先老和尚</p><p>　　潜磬谷并汾苦寒迁报恩杨岐冰雪生平不肯人惯用白云入磨房之机印证小厮儿谁是普化震台山之铎沿流不止问如何见过于斯许嗣他</p><p>　　又</p><p>　　山僧事先师未久即获入室自后愈近愈远如天之不可阶愈入愈深如海之不可汲惟此不能自已者先师尝掀髯曰类己后代儿孙切莫造次</p><p>　　自赞</p><p>　　未出芙蓉城通身佛法既入磬山室满面惭惶十余年前拈条白棒欲人人得知好恶十余年后目睹云霄一任人七颠八倒龟毛拂子欲流传未入门前分付了咄离娄公输难分白皂</p><p>　　又</p><p>　　者汉浙东浙西有湖南湖北有三台五台有四海八荒有有处共见共闻只有一处人不闻见他日好为人点眼</p><p>　　又</p><p>　　若道是潜子未曾着此色衣若道不是潜子他人无此粗眉更有些子相似等闲兀坐无为</p><p>　　阿弥陀佛像赞</p><p>　　我识阿弥陀尘尘刹刹现藕华如车轮顶门豁眼看</p><p>　　观音大士像赞</p><p>　　虚空昨夜呵呵笑笑我分身万象中欲识虚空真面目看取寒趺杨柳风</p><p>　　又</p><p>　　一根圆通万德炳着欲圆种智惟称大士</p><p>　　又</p><p>　　未展楮挥墨前观世音大士弥满虚空出入一切人眉毛眼睛鼻孔唇舌乃至八万四千毛孔中东涌西没及乎展楮挥墨却走入一楮一墨中去了也求见大士者切忌触途成滞向文彩未彰以前荐取方有吃棒分杲日一轮当午现无劳钟鼓报新晴</p><p>　　达磨祖师像赞</p><p>　　万里来一苇别五番毒九年壁有此体裁不愁无人立雪</p><p>　　大觉普济能仁玉琳琇国师语录卷第六</p><p>　　音释</p><p>　　饽</p><p>　　(蒲没切盆入声[(麸-夫+丐)-夹+(素-糸)]饽也)。</p><p>　　裨</p><p>　　(蒲靡切音皮)。</p><p>　　臹</p><p>　　(思留切音修)。</p></div>"
},{
    "title": "大觉普济能仁玉琳琇国师语录卷第七",
    "author": "行岳",
    "html": "<div class=\"B1_text\"><p>　　大觉普济能仁玉琳琇国师语录卷第七　几七</p><p>　　嗣法门人行岳编</p><p>　　诗偈</p><p>　　赠履坦禅人兼报天一<a href=\"/wenda/jushi/\" class=\"keylink\" target=\"_blank\">居士</a></p><p>　　鼎立三峰势插天岭门虽辟白云连飞鸿传得人间信石壁难依过别川</p><p>　　入磬山</p><p>　　隐居风范依然在<a href=\"/remen/shuofa.html\" class=\"keylink\" target=\"_blank\">说法</a>堂前任草生莫谓门庭能阒寂从来此道少人行</p><p>　　示退庵重子住敔山</p><p>　　澄江有山孰多僻敔山两湾苍翠积澄江有水孰多情敔山前后敔水平当年一身澹如水夜随明月过深林化山拟作推蓬室扁舟乘兴堪深入汝今为我先去住庵傍闲地多栽芋忘世情怀尔我同茅镰铁钁振先风得人不在门如市犹忆当年面壁翁</p><p>　　赠禅人</p><p>　　见道谁<a href=\"/remen/xiudao.html\" class=\"keylink\" target=\"_blank\">修道</a>忘山好住山雪深岩屋老百衲一身闲</p><p>　　又</p><p>　　重岩之下茅屋耽耽有幽人兮雪立冰餐</p><p>　　又</p><p>　　好山如画画如山红叶村村杖笠闲看到桃华成一笑再来云外访柴关</p><p>　　守塔怀古</p><p>　　多年黄叶类形骸此日徘徊谁偶谐麻衣草履食接气象骨崖前呼再来</p><p>　　咏怀</p><p>　　千峰绝顶尖头屋草荐柴床火一炉三十年中无一事诸方何处觅潜夫</p><p>　　静夜思</p><p>　　枝枝叶叶月疏疏密密风谁共蹋流水倚杖石桥东</p><p>　　题壁</p><p>　　星高月晓松雨满衣西冈危坐嗒然忘归</p><p>　　偶题</p><p>　　月浸千山冷风鸣万木清一声村外犬客路有人行</p><p>　　山居</p><p>　　荒凉苔壁寺孤冷草堂人雨后舒长望庭泥虎迹新</p><p>　　烹泉</p><p>　　广修<a href=\"/remen/gongyang.html\" class=\"keylink\" target=\"_blank\">供养</a>事如何百沸清泉上<a href=\"/remen/fotuo.html\" class=\"keylink\" target=\"_blank\">佛陀</a>早色争妍排闼入莺啼古木<a href=\"/remen/fanyin.html\" class=\"keylink\" target=\"_blank\">梵音</a>多</p><p>　　对镜(华山兰若)</p><p>　　对镜吾非昔扪怀志自新何林一枝别荫我雪霜身</p><p>　　冬日有怀(荆山旅堂)</p><p>　　空阶柏子落饥鸟入门来千尺危岩下梅花几??开</p><p>　　望台山</p><p>　　荒阔三千路高闲一万人当年冰畔石迟我未归身</p><p>　　舟居(三却竹林)</p><p>　　澹荡寒烟古木孤悬雪浪轻帆只在寻常行处杳然万壑千岩</p><p>　　又</p><p>　　一叶千溪水三盂六月霜逢人不舞棹高卧对斜阳</p><p>　　冬归草堂</p><p>　　潜形餐柏实放目看梅花何处忘机客同来灌古畬</p><p>　　济宁道中</p><p>　　临溪茅屋临檐??鸡犬依依水国村虞夏平成风化永江南江北共林园</p><p>　　读白乐天诗怀扣冰(舟次东昌)</p><p>　　池上有小舟舟中虚胡床我心久忘世愧未使世忘</p><p>　　甲马营夜泊</p><p>　　水上舟如织人间事若蕉无为与无欲谁共我逍遥</p><p>　　节食</p><p>　　寄形天地间饮食唯接气翛然等个人明此澹泊意</p><p>　　龙渊南坞坐月</p><p>　　松??三长四短石台七高八低坐来夕阳在??归去月落峰西</p><p>　　昼寝</p><p>　　譬如木偶人鼓歇索亦住山僧动与静请问诸露柱</p><p>　　荆溪道中招友</p><p>　　正是千山红叶时摩挲石壁好题诗百年嚼蜡能多味分取松根带露葵</p><p>　　高祖寝堂题壁</p><p>　　床头悬瀑布塔顶长苔衣一住不复入高寒到乃知</p><p>　　示众</p><p>　　万里晴空谁共三春花柳争游王孙醉眠芳草何似漱石枕流</p><p>　　我有莲舟一叶沙城芥劫全收高歌唾壶击破童稚出没洪流</p><p>　　山居</p><p>　　胸中无一事终日坐间闲睡起摩挲腹山间与水间</p><p>　　高步</p><p>　　登山造极步自此始有怀君子行远本迩</p><p>　　促都监立还山</p><p>　　山中有佳月宜人终夜看山中有好风解衣可盘桓泉鸣千嶂寂松静一涛寒永日鸟相唤清秋虫自纨解??紫芝曲乔木在层峦活埋与断壁千古仰金兰时哉石梁雉雪饮且霞餐</p><p>　　普请口占</p><p>　　年来渐觉精神复老去偏知日月间饱饭安眠无一事椎鸣随众看秋山</p><p>　　枕流台题石</p><p>　　山中流水寂无声枯木生花别有春若个到来知解绝红炉分取万年冰</p><p>　　庚戌二月磬山题壁</p><p>　　面目分明遍界亲偏于此地受恩深三更月下[仁-二+氏]徊立恍是当年侍拂巾</p><p>　　磬山挥麈台(先录法济十咏之一有此名)</p><p>　　松根时独坐花雨不从栽忆昔别峰侍无言声似雷</p><p>　　庚戌题壁(三首)</p><p>　　本是矜矜自了僧饱餐安寝别无能酬恩报祖雄明哲斗室焚香怀古人</p><p>　　一钵霜华半榻云无求无喜亦无嗔三更对月开扉坐惭愧焚香侍立人</p><p>　　卧倚青山饭白云溪声鸟语共晨昏空庭有隙栽兰蕙缄户无蹊入怨恩</p><p>　　卷帘</p><p>　　寻常入望惊殊绝何意全身住此中传语岩栖木石侣时时放眼识云松</p><p>　　独乐园雨后(二首)</p><p>　　一溪银凤玉龙腾想见霜华此得名步到上方忘药石劳他从者请频频</p><p>　　枕流石上枕流台到者教君悔晚来白鹭群飞千涧雪洪钟大扣万山雷</p><p>　　巡寮至大义阁(癸丑灯前)</p><p>　　花满寒庭月满林巡寮未半欲三更到门且莫掀帘入爱此楼前布水声</p><p>　　?江赠虎公至契</p><p>　　交道江河下于公见古人素心千里月青目一山晴</p><p>　　楚州题壁</p><p>　　澹黄微绿拂疏风到处垂杨适我慵觅得小舠??子大一帆漂渺水云中</p><p>　　旅堂</p><p>　　爱柳无如我摩挲玩岁年旅堂忘岑寂一??适垂轩</p><p>　　开窗</p><p>　　风声雨声声声入耳花色草色色色幽妍</p><p>　　山居</p><p>　　竹户风清江入筵道吾一到至今传逢场竿木时思曳恋此华亭雪满船(庵名船子)</p><p>　　示淳徒病中</p><p>　　接气三盂粥消闲一缕香石床黄叶衬何处得严霜</p><p>　　天目双清庄</p><p>　　两峰清拍肩双溪寒共语中有一径清昔人此遐举</p><p>　　金沙顾龙山留题宿处绝句</p><p>　　不问江南与江北枯藜为友笠为庵龙山半日登临足又蹋春风去去憨</p><p>　　言志</p><p>　　客梦秋山远闲情黄叶深脚麻松下石过岭觅禽音</p><p>　　题壁</p><p>　　柏庭霜夜月藓屋夕阳风岑寂非人境犬声东舍东</p><p>　　广武题壁</p><p>　　松崖罢听得梅而乐孤立月庭旅影落落</p><p>　　藕塘题壁</p><p>　　蹋遍秋林步步霜麻衣草履自清狂逢人??侧彽徊立惆怅千峰华政黄</p><p>　　大雄山居</p><p>　　临海浑无地潜溪却有邨萝庵在空碧钟动月为门</p><p>　　怀静涵老居士</p><p>　　落落松根石苍苔没欲平江风吹木叶寒月漾波清</p><p>　　怀五玉弟</p><p>　　江流清日夜今古叶声干高卧石牕下一灯相对寒</p><p>　　绝粮</p><p>　　山空水碧千指壁立摩挲布毛缝衣炊食</p><p>　　壬辰归报恩</p><p>　　本是金峰苦行身芒鞋短拄舞还新漫教????藩吾室指点泥丸光印人水满蒲溪流夜月风生菊径静芳辰好来和我紫芝曲大小石头<a href=\"/remen/zhengfa.html\" class=\"keylink\" target=\"_blank\">正法</a>轮</p><p>　　高斋对月</p><p>　　嗒焉忘言徙倚夜半皎皎毛发月明九面</p><p>　　禅者请书</p><p>　　有一仙兮睡布被里入被寻伊满头尿矢</p><p>　　又</p><p>　　扶起法堂拆却佛殿昔许尔闻今便眼见</p><p>　　又</p><p>　　方寸之??生石柱底放华一叶覆遍大地</p><p>　　答老母</p><p>　　若欲我度亲别无法可度死??<a href=\"/remen/shijian.html\" class=\"keylink\" target=\"_blank\">世间</a>心当下同<a href=\"/remen/fozu.html\" class=\"keylink\" target=\"_blank\">佛祖</a></p><p>　　江上十方庵慈氏芟染</p><p>　　<a href=\"/remen/xiuxing.html\" class=\"keylink\" target=\"_blank\">修行</a>在行不在说万事应须猛割截者回似斩一握[糸*系]一斩一切俱了毕顶上圆光含十虚从今更不重埋没非是山僧轻度亲十载先师曾记莂<a href=\"/remen/shana.html\" class=\"keylink\" target=\"_blank\">刹那</a>具足丈夫仪法名通光号悟彻不向他人行处行管教步步莲华国(通光先磬山亲题法名)</p><p>　　和示峰子</p><p>　　山月满檐诸子侍立面黄者黄面黑者黑或拨炉灰或研墨汁眼明手快善知时节拟索枯肠青藜三十</p><p>　　题壁</p><p>　　此偈赠一切人不能收取须还山僧。</p><p>　　万年冰上久安居却向红炉放雪飞到处逢人不相识瘦拳高枕自忘机</p><p>　　对镜(有引)</p><p>　　向侍先磬山闻沩山荒寂有愿四旬体胖曳杖往住二十年于兹矣适浴室临镜因有此偈。</p><p>　　不是沩山旧住僧年来四十骨棱棱金峰峰下堪锄石待个英灵剔祖灯</p><p>　　自拟</p><p>　　有芝东岩东风两石为屋嵩壁平莫攀龙山高可逐</p><p>　　江上法愿庵</p><p>　　到处耕荒翻石笋今来坐月友寒烟半间老屋安亲膝五合香粳努力煎</p><p>　　草堂月</p><p>　　乔林花满地晴濑月当天题石贻来哲应同彻晓禅</p><p>　　代草堂老人示徒</p><p>　　云开山突突霜重柏苍苍倚徙闲庭寂寒篱菊晚香</p><p>　　围炉得月峰</p><p>　　三长两短此坐彼立当年有叟盆池款客</p><p>　　西楼题壁</p><p>　　架月峰前独坐时宝峰塔在翠烟西有言枕笔吟难就山水苍茫客自知</p><p>　　中台书竹</p><p>　　翠幢之下或坐或立惟有一间长年眼碧</p><p>　　杖底松风</p><p>　　疑立海上峰春潮夜来急笑声落层崖谁人和月拾</p><p>　　寄羽明居士</p><p>　　信宿金峰顶喜分半芋香荆溪一苇便拂袖意苍茫</p><p>　　草堂昼眠</p><p>　　饭罢松根一榻清波涛万顷屋头声年来沧海扁舟志起立千岩鸟碎鸣</p><p>　　夏夜露坐</p><p>　　星随夕梵涌月为残经留寒暑不到处松根六月秋</p><p>　　扫径</p><p>　　扫出绿云径送来衔日山黄花红叶际杖笠道人间</p><p>　　早参罢</p><p>　　明月入窗三尺雪松风拂簟一天涛夜来有客中庭立不负嵩山折苇劳</p><p>　　大雄面壁岩夜坐将赴磬山请</p><p>　　爱此一床月长年卧掩关先师案欲了破雪问家山</p><p>　　梅轩题柱</p><p>　　此君澹似我我冷此君知风雨应嫌癖落花坐不移</p><p>　　赠豫章齐居士</p><p>　　解学死心禅世居山谷里春风归去来湘江流不已</p><p>　　松涛</p><p>　　松涛堆里来松涛堆里住北山松涛阔南山松涛聚境阔劳亦阔境聚闲亦聚不缘恩未酬谁肯舍此去</p><p>　　示众(大士诞舟次下相)</p><p>　　万顷清风透碧纱西来一筏济人赊同舟莫自拖泥水<a href=\"/remen/fangxia.html\" class=\"keylink\" target=\"_blank\">放下</a>空拳指指斜</p><p>　　归草堂</p><p>　　幻影归草堂如临秋水碧慈帏吾所依松竹吾所宅蕉叶入櫩栊浓翠湿床席</p><p>　　芟松</p><p>　　爱山尤爱月芟竹亦芟松此夜西窗坐清光到晓风</p><p>　　旅堂杂咏</p><p>　　老松一万??新竹百千竿题遍琅玕碧寒涛枕上看</p><p>　　山居</p><p>　　无念常趺坐多闲时手书海棠开烂熳曳履步庭除</p><p>　　雪斋歌(怀徐群玉)</p><p>　　世间少得休心客我学休心休未能何意贤亲有吾子雪斋遥对两间人</p><p>　　溪上吟</p><p>　　望见青山眼便开前生疑此<a href=\"/remen/zuochan.html\" class=\"keylink\" target=\"_blank\">坐禅</a>来千岩绝壁知题石拂藓披云榻取回</p><p>　　乙巳五月十有七日</p><p>　　未敢登山侍祖灯傍溪缚屋欲安僧大忘身世人来此看取悬崖千丈冰</p><p>　　丙午题壁</p><p>　　情忘若草木志定素冰霜客悟芭蕉法参同绝较量</p><p>　　秉烛踏雪</p><p>　　爱雪寻廊步临轩坐拥炉万年冰畔客习气未全除</p><p>　　洗涧</p><p>　　洗涧水深石出裁溪月冷风高两堂聊蔽风雨看取种竹栽桃</p><p>　　夜坐</p><p>　　山影界天碧灯光在竹末谁来千仞岩伴我坐晨夕</p><p>　　千丈岩西窗即事</p><p>　　枕间悬瀑布几上叠千山绝学忘机客耳流齿石间</p><p>　　对百合花怀延陵公</p><p>　　独许空生亲见闻满前香色任纵横人人不昧翁真面父子依依亘古今</p><p>　　西方庵题壁</p><p>　　寤寐泉声三十年今来到处听潺湲居山我不嫌风雨张盖看云布水悬</p><p>　　樵溪</p><p>　　樵出溪溪水坐平石石峰芒鞋遍四海应念此山中</p><p>　　龙须礼祖</p><p>　　礼取龙须大彻堂祖翁面目绝遮藏人来何处寻踪迹庭满六年枕上霜</p><p>　　既望夜参后</p><p>　　满堂明月光谁蹋太白霜坐客亦轻掷题诗破夜香</p><p>　　有怀</p><p>　　淡红浅碧八九??江村茆屋两三间草履麻衣食接气客到平分一味闲</p><p>　　新秋</p><p>　　新秋设药石橄榄款群贤苦涩眸双炯坐深月满筵</p><p>　　仰止阁题壁</p><p>　　卧听松风起啜茗粥短歌鼓腹庶几知足</p><p>　　辛亥重九后一日示相随诸子兼怀下<a href=\"/remen/changzhu.html\" class=\"keylink\" target=\"_blank\">常住</a>是年山邑饥</p><p>　　登高三日雨夜来谁有诗两堂木石侣束篾歌紫芝</p><p>　　荒园</p><p>　　翠竹两竿梅一??梅开竹孕鸟怀春荒园曳杖日无事拣点生生此性情</p><p>　　雄峰有怀</p><p>　　千峰深处三间屋石壁谁人先养松半芋平分慰饥渴十年雪卧放疏慵</p><p>　　无能</p><p>　　我是无能者人知我不能海天容浩荡篱落任纷更庄笑蛮和触谐称鲲化鹏纲宗综九鼎若个振家声</p><p>　　齑粥</p><p>　　肺肠久与君相洽一旦相逢似故人正脉危微识法惧他年带篾与君亲</p><p>　　佛事</p><p>　　在明禅人火</p><p>　　生也不道死也不道咄哉古人未明向上一窍报恩则不然在明老衲昨日死今日抬来对众烧。</p><p>　　亡僧起龛</p><p>　　昔日七贤女游尸陁林一女指尸曰尸在者里人向甚么处去一女曰作么作么诸姊谛观各各契悟师倚杖云者一队死丫嬛好与一炉烧却灵利衲僧别有转身一路举杖指云髑髅??跳上三十三天东海鲤鱼打一棒雨似盆倾。</p><p>　　悼八十三默真老衲</p><p>　　汝年颇不少汝死颇安好如何连夕来我心痛彻晓念汝度凶荒屈指可过了不虞麦甫黄倏尔音容杳苦乐未易空死生未易妙未证<a href=\"/remen/xukong.html\" class=\"keylink\" target=\"_blank\">虚空</a>心重来明此道我哭有余哀宿有好怀抱。</p><p>　　<a href=\"/remen/zijue.html\" class=\"keylink\" target=\"_blank\">自觉</a>尊火(尊柴头一生择木三迁勤普为众临寂拨置后事颛持药师名号数日泊然坐脱)</p><p>　　生知所止死知所归岂无俊士于兹徘徊咄哉行尊庶不虚为出世之人。</p><p>　　隐庵显火(显圆头勤朴十年如一日岁饥禾麦而园蔬独丰一众赖之)</p><p>　　隐庵显老园头十年为众荷锸不休惟是归家一路几番盘躄门头吾今助汝一炬黄华白菜处处自繇。</p><p>　　印潭入塔</p><p>　　即此物非他物取不得舍不得青山以为宅。</p><p>　　奠无障开阇黎</p><p>　　一灵皮袋皮袋一灵即此皮袋无障真身杯茶盂饭聊尽众心呜呼尚飨。</p><p>　　奠志一达侍者(老成衣钵)</p><p>　　行达行达汝解四大空我今为汝说真空法茶倾三奠香??一炉。</p><p>　　洞如耆德火</p><p>　　性空<a href=\"/remen/sanmei.html\" class=\"keylink\" target=\"_blank\">三昧</a>火自焚实相身今日是我洞如老法兄向火??里转大法轮令大地情与无情俱证究竟坚固大定现前大众异口一音同诵首楞严王咒。</p><p>　　奠云标岫侍司</p><p>　　泥多佛大水长船高叶落归根知己力来年仔细??春条。</p><p>　　崒侍司火(老成衣钵)</p><p>　　云开崒侍司谛信真空理四大各有归斯人无去住无佛处作佛莲华生碓嘴。</p><p>　　奠岸回老衲</p><p>　　者汉生亦如是死亦如是吾许汝如是与汝一杯茶。</p><p>　　啸岳月监院掩龛</p><p>　　荷众廿年来岁绕数千指颇多素心人澹永首肯尔掀眉绝众缘清光满大地师双手掩龛云多少死于句下不能入道的阿师只作墙壁话会遂转身设奠。</p><p>　　月监院火</p><p>　　万仞峰头撒手时千华竞放月明枝以炬绕龛云东西南北沩山火堪爱风颠胡乱吹。</p><p>　　奠寂庵洽子</p><p>　　沤云吾久视来去汝无拘汝有利生愿重来读旧书。</p><p>　　奠月岸彼老衲</p><p>　　?去?来善终善始月岸彼老衲吾不吊汝而庆汝纤纤云净夜光寒更莫迟疑落二三拾得瀑华桥上笑绝尘千古髯无双。</p><p>　　为南涧和尚火</p><p>　　香水湛然满浴此无垢人吾兄彻始终火里洗个澡。</p><p>　　为澹斋化主严土善上座火</p><p>　　严土土严寂善善寂万善已圆善可嘉嘉善告寂寂不寂再来重理旧[糸*系]纶岭梅香透千江雪。</p><p>　　镇知屋火</p><p>　　师秉炬云者火从汝十余年真实心中流出将来光天烛地去也遂投炬适大雨师归方丈问众雨从何来一僧云大家一身湿师云是何言欤复云新迁化上座为汝等说干嚗嚗禅也不知。</p><p>　　量空宽都监火</p><p>　　师举炬云尽大地是宽上座一只眼宽上座面前触目<a href=\"/remen/puti.html\" class=\"keylink\" target=\"_blank\">菩提</a>脑后圆光光万丈山僧更为尔锦上铺花便掷炬。</p><p>　　智周足副寺火</p><p>　　足副寺生如幻死如幻??心如幻出尘如幻办道如幻进业如幻甘澹泊如幻忘勤劳如幻始终一德至死不变如幻更有一种如幻举扬待汝重来秉炬云临行助汝<a href=\"/remen/banruo.html\" class=\"keylink\" target=\"_blank\">般若</a>焰照彻人间与天上。</p><p>　　为织造马<a href=\"/remen/hufa.html\" class=\"keylink\" target=\"_blank\">护法</a>火</p><p>　　举炬云昔年相见<a href=\"/remen/wuxiang.html\" class=\"keylink\" target=\"_blank\">无相</a>见今日相违未始违欲识马公真面目火里莲开大十围。</p><p>　　杂着</p><p>　　东语西话</p><p>　　开了两片皮只是粥饭罐当世有与么人山僧礼他三拜。</p><p>　　颠仙谣</p><p>　　憎爱胸中尽是非眼底空泥牛入海后聚散问沤风。</p><p>　　书沩山语</p><p>　　行脚高士须向声色里睡眠声色里坐卧始得山谷云东坡文字语言历劫赞扬有不能尽吾于沩山亦云戊子春二日荆邸书。</p><p>　　题雪窦颂古</p><p>　　野鸭子知何许马祖见来相共语话尽云山水月情依然不会还飞去却把住道道颂出雪窦真能于法<a href=\"/remen/zizai.html\" class=\"keylink\" target=\"_blank\">自在</a>匪夷所思如清光匝地犹戽夜塘以尽所欲言而妙此却把住道道以不完题而妙尽所欲言如千雷并吼易不完题如千日并照难偶阅之直欲击碎唾壶。</p><p>　　草堂书壁</p><p>　　日中一食??下一宿<a href=\"/remen/shizun.html\" class=\"keylink\" target=\"_blank\">世尊</a>模范如是一语不投折苇渡江少林九年终日面壁鼻祖标格何如。</p><p>　　荆山旅堂纪事</p><p>　　丁亥十一月朔着新絮袄饱领本庵香饭饭余展足熟睡皆行脚经年未曾有事睡起一趺晚晴快人遗景在屋庭东大??茂绿未衰殊映日溢目忽忆十五年前得先师乌峰竹斋瞌睡起书牕浣壁时复忆甲戌秋先师迁吴兴报恩是日结冬破屋败垣炊巾满谷群贤卧草眠霜冰骨老人支枯藤指点砖头瓦砾为诸人阐最上机余时独处江千野色无垠天光连水曾和老人寄示偈云师辟山头宇吾撑水上门脚同蹋实地眼独空<a href=\"/remen/conglin.html\" class=\"keylink\" target=\"_blank\">丛林</a>小儿无绳尺旷荡之言不谓至今多人成诵昨便鸿南去拈句寄重监院高歌天地外稳卧雪霜中他日忆此更作何状。</p><p>　　书岩子纸</p><p>　　大雄道人廿年来炊冰煮雪接纳诸方能三十夏不惮寒苦者敢保出他人一头地岩子能否。</p><p>　　<a href=\"/remen/canchan.html\" class=\"keylink\" target=\"_blank\">参禅</a>悟难既悟已忘悟难且道忘悟的人何如岩子道看。</p><p>　　此事极平易极欺人等闲看得平易者此最受人欺者也戒之哉。</p><p>　　多见人在壳漏子里谭盖天盖地之道徒自欺耳盖天盖地者能把壳漏子作涂毒鼓挝。</p><p>　　书楚纸</p><p>　　近年少至性衲子盖稍有见处不能出头天外全体受用多以名利熏心学文字语言还知但患不<a href=\"/remen/chengfo.html\" class=\"keylink\" target=\"_blank\">成佛</a>不怕佛不解说法么笔此蚬子和尚卓立纸末。</p><p>　　三师说</p><p>　　吾有三师父师母师师师父师生我眼师师开我眼母师护我眼父师身示<a href=\"/remen/wuchang.html\" class=\"keylink\" target=\"_blank\">无常</a>此生我眼者也师师了我<a href=\"/remen/shengsi.html\" class=\"keylink\" target=\"_blank\">生死</a>此开我眼者也母师勖我<a href=\"/remen/zhengguo.html\" class=\"keylink\" target=\"_blank\">证果</a>此护我眼者也三师皆有大<a href=\"/remen/yinyuan1.html\" class=\"keylink\" target=\"_blank\">因缘</a>使我悚然省豁然开恻然痛吾何修而得此三善知识师也噫吾于荆溪磬山开此眼于江上水关忘此眼于吴兴草堂保此眼不知何年得真不负三师也有客蹑而问曰忘矣何用保为曰此非汝所知也保矣更俟何年不负师曰此非汝所知也待汝证果地<a href=\"/remen/niepan.html\" class=\"keylink\" target=\"_blank\">涅槃</a>与汝共报难报之恩可也虽然父师母师出离之缘皆赖师师师乎师乎粉骨碎身未足酬将此身心奉尘刹潜子苫次草述时乙未九月戊戌。</p><p>　　西楼闻雪</p><p>　　潜子早失太山之仰不获遍任两序列职壬辰夏报恩乏住持供先老人方丈重归侍室首修殿公务摄客司诸禅极不安潜子有余乐也向志夙夜守塔每为事夺适寓监院寮后轩篝灯正当宝峰塔下漏下三十刻闻雪起立不禁清绝向于磬山有生平徼幸处千古快心时之句此际是第二番境界时壬辰十一月癸巳手书所用破砚犹是二十年前记室旧物并记。</p><p>　　报恩旅堂闲书</p><p>　　近日学者有二病一等弄聪明习外学一等守愚抱拙般若不清楚二者皆不可与言道不识一丁者必如六祖方可不拨文字者必须远同西天龙??马鸣近同永明明教始得无过。</p><p>　　题壁</p><p>　　本学古人莫视流俗阅赵州语录自励。</p><p>　　跋赵州三佛话</p><p>　　金佛不度炉木佛不度火泥佛不度水真佛内里坐南岳磨砖江西盐酱不是过也又云非四十年不杂用心者不知斯言简尽。</p><p>　　题药师日课语</p><p>　　予辞恩绝尘不暇披览偶入藏阅药师如来本愿<a href=\"/remen/gongde.html\" class=\"keylink\" target=\"_blank\">功德</a>不觉手额失声愿人人入如来愿海也或问何于此经惊叹如是告之曰予见世人顺境沦溺者不一富贵可畏甚于贫贱今此如来使人所求如愿遂从此永不退道直至菩提则欲于王臣长者一切人中作同事摄不乘如来愿航何从济乎大凡修持须量己量法直心直行诚能厌恶<a href=\"/remen/sanjie.html\" class=\"keylink\" target=\"_blank\">三界</a>坚志<a href=\"/remen/wangsheng.html\" class=\"keylink\" target=\"_blank\">往生</a>则专依<a href=\"/fojing/emituojing/41135.html\" class=\"keylink\" target=\"_blank\">阿弥陀经</a>收摄六根净念相继所谓执持名号一心不乱决定往生此先自利而后利人者之所谓也若于现前富贵功名未能忘情男女饮食之欲未知深厌则往生法门未易深信即信矣身修<a href=\"/remen/jingtu.html\" class=\"keylink\" target=\"_blank\">净土</a>而心恋娑婆果何益乎则求其不离欲钩而成佛智处于顺境不致沦胥者固无如修持药师愿海者之殊胜难思也癸巳之夏山居不宁偶奉亲归养江上晏如程君以刻成药师日课见示此出人意表是经流传已久编成日课未之闻也乃得之吾江之善士为之助喜信能修持久久不懈知不独富贵功名转女成男离危迪吉如如意珠随愿成就即得于一切成就处直至菩提永无退转何幸如之人间亦有扬州鹤但泛如来功德船。</p><p>　　录余杭道中诗</p><p>　　举目千矛刺泪流若为问路白云头大人君子今何在长叹一声天地秋余杭道中不知谁书此诗于壁题曰行脚纪事非目击其中人者不知此诗之悲也。</p><p>　　书禹门先师翁诗后</p><p>　　五峰云顶古文殊尽日跏趺总笑余半点苦寒禁不得踌躇未了又踌躇此禹门师翁台山卜居诗也师翁证处稳密超脱故微言澹语中煞有吼意琇生也晚何幸目听洪音。</p><p>　　跋古德语</p><p>　　诸佛未出世人人鼻孔撩天出世后为甚么杳无消息三十棒寄打雪窦斯言函以卞玉缀以隋珠供于百宝<a href=\"/remen/futu.html\" class=\"keylink\" target=\"_blank\">浮屠</a>之上当夜夜放千道奇光光中时现二龙??大音声金声玉振千佛万祖于其音中示生音中涅槃己丑中秋日手记。</p><p>　　跋大慧颂古</p><p>　　相体裁衣量水打碓毫发不差且居门外昨夜三更月到牕话后人逐块乱颂无论蹉过南泉赵州还曾梦见大慧乎雨牕偶书。</p><p>　　书月祖偈</p><p>　　自笑当年画模则几番红了几番黑如今谢主老还乡那管生平得未得今人轻易敢称笑岩后裔余略举此偈示之请莫造次。</p><p>　　船子庵杂记</p><p>　　中秋前后卧锄云堂泉声山色争胜月出当门日亦如之旦夕令人应接不暇数日来倦忘寝饥忘食病废药终夜大启户牖以纳之早则坚卧不起金峰僧走候谓之曰为我寄语重维那道人近得二入室<a href=\"/remen/dizi.html\" class=\"keylink\" target=\"_blank\">弟子</a>清超绝伦僧曰二子为谁曰皆受马簸箕记莂来日面佛月面佛僧拟议笔以付之曰可并示峰书状。</p><p>　　潜子传赞</p><p>　　潜子不知何如人自得法先磬山力以大法为己任嗣住报恩数载虽百废并举未尝一事营心数千指日环拥参请未尝有一元字脚与人其许入室者愈臻玄奥愈爽然自失久追随者多忘身为道高年硕德之侣主法不让人情时有以认昭昭灵灵为得本以识神空为末后无疑者明辩其为狼?其胡载疐其尾复有死于棒下以心如墙壁为明道眼等者直斥其为将成九仞之山未进一篑之土皆苦其盲引众盲非好辩也人不知而不愠其志潜值世危乱其时潜布袋和尚赠以偈曰一钵千家饭孤身万里游青目睹人少问路白云头其行潜遂称潜子赞曰汝何人斯其三代之直欤抑乘愿而来续垂绝之脉者欤人徒描汝之形像汝只瞠目而熟视其潜子欤。</p><p>　　书先贤偈</p><p>　　十方同聚会个个学无为此是选佛场心空及第归禅人看公案多不透脱为书此偈若曰此老僧之常谈吾末如之何也已。</p><p>　　书示月庭迩</p><p>　　江国春风吹不起鹧鸪啼在深林里乳峰老人三十二相八十种好见此老一光者百千诸佛同时现前透此老一言胜透一大藏教咄山僧未免向佛头上淋漓墨汁。</p><p>　　书屏</p><p>　　柏??子几时成佛虚空落地时成佛虚空几时落地柏??子成佛时落地善财参后谁相访楼阁门开竟日闲。</p><p>　　?保宁勇禅师颂古</p><p>　　炼得通红打一锤周遭无数火星飞十成好个金刚钻摊向门前卖与谁夜坐偶忆此颂不惟枯木头陀通身毛孔皆笑直教大地山河草木昆虫悉皆起舞。</p><p>　　偶言</p><p>　　东坡云醉时是醒时语吾于今之言未生前者亦云。</p><p>　　?古</p><p>　　成株大??盖覆天下人去汝师黄檗非干我事引者风颠汉参堂去百丈云一句子百味具足知言哉。</p><p>　　大觉普济能仁玉琳琇国师语录卷第七</p><p>　　音释</p><p>　　阒</p><p>　　(苦臭切倾入声寂静也)。</p><p>　　?</p><p>　　(河干切音寒地名)。</p><p>　　崒</p><p>　　(秦醉切音萃)。</p><p>　　櫩</p><p>　　(移廉切音炎步廊)。</p></div>"
}]