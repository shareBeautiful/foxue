[{
    "title": "第1594部 密咒圆因往生集",
    "author": "智广 译",
    "html": "<div class=\"B1_text\"><p>密咒圆因<a href=\"/remen/wangsheng.html\" class=\"keylink\" target=\"_blank\">往生</a>集</p><p>密咒圆因往生集序</p><p>窃惟总持无文。越重玄于化表。秘诠有象。敷大用于域中。是以佛证离言。廓圆镜无私之照。教傅密语。呈神功必效之灵。一字包罗。统千门之妙理。多言冲邃。总五部之旨归。众德所依群生攸仰。持之则通心于当念。诵之则灭累于此生。妙矣哉。脱流幻之三有。拔险趣之七重。跻莲社之净方。扫云朦之沙界。促三祇于顷刻五智克彰。圆<a href=\"/remen/liudu.html\" class=\"keylink\" target=\"_blank\">六度</a>于<a href=\"/remen/shana.html\" class=\"keylink\" target=\"_blank\">刹那</a>十身顿满。其功大其德圆。巍巍乎不可得而思议也。以兹秘典方其余教。则妙高之落众峰。灵耀之掩群照矣。宗寿夙累所钟久缠疾疗。汤砭之暇觉雄是依。爰用祈叩真慈忏摩既往。虔资万善整涤襟灵。谨录诸经神验秘咒。以为一集。遂命题曰密咒圆因往生焉。然欲事广传通利兼幽显。故命西域之高僧东夏之真侣。校详三复华梵两书。雕印<a href=\"/remen/liutong.html\" class=\"keylink\" target=\"_blank\">流通</a>永规不朽云尔。时大夏天庆七年。岁次庚申孟秋望日。中书相贺宗寿谨序。</p><p>归命大智海毗卢遮那佛。</p><p>持诵神咒仪</p><p>夫欲诵持陀罗尼神咒者。先须归依<a href=\"/remen/sanbao.html\" class=\"keylink\" target=\"_blank\">三宝</a>。发大<a href=\"/remen/putixin.html\" class=\"keylink\" target=\"_blank\">菩提心</a>已。然后依法持念<a href=\"/remen/zhenyan.html\" class=\"keylink\" target=\"_blank\">真言</a>。今依五字陀罗尼法。念诵神咒有其四种一者三摩地念。谓观所念明咒。本尊口中流出光明。入自口中右旋安布心月轮中。如水精珠布于明镜之上。心准念此是也。二者言意念。谓依前心月观诸咒字。口中出声不高不下不缓不急。如是而念。所出声势犹如摇铃是也。三者金刚念。谓依前入于字观。密合唇齿。小令其舌微动而念是也。四者降魔念。谓内以悲心为本。外现威怒之相。颦眉厉声而念是也。如是四种虽有差别。不离一念为无二也。又有二种。一无数持念。谓不持<a href=\"/remen/nianzhu.html\" class=\"keylink\" target=\"_blank\">念珠</a>不定时数。行住坐卧恒常持念。二有数持念。谓手掏数珠限定时数。或百或千随应持念。若人诵持秘密神咒。要应依师依经而<a href=\"/remen/shouchi.html\" class=\"keylink\" target=\"_blank\">受持</a>之。然须求于晓<a href=\"/remen/fanyin.html\" class=\"keylink\" target=\"_blank\">梵音</a>者。指决字句不令讹转。一一分明专志持诵。于前四种念法随取其一。依法念诵无有间断。所祈胜果决得成就。</p><p>金刚大轮明王咒</p><p>捺麻厮嘚呤也(四合)[寧*委](切身)葛(引)喃(引)萨唥末(二合)怛达(引)遏怛(引)喃(引)唵觅啰[口*精]觅啰[口*精]麻诃(引)拶屹啰(二合)末唧呤(二合)末唧啰(二合)萨怛萨怛萨啰帝萨啰帝嘚啰(二合)英(一合)麻祢碇西[口*捺]啊[口*屹]呤(二合)嘚囕(二合引)[口*養]西嘚啰(二合)英觅[口*捺]麻祢三末(舌齿)[口*拶]祢嘚啰宁[寧*委](切身)[口*養]莎(引)诃(引)</p><p>阿閦如来念诵法云。</p><p>由诵此真言如再入轮坛</p><p>失念破<a href=\"/remen/sanmei.html\" class=\"keylink\" target=\"_blank\">三昧</a>菩萨与声闻</p><p>身口二<a href=\"/remen/lvyi.html\" class=\"keylink\" target=\"_blank\">律仪</a>四重五无间</p><p>是等诸罪障悉皆得清净</p><p>又<a href=\"/remen/ganlu.html\" class=\"keylink\" target=\"_blank\">甘露</a>军茶利菩萨念诵仪云。次结金刚轮菩萨印。诵密言以入曼荼罗者。受得三世无障碍三种菩萨律仪。由入曼荼罗。身心备十微尘刹世界微尘数三么耶。无作戒禁。或因屈伸俯仰发言吐气起心动念。废忘<a href=\"/remen/puti.html\" class=\"keylink\" target=\"_blank\">菩提</a>之心退失善根。以此印契密言殊胜方便。诵持作意能除违犯愆咎。三么耶如故倍加光显。能净身口意故。则成入一切曼荼罗。获得灌顶三么耶(其印相者。二手内相叉。直竖二头指相并。以二中指缠二头指初节前。各头相拄。二大指并申直。结印当心念诵密语。若未入坛不许作法者。以此真言即当入坛作法。不成盗法也)</p><p>净法界咒</p><p>唵嚂。</p><p>瑜伽莲华部念诵法云。若触秽处当观顶上。有法界生字放赤色光。所谓嚂字。于所食物皆加持此字。即不成秽触。于一切<a href=\"/remen/gongyang.html\" class=\"keylink\" target=\"_blank\">供养</a>香华等皆加此字。放白色光即无秽触。所供养物皆遍法界。</p><p>文殊护身咒</p><p>唵齿[口*臨](直音疾陵)</p><p>文殊根本一字陀罗尼经云。若诵此咒能消一切灾障。一切恶梦一切怨敌。能灭五逆十恶一切罪业。能除一切恶邪咒法。亦能成办一切善事。种种咒中是诸<a href=\"/remen/foxin.html\" class=\"keylink\" target=\"_blank\">佛心</a>。能令一切所愿皆得满足。若发大心诵之一遍。即能守护自身。若诵两遍。力能守护同伴。若诵三遍。力能守护一宅中人。若诵四遍。力能守护一城中人。若诵五遍。力能守护一国中人。若诵六遍。力能守护一天下人。若诵七遍。力能守护四天下人。</p><p>一字轮王咒</p><p>唵部林(直音没隆云引)</p><p>末法中一字心咒经云。</p><p>佛告诸<a href=\"/remen/fozi.html\" class=\"keylink\" target=\"_blank\">佛子</a>汝等今善听</p><p>我今说此咒具足诸<a href=\"/remen/gongde.html\" class=\"keylink\" target=\"_blank\">功德</a></p><p>当来恶世时我法将欲灭</p><p>能于此时中护持我末法</p><p>能除<a href=\"/remen/shijian.html\" class=\"keylink\" target=\"_blank\">世间</a>恶毒害诸鬼神</p><p>及诸天魔人一切诸咒法</p><p>若闻此咒名皆悉自摧伏</p><p>我灭度之后布分<a href=\"/remen/sheli.html\" class=\"keylink\" target=\"_blank\">舍利</a>已</p><p>当隐诸相好变身为此咒</p><p>佛有二种身真身及<a href=\"/remen/huashen.html\" class=\"keylink\" target=\"_blank\">化身</a></p><p>若能供养者福德无有异</p><p>此咒亦如是一切诸<a href=\"/remen/tianren.html\" class=\"keylink\" target=\"_blank\">天人</a></p><p>能生希有心受持及供养</p><p>所得诸功德如我身无异</p><p>此咒王功德我今但略说</p><p>三字总持咒</p><p>唵哑吽。</p><p>瑜伽大教主经云。唵字是大遍照如来。哑字是无量寿如来。吽字是阿閦如来。又<a href=\"/remen/chengfo.html\" class=\"keylink\" target=\"_blank\">成佛</a><a href=\"/remen/yigui.html\" class=\"keylink\" target=\"_blank\">仪轨</a>云。</p><p>由诵此唵字加持威力故</p><p>纵观想不成于诸佛海会</p><p>诸供养云海真言具成就</p><p>由诸佛诚谛法尔所成故</p><p>由适诵哑字摧灭诸罪障</p><p>获诸悦意乐等同一切佛</p><p>超胜众魔罗不能为障碍</p><p>应受诸世间广大之供养</p><p>由吽字加持虎狼诸毒虫</p><p>恶心人非人尽无能陵屈</p><p>如来初成佛于菩提树下</p><p>以此印密言摧坏天魔众</p><p>七俱胝佛母心大<a href=\"/fozhou/zhuntizhou/quanwen.html\" class=\"keylink\" target=\"_blank\">准提咒</a></p><p>捺麻。萨不怛(二合)喃(引)萨灭三莫[口*捺]光(引)低(引)喃(引)怛涅达唵拶令足令尊宁莎(引)诃(引)</p><p><a href=\"/remen/zhunti.html\" class=\"keylink\" target=\"_blank\">准提</a>陀罗尼经云。佛言此咒能灭十恶五逆一切罪障。成就一切白法功德。持此咒者。不问在家<a href=\"/remen/chujia.html\" class=\"keylink\" target=\"_blank\">出家</a>饮酒食肉有妻子等。不拣净秽。但依我法无不成就。至心持诵。能使短命<a href=\"/remen/zhongsheng.html\" class=\"keylink\" target=\"_blank\">众生</a>增延<a href=\"/remen/shouming.html\" class=\"keylink\" target=\"_blank\">寿命</a>。及除无量病苦。迦摩罗疾尚得除差。何况余病若不消差无有是处。若诵此咒一百八遍。如是不绝满四十九日。每有<a href=\"/remen/shane.html\" class=\"keylink\" target=\"_blank\">善恶</a>吉祥灾变。准提菩萨令二圣者常随其人。所有善恶心之所念。皆于耳边一一具报。又诵此咒。能令国王大臣长者<a href=\"/remen/poluomen.html\" class=\"keylink\" target=\"_blank\">婆罗门</a>等。生爱敬心见即<a href=\"/remen/huanxi.html\" class=\"keylink\" target=\"_blank\">欢喜</a>。随其所愿悉得成就。若有无福<a href=\"/remen/wuxiang.html\" class=\"keylink\" target=\"_blank\">无相</a>。求官不迁贫苦所逼。常诵此咒。能令现世得轮王福。所求官位必当称遂。若常持诵水不能溺火不能烧。毒药刀兵冤家病苦皆不能害。又若依法诵满一百万遍。便得往诣十方<a href=\"/remen/jingtu.html\" class=\"keylink\" target=\"_blank\">净土</a>。历事诸佛得闻妙法速证菩提。</p><p>大佛顶白伞盖心咒</p><p>捺麻厮但(二合)达(引)须遏怛(引)也啊啰诃(二合)碇萨灭三莫[口*捺]薛怛涅达(引)唵啊[口*捺]令觅折宁觅(引)啰末唧啰(二合)噤呤末(舌齿)[口*捺]末(舌齿)噤祢末唧啰(二合)钵(引)祢癹(怛)吽[口*能][口*(隆-一)](二合引)癹(怛)莎(引)诃。</p><p>万行首<a href=\"/fojing/lengyanjing/quanwen.html\" class=\"keylink\" target=\"_blank\">楞严经</a>云。佛告阿难。是佛顶章句。出生十方一切诸佛。十方如来因此咒心。得成无上正遍知觉。十方如来执此咒心。降伏诸魔制诸外道。十方如来乘此咒心。坐宝莲华于微尘国转大法轮。摩顶授记拔济群苦。所谓<a href=\"/remen/diyu.html\" class=\"keylink\" target=\"_blank\">地狱</a>饿鬼畜生盲聋喑哑。五苦诸横同时<a href=\"/remen/jietuo.html\" class=\"keylink\" target=\"_blank\">解脱</a>。贼难兵难王难狱难。饥渴贫穷应念销散。若我说是咒之功德。从旦至暮音声相联。字句中间亦不重叠。经恒沙劫终不能尽。若诸众生以纸素白氎。书写此咒贮于香囊。是人心昏未能诵忆。或带身上或书宅中。当知是人尽其生年。一切诸毒所不能害。阿难若佛灭后末世众生。有能自诵若教他诵者。水不能溺火不能烧。大小毒气入此人口成甘露味。一切恶星鬼神毒人不能起恶。当知是咒。常有八万四千那由他恒河沙俱胝金刚藏王菩萨种族。一一皆有诸金刚众。而为眷属昼夜随侍。设有众生于散乱心。非三摩地心忆口持。是金刚王常随从彼诸善男子。何况决定菩提心者。此诸金刚藏王。精心阴速发彼<a href=\"/remen/shenshi.html\" class=\"keylink\" target=\"_blank\">神识</a>。是人应时心能记忆。八万四千恒河沙劫。周遍了知得无疑惑。劫劫不生贫穷下贱不可乐处。此诸众生纵其自身不作福业。十方如来所有功德悉与此人。由是得于恒河沙阿僧祇不可说不可说劫。常与诸佛同生一处。无量功德如恶叉聚。同处熏修永无分散。是故能令<a href=\"/remen/pojie.html\" class=\"keylink\" target=\"_blank\">破戒</a>之人戒根清净。未得戒者令其得戒。未<a href=\"/remen/jingjin.html\" class=\"keylink\" target=\"_blank\">精进</a>者令得精进。无<a href=\"/remen/zhihui.html\" class=\"keylink\" target=\"_blank\">智慧</a>者令得智慧。不清净者速得清净。不持斋戒自成斋戒。是善男子持此咒时。设犯禁戒于未受时。持咒之后众破戒罪。无间轻重一时消灭。纵经饮酒啖食五辛种种不净。一切诸佛菩萨金刚天仙鬼神。不将为过。纵不作坛不入道场亦不行道。诵持此咒。还同入坛行道功德。若造五逆无间重罪。及诸<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>四弃八弃。诵此咒已如是重业。犹如猛风吹散沙聚。悉皆灭除更无毫发。若有众生从<a href=\"/remen/wuliangjie.html\" class=\"keylink\" target=\"_blank\">无量劫</a>来。所有一切轻重罪障。从前世来未及<a href=\"/remen/chanhui.html\" class=\"keylink\" target=\"_blank\">忏悔</a>。若能读诵书写此咒。身上带持若安住处庄宅园馆。如是积业犹汤消雪。不久皆得悟无生忍。若有女人未生男女。欲求孕者。至心忆念或带身上。便生福德智慧男女。求长命者即得长命。命终之后随愿往生十方佛土。若诸国土饥荒疫厉刀兵贼难。写此神咒安城四门支提幢上。令国土人奉迎<a href=\"/remen/libai.html\" class=\"keylink\" target=\"_blank\">礼拜</a>恭敬供养。一切灾厄悉皆消灭。风雨顺时五谷丰殷。兆庶安乐灾障不起。恶星出现种种灾异。有此咒地悉皆消灭。十二由旬成结界地。诸恶灾祥永不能入。是故如来宣示此咒。汝及未来诸<a href=\"/remen/xiuxing.html\" class=\"keylink\" target=\"_blank\">修行</a>者。于此咒心不生疑悔。是善男子。于此父母所生之身不得心通。十方如来便为<a href=\"/remen/wangyu.html\" class=\"keylink\" target=\"_blank\">妄语</a>。</p><p>大宝楼阁根本咒</p><p>捺麻萨唥末(二合)怛达(引)遏怛(引)喃(引)唵觅布辣遏唥[口*命](二合)麻祢不啰(二合)[口*命]怛达(引)遏怛祢[口*捺]唥折(二合)祢麻祢麻祢须不啰(二合)唥觅麻令萨(引)遏啰遏(合口)觅(引)唥吽吽[口*撮]辣[口*撮]辣莫[口*捺]灭斡浪鸡碇[口*悟]缬(引)溺实提(二合)怛遏唥[口*命](二合)莎(引)诃。</p><p>善住陀罗尼经云。若有众生闻此陀罗尼。受持读诵修习忆念。求大成就乃至闻名。或复手触或佩身上。或才眼视或书经卷。或书帛素或书墙壁。一切众生若有见者。五逆四重诽谤<a href=\"/remen/zhengfa.html\" class=\"keylink\" target=\"_blank\">正法</a>。诽谤<a href=\"/remen/shengren.html\" class=\"keylink\" target=\"_blank\">圣人</a>捕猎屠脍。盲聋背伛喑哑癞病。贫穷下劣魔网邪见恶星陵害。彼等诸人乃至四生诸众生类。闻此陀罗尼名者。决定<a href=\"/remen/zhengde.html\" class=\"keylink\" target=\"_blank\">证得</a>无上菩提若书衣中若置幢上及以牌板。乃至闻声手触。及影其身转复触于余人。决定不退无上菩提。能于现世获众功德远离诸罪。于诸世间皆得敬爱。于一切处皆得供养。一切国王王子宰官后宫。并诸眷属皆得欢喜。离于贫穷不受世苦。毒药刀杖水火等难。诸恶兽等不能为害。离诸怖畏无一切病。临命终时心不散动。一切诸佛现前安慰。卧安觉安乃至梦中见百千佛刹。及见诸佛菩萨围绕。一切诸魔不能障碍。一切冤家不得其便。增长善根获。无量福。何况久能持诵其福不可校量。又不假时日不限斋戒。常于清旦诵一百八遍。所求之事皆得成就。</p><p>大宝楼阁心咒</p><p>唵麻祢末唧呤(二合)吽。</p><p>若此心咒诵十万遍。即见一切如来。诵二十万遍。得见一切佛土。若诵三十万遍。得成一切曼荼罗。一切真言法悉得成就。乃至若诵一百万遍。得一切如来灌顶佛地。与一切如来同会。若造五逆罪诽谤圣人诽谤正法。应入阿鼻地狱者。诵咒一千遍。所作罪业悉皆消灭。得不退位悟<a href=\"/remen/suming.html\" class=\"keylink\" target=\"_blank\">宿命</a>智得六根清净。兼获世间种种事业随意成就。</p><p>大宝楼阁随心咒</p><p>唵么祢[口*捺]哩吽发。</p><p>若诵随心咒满一万遍。所有神鬼作障碍者。悉来接足礼拜白言。持明者救护我等勿断我命。所使我者决定得了我皆成就。乃至诵十万遍。得见一切如来。彼等如来作是言。善男子汝欲所往诸佛刹土。皆得随意无有障碍。及得种种世间出世间法。心所乐求皆得成就。</p><p>功德山陀罗尼咒</p><p>捺么莫[口*捺](引)也捺么[口*捺]唥麻(二合引)也捺么珊遏(引)也西宁乎噜噜西[寧*各](切身)噜吉勒钵(二合)吉勒钵(二合)西[口*捺]唥布噜唥莎(引)诃(引)</p><p>大集经云。若人诵此咒一遍。如礼大佛名经四万五千四百遍。又如转<a href=\"/dazangjing/\" class=\"keylink\" target=\"_blank\">大藏经</a>六十万五千四百遍。造罪过十刹土。入阿鼻大地狱。受罪劫尽更生。念此咒一遍。其罪皆得消灭不入地狱。命终决定往生西方世界。得见阿弥陀佛上品上生。</p><p>不动如来净除<a href=\"/remen/yezhang.html\" class=\"keylink\" target=\"_blank\">业障</a>咒</p><p>捺么啰捺嘚啰(二合)也(引)也唵葛(上齶)葛奶葛(上齶)葛祢[口*浪]拶祢[口*浪]拶祢嘚[口*浪](二合)怛祢嘚[口*浪](二合)怛祢嘚啰(二合引)萨祢嘚啰(二合引)萨祢不啰(二合)帝诃捺不啰(二合)帝诃捺萨唥末(二合)葛唥麻(二合)钵啰(合口)钵啰(引)祢铭莎(引)诃(引)</p><p>拔济苦难陀罗尼经云。若有善男子善女人。至诚礼敬不动如来应正等觉受持此咒。先所造作五无间业。四重十恶毁诸贤圣。谤正法罪皆悉除灭。临命终时彼不动佛。与诸菩萨来现其前。赞叹慰喻令其欢喜。复告之言今来迎汝。应随我往所从佛国。彼命终已。决定往生不动如来清净佛土。</p><p>释迦牟尼灭恶趣王根本咒</p><p>唵捺么末遏斡碇萨唥末(二合)[寧*各](切身)唥遏(二合)帝钵哩商[口*捺]尔祢啰(引)[口*拶](引)也怛达(引)遏怛(引)也啊啰诃(二合)碇萨灭三莫[口*捺](引)也怛涅达(引)唵商[口*捺]祢商[口*捺]祢萨唥末(二合)钵(引)[口*邦]觅商[口*捺]祢熟宁觅熟宁萨唥末(二合)葛唥麻(二合)啊(引)斡啰捺觅熟宁孤噜莎(引)诃(引)</p><p>拔济苦难陀罗尼经云。若有善男子善女人。至诚礼敬灭恶趣王如来受持此咒。万四千劫常忆宿命。所在生处得丈夫身。具足诸根深信<a href=\"/remen/yinguo.html\" class=\"keylink\" target=\"_blank\">因果</a>。善诸伎术妙解诸论。好行惠施厌舍诸欲。不造恶业离诸危怖。具<a href=\"/remen/zhengnian.html\" class=\"keylink\" target=\"_blank\">正念</a>慧众所爱重。常近善友恒闻正法。求菩提心曾无暂舍。以诸功德而自<a href=\"/remen/zhuangyan.html\" class=\"keylink\" target=\"_blank\">庄严</a>。具善律仪怖诸恶业。恒无匮乏调柔乐静。于天人中常受快乐。速证无上正等菩提。终不退于十到<a href=\"/remen/bian.html\" class=\"keylink\" target=\"_blank\">彼岸</a>。愿常利乐一切有情。诸所修行非事自利。在所生处常得见佛。护持正法预贤圣众。</p><p>佛顶无垢净光咒</p><p>唵嘚唥(二合)也[寧*委](切身)萨唥末(二合)怛达(引)遏怛[口*紇]呤(二合)[口*捺]也遏呤[口*命](二合)[口*撮]辣[口*捺]呤麻(二合)[口*捺]睹遏唥[口*命](二合)珊诃啰啊余珊商[口*捺]也钵(引)[口*邦]萨唥末(二合)怛达(引)遏怛萨满多实祢(二合)折觅麻辣觅熟宁莎(引)诃(引)</p><p>佛顶放无垢光一切如来心陀罗尼经云。此陀罗尼是九十九百千俱胝那由他殑伽沙如来同所宣说。若有众生得见闻<a href=\"/remen/suixi.html\" class=\"keylink\" target=\"_blank\">随喜</a>者。所有三世一切罪业。当堕地狱恶趣乃至傍生。悉皆破灭。若书此咒安于塔中。如九十九百千俱胝那由他殑伽沙等如来。一一如来全身舍利。置于塔中而无有异。若有此塔生恭敬者。所有过去短命之业而得消除。复增寿命诸天护持。此人命终舍此身时。便得往生安乐世界。若诵一遍。同彼十殑伽沙等如来所。而种善根获大<a href=\"/remen/fubao.html\" class=\"keylink\" target=\"_blank\">福报</a>。五无间业悉皆灭尽。乃至地狱傍生焰魔罗界。一切罪障皆得解脱。复得长寿。命尽即生安乐世界。乃至若有专注念诵。久患疮痍便得痊差。意所求事皆悉获得。若复有人闻念诵声。所有罪障悉得解脱。其念诵声触于傍生及诸虫蚁一切业道悉得解脱。若于冢间掘取骸骨。咒其沙土二十一遍散于骨上。彼之神识随其方处。所堕地狱悉皆解脱。生善逝天。若诵百千遍。命终之时。被焰魔王使以索系颈牵入焰魔罗界。彼界之内一切地狱。悉皆破坏返生怖畏。寻令回还而得解脱。谓彼行人法王之使。住静虑道无有疑惑。欲生安乐世界随愿往生也。</p><p>佛顶尊胜咒</p><p>尊胜总持如本经。</p><p>尊胜心咒</p><p>唵没隆(二合)莎(引)诃(引)</p><p>佛顶尊胜陀罗尼经云。此咒能破一切地狱。琰魔王界傍生之苦。回趣善道。此咒不可思议有大神力。若复有人一经于耳。先世所造一切恶业悉皆消灭。当得清净胜妙之身。随所生佛土诸天所生之处。忆持不忘。若人欲总须臾忆念此咒还得增寿。身口意净亦无苦痛。随其福利悉蒙安隐。亦令一切如来之所瞻视。一切天神常为侍卫。人所敬重恶障消除。一切菩萨同为覆护。诸佛净土及诸天宫。一切菩萨甚深<a href=\"/remen/xingyuan.html\" class=\"keylink\" target=\"_blank\">行愿</a>。随意游入悉无障碍。舍此身已。即得往生种种微妙诸佛刹土。</p><p>观<a href=\"/remen/zizai.html\" class=\"keylink\" target=\"_blank\">自在</a>菩萨六字大明心咒</p><p>唵麻祢钵[口*能]铭(二合)吽。</p><p>庄严宝王经云。此六字大明。是观自在菩萨微妙本心。若人持诵此咒。于持诵时有九十殑伽河数如来。微尘菩萨集会。天龙药叉<a href=\"/remen/xukong.html\" class=\"keylink\" target=\"_blank\">虚空</a>神等而来卫护。七代种族皆得解脱。腹中诸虫当得不退菩萨之位。又若依法念诵。是人则得无尽辩才。清净智聚及大慈悲。日日得具<a href=\"/remen/liuboluomi.html\" class=\"keylink\" target=\"_blank\">六波罗蜜</a><a href=\"/remen/yuanman.html\" class=\"keylink\" target=\"_blank\">圆满</a>功德。是人口中所出之气。触在人身蒙所触者。即起慈心离诸嗔毒。当得不退菩萨。疾证阿耨菩提。若以此咒戴持之者。则同如来金刚之身。以手触于余人之身。其蒙所触者及所见有情。皆速得入菩萨之位。而永不受生老病死爱别离苦。又如满四大洲男女等人。一切皆得七地菩萨之位。彼菩萨众所有功德。与念此咒一遍功德而无有异。若人书写此六字大明陀罗尼。则同书写八万四千法藏而无有异。若人以天金宝造作。如微尘数如来形像。不如书写此六字中一字功德。若有得此六字大明。是人贪嗔痴毒不能染着。其有戴持在身中者。是人亦不染着贪嗔痴病。</p><p>文殊菩萨五字心咒</p><p>啊啰钵拶捺。</p><p>金刚顶经五字真言胜相云。若人才诵一遍。如诵八万四千十二围陀藏经。若诵两遍。文殊普贤随逐加被。<a href=\"/remen/hufa.html\" class=\"keylink\" target=\"_blank\">护法</a>善神在其人前。又善男子善女人。有能持此真言才诵一遍。即入如来一切法平等。一切文字亦皆平等。速得成就摩诃<a href=\"/remen/banruo.html\" class=\"keylink\" target=\"_blank\">般若</a>。又若诵一遍。能除行人一切苦难。若诵两遍。除灭亿劫<a href=\"/remen/shengsi.html\" class=\"keylink\" target=\"_blank\">生死</a>重罪。若诵三遍三昧现前。若诵四遍总持不忘。若诵五遍速成无上菩提。若人一心独处闲静。梵书五字轮坛。依法念诵满一月已。文殊菩萨即现其身。或于空中演<a href=\"/remen/shuofa.html\" class=\"keylink\" target=\"_blank\">说法</a>要。是时<a href=\"/remen/xingzhe.html\" class=\"keylink\" target=\"_blank\">行者</a>得宿命智。辩才无碍神足自在。胜愿成就福智具足。速能皆证如来法身。但心信受。经十六生决成正觉(轮字观门衣师禀受)</p><p>观自在菩萨甘露咒</p><p>捺么啰捺嘚啰(二合)也(引)也捺麻啊(引)唥拽(二合)斡浪鸡碇说啰(引)也磨殢萨咄(引)也麻诃(引)萨咄(引)也麻诃(引)葛(引)噜祢葛(引)也怛涅达(引)唵[寧*各](切身)儞[寧*各](切身)尔葛(引)[寧*各](切身)尔莎(引)诃(引)</p><p>观音陀罗尼经云。若欲诵此咒者。所有过现四重五逆。谤方等经一阐提罪。悉皆消灭无有遗余。身心轻利智慧明达。若身若语悉能利乐一切众生。若有众生广造一切无间等罪。若得遇此持咒人影暂映其身。忽得共语或闻语声。彼人罪障悉皆消灭。又若欲利益一切有情者。每至天降雨时。起大悲心仰面向空。诵真言二十一遍。其雨滴所沾一切有情。尽灭一切恶业重罪皆获利乐。</p><p>药师琉璃光<a href=\"/remen/fozhou.html\" class=\"keylink\" target=\"_blank\">佛咒</a></p><p>捺么末遏干碇[口*命]折[口*精][口*悟]噜[口*命][寧*各](切身)唥拽(二合)不啰(二合)末啰(引)[口*拶](引)也怛达(引)遏怛(引)也啊啰诃(二合)碇萨灭三莫[口*捺](引)也怛涅达(引)唵[口*命]折[口*精][口*命]折[口*精]麻诃(引)[口*命]折[口*精][口*命]折[口*精]啰(引)[口*拶]萨呣遏碇莎(引)诃(引)</p><p>药师七佛功德经云。药师琉璃光如来。得菩提时由本愿力。观诸有情遇众病苦。瘦疟干痟黄热等病。或被厌魅蛊道所中。或复短命或时横死。欲令是等病苦消除所求愿满。光中演说此陀罗尼。若见男<a href=\"/remen/zinv.html\" class=\"keylink\" target=\"_blank\">子女</a>人有病苦者。应当一心为彼病人清净澡漱。或食或药或无虫水。咒一百八遍。与彼服食。所有病苦应皆消灭。若有所求至心念诵。皆得如意无病延年。命终之后生彼世界。得不退转乃至菩提。</p><p>阿弥陀佛根本咒</p><p>捺么啰捺嘚啰(二合)也(引)也捺麻啊(引)唥拽(二合)啊弥怛(引)末(引)也怛达(引)遏怛(引)也啊啰诃(二合)碇萨灭三莫[口*捺](引)也怛涅达(引)唵啊密[口*栗](二合)碇啊密[口*栗](二合)多纳末(二合)永啊密[口*栗](二合)怛三末永啊密[口*栗](二合)怛遏唥[口*命](二合)啊密[口*栗](二合)怛西宁啊密[口*栗](二合)怛碇[口*精]啊密[口*栗](二合)怛觅悔磷(卢间切二合引)碇啊密[口*栗](二合)怛觅屹磷(上同)怛遏(引)弥尔啊密[口*栗](二合)怛遏遏捺鸡(引)唥帝(二合)葛唥啊嘧[口*栗](二合)怛嫰努觅厮斡(二合)唥萨唥末(二合引)唥达(二合)萨(引)[口*捺]尔萨唥末(二合)葛唥麻(二合)屹令(二合)折疙折(二合)[口*養]葛唥莎(引)诃。</p><p>无量寿如来念诵仪云。此陀罗尼才诵一遍。则灭身中十恶四重五无间罪。一切业障悉皆消灭。若苾刍苾刍尼犯根本罪。诵七遍已。即时还得戒品清净。诵满一万遍。获得不忘失菩提心。三摩地菩提心显现身中。皎洁圆明犹如净月。临命终时见无量寿如来。与无量俱胝菩萨众会围绕。来迎行者安慰身心。则生<a href=\"/remen/jileshijie.html\" class=\"keylink\" target=\"_blank\">极乐世界</a>。上品上生证菩萨位。</p><p>阿弥陀佛心咒</p><p>唵啊密[口*栗](二合)怛碇[口*精]曷啰吽。</p><p>诵满十万遍得见弥陀佛。</p><p>阿弥陀佛一字咒(据诸师所傅更加唵啊弥怛嚩并莎诃字亦得)</p><p>[口*紇]哩。</p><p>大乐金刚三昧经般若理趣释云。[口*紇]哩字具四字成一真言。贺字门者。一切法因不可得义。啰字门者。一切法离尘义。尘者所谓五尘。亦名能取所取二种执着。伊字门者。自在不可得。二点恶字义。恶字名为<a href=\"/remen/niepan.html\" class=\"keylink\" target=\"_blank\">涅槃</a>。由<a href=\"/remen/juewu.html\" class=\"keylink\" target=\"_blank\">觉悟</a>诸法本不生故。二种执着皆远离。证得法界清净。[口*紇]哩字亦云惭义。若具惭愧不为一切不善耶。具一切无漏善法。是故莲华部亦名法部。由此字加持。于极乐世界水鸟树林皆演法音。如广经中所说。若人持此一字真言。能除灾祸疾病。命终已后当生安乐国土。得上品上生。此一通修观自在心真言行者。亦能助余部修瑜伽人也。</p><p>无量寿王如来一百八名陀罗尼曰。</p><p>[口*捺]么末遏斡碇啊钵哩弥怛(引)余唥(二合)谒(引)捺须弥弥实耶(二合)怛碇[口*左]啰(引)[口*拶](引)也怛达(引)遏怛(引)也啊啰诃(二合)碇萨灭三莫[口*捺](引)也怛涅达(引)唵萨唥末(二合)珊厮葛(二合引)啰钵哩熟[口*捺][口*捺]唥麻(二合)碇遏遏捺萨母遏碇莎末(引)斡觅熟宁麻诃(引)捺也钵哩斡(引)唥莎(引)诃(引)</p><p>决定光明王如来经云。若有众生。得见此陀罗尼及闻名号。至心书写受持读诵供养礼拜。短寿之人复增长寿满足百岁。若复有人若自书若教人书。于后不堕地狱饿鬼畜生。阎罗王界业道冥官。永不于是诸恶道中受其恶报。若书此咒。则同书写八万四千法藏。便同修建八万四千宝塔。若有五无间地狱之业。由是功德力故。其业障等皆悉消除。临命终时。九十九俱胝佛。面现其前来迎是人。往生于彼佛国土中。又书此咒。当来永不受其女身。四天王等暗中卫护。若闻此咒。永不受飞鸟四足多足等身。速成无上菩提。尔时<a href=\"/remen/shizun.html\" class=\"keylink\" target=\"_blank\">世尊</a>说是伽陀曰。</p><p>若入大悲精室中耳暂闻此陀罗尼</p><p>设使六度未圆满是人速证天人师</p><p>智炬如来心破地狱咒</p><p>捺麻啊实怛(二合)石低(引)喃(引)萨灭三莫[口*捺]光(引)低(引)喃(引)唵谒(引)捺(引)斡末(引)西溺哩溺哩吽。</p><p>别行经云。此咒若诵一遍。无间地狱碎如微尘。于中受苦众生。悉生极乐世界。若梵书此咒于钟鼓铃铎作声木上等。有诸众生得闻声者。所有十恶五逆等罪悉皆消灭不堕恶趣之中。</p><p>毗卢遮那佛大灌顶光咒</p><p>唵么遏昧[口*浪]拶捺麻诃(引)母[口*能]啰(二合)麻祢钵[口*能]麻(二合)[口*撮]辣不啰(二合)斡唥怛(二合)也吽。</p><p>不空罥索经云。若有<a href=\"/remen/rufa.html\" class=\"keylink\" target=\"_blank\">如法</a>受持读诵满千万遍。则获七大善梦。入大曼拏罗会。若有过去一切十恶五逆。四重诸罪烬然除灭。若闻此咒。二三七遍经耳根者。即得除灭一切罪障。若诸众生。具造十恶五逆四重诸罪。数如微尘满斯世界。身坏命终堕诸恶道。以此真言加持土沙一百八遍。散亡者尸骇上。或散墓上塔上。彼所亡者。若在地狱饿鬼修罗傍生等中。以此真言加持力故。应时即得光明及身。除诸罪报舍所苦身往于西方极乐国土。莲华化生直至成佛。更不堕落。复有众生连年累月。痿黄疾恼苦楚万端。是病人者先世业报。以是真言于病者前。一二三日每日高声。诵此真言一千八千遍。则得除灭宿业病障。若为鬼娆魂识闷乱失音不语。持真言者加持手一百八遍。摩扪头面以手按于心上頞上。加持一千八十遍。则得除差。若诸鬼神魍魉之病。加持五色线索一百八结。系其病者腰臂项上。及加持衣则便除差。</p><p>金刚萨埵百字咒</p><p>唵末唧啰(二合)萨咄萨麻也麻鸋(切身)钵(引)辣也末唧啰(二合)萨咄嘚永(二合)那钵帝实达(二合)[口*能]唥(二合)囊铭末斡须多商铭末斡须波商铭末斡啊[寧*(焉-正)](切身)啰屹(二合)多铭末斡萨唥末(二合)西[淝-巴+林](切身)铭不啰(二合)也[口*拶]萨唥末(二合)葛唥麻(二合)须拶铭即怛实哩(二合)[口*養]孤噜吽诃诃诃诃和末遏梡萨唥末(二合)怛达(引)遏怛末唧啰(一合)麻铭闷(引)拶末唧哩(二合)末斡麻诃(引)萨麻也萨咄哑。</p><p>此咒求愿补阙功德无量。散在诸经。又名句中随宗回转。诵者知之。</p><p><a href=\"/remen/shieryinyuan.html\" class=\"keylink\" target=\"_blank\">十二因缘</a>咒</p><p>唵英[口*捺]唥麻(二合引)形[丁*各](切身)不啰(二合)末斡(引)形(引)[丁*各](舌齿)碇善(引)怛达(引)遏多缬末[口*捺]怛(二合)碇善(引)拶养祢[口*浪][口*捺][口*英]梡斡(引)溺(引)麻诃(引)实啰(二合)麻捺英莎(引)诃(引)</p><p>今此咒句准经翻译即是颂曰。</p><p>诸法从缘起如来说是因</p><p>彼法<a href=\"/remen/yinyuan1.html\" class=\"keylink\" target=\"_blank\">因缘</a>盖是大<a href=\"/remen/shamen.html\" class=\"keylink\" target=\"_blank\">沙门</a>说</p><p>若造佛像。安置舍利如芥子许。或写法颂安置其中。如我现身等无有异。凡修功德诵此庆成。</p><p>摩利支天母咒</p><p>怛涅达唵把打吃刺马厮巴啰吃刺马厮鸣打耶马厮[口*禰]啰马厮哑立哿马厮马哩哿马厮鸣麻马厮末捺马厮古噜麻马厮[口*精]巴啰马厮马合执巴啰马厮[口*暗][口*捺]捺[口*納]马厮[箭/衣]喝。</p><p>请雨咒</p><p>佛实力故大龙王等。速来在此阎浮提内。所祈请处降澍大雨。而说咒曰。</p><p>只啰只啰至哩至哩足呤足呤。</p><p>佛实力故咄诸龙王。于阎浮提请雨国内降澍大雨。而说咒曰。</p><p>发啰发啰啤哩啤哩咈哩咈哩怛涅达癹啰癹啰呬唎呬唎苏噜苏噜哑哿喃只发只发石啤石啤[口*秣]咈[口*秣]咈。</p><p>截雨咒</p><p>唵萨唥末麻马合啰麻帝吃呤帝吽某甲等愿拥护。</p><p>如此神咒。或诵三遍七遍二十一遍。</p><p>截雹咒</p><p>唵萨唥斡割哩麻。</p><p>心咒</p><p>唵马合怛[口*辣]曷也麻祢啰[口*拶][口*捺]萨麻也萨呤斡吽发怛。</p><p>如此神咒。或诵三遍七遍二十一遍。</p><p>数珠功德法</p><p>夫数珠者。记心之奇术。积功之初基。持之者成德。戴之者灭垢。世出世果。莫不田斯。故今依经略示其相。然准金刚顶瑜伽念珠经云。</p><p>珠表菩提之胜果于中间绝为断漏</p><p>绳线贯串表观音母珠以表无量寿</p><p>慎莫蓦过越法罪皆由念珠积功德</p><p>砗磲念珠一倍福木患念珠两倍福</p><p>以铁为珠三倍福熟铜作珠四倍福</p><p>水精真珠及诸宝此等念珠百倍福</p><p>千倍功德帝释子金刚子珠俱胝福</p><p>莲子念珠千俱胝菩提子珠无数福</p><p>佛部念诵菩提子金刚部法金刚子</p><p>宝部念诵以诸宝莲华部珠用莲子</p><p>羯磨部中为念珠众珠间杂应贯串</p><p>念珠分别有四种上品最胜及中下</p><p>一千八十以为上一百八珠为最胜</p><p>五十四珠以为中二十七珠为下类</p><p>二手持珠当心上静虑离念心专注</p><p>本尊瑜伽心一境皆得成就理事法</p><p>设安顶髻及挂身或安颈上及安臂</p><p>所说言论成念诵以此念诵净三业</p><p>由安顶髻净无间由带颈上净四重</p><p>手持臂上除众罪能令行者速清净</p><p>若修真言陀罗尼念诸如来菩萨名</p><p>当获无量胜功德所求胜愿皆成就</p></div>"
}]