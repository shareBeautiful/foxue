[{
    "title": "第50部 佛说大乘方等要慧经",
    "author": "安世高 译",
    "html": "<div class=\"B1_text\"><p>佛说大乘方等要慧经</p><p>闻如是:一时,佛游于舍卫国。</p><p>尔时,<a href=\"/remen/mile.html\" class=\"keylink\" target=\"_blank\">弥勒</a>菩萨叉手白佛言:“<a href=\"/remen/shizun.html\" class=\"keylink\" target=\"_blank\">世尊</a>,我欲小有所问。若世尊听,敢有所问。”</p><p>佛言:“若有所疑便问,吾当为汝解说,使意<a href=\"/remen/huanxi.html\" class=\"keylink\" target=\"_blank\">欢喜</a>。”</p><p>弥勒问言:“云何菩萨摩诃萨不退转法,于大乘有进而不耗减,行<a href=\"/remen/pusadao.html\" class=\"keylink\" target=\"_blank\">菩萨道</a>并降伏魔怨,如其状貌,悉还教知诸<a href=\"/remen/faxiang.html\" class=\"keylink\" target=\"_blank\">法相</a>之根,不厌于<a href=\"/remen/shengsi.html\" class=\"keylink\" target=\"_blank\">生死</a>,自有正慧不从他受,疾成无上一切智地?”</p><p>世尊赞曰:“善哉!善哉!所问随顺,甚善大佳!吾当为汝解说。菩萨所得之行踰于所问,谛听!善思念之。”于是弥勒受教,一心静听。</p><p>佛告弥勒:“菩萨有八法具足,疾逮得无上一切智地。何谓为八?一者、内性清净,二者、所行成就,三者、所施成就,四者、所愿成就,五者、慈成就,六者、悲成就,七者、善权成就,八者、<a href=\"/remen/zhihui.html\" class=\"keylink\" target=\"_blank\">智慧</a>成就。是为八事,菩萨疾逮得无上一切智。”</p><p>弥勒菩萨及诸会皆欢喜。</p></div>"
}]