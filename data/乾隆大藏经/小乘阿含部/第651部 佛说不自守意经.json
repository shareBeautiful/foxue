[{
    "title": "第651部 佛说不自守意经",
    "author": "优婆塞支谦 译",
    "html": "<div class=\"B1_text\"><p>佛说不自守意经</p><p>闻如是。一时佛在舍卫国祇树给孤独园。佛告诸<a href=\"/remen/biqiu.html\" class=\"keylink\" target=\"_blank\">比丘</a>。比丘。应唯然。佛言。听说自守亦不自守。比丘便叉手从佛听。佛告比丘。几<a href=\"/remen/yinyuan1.html\" class=\"keylink\" target=\"_blank\">因缘</a>不自守。若眼根不闭守。若眼堕色识意便泆。已意泆便更苦。已更苦便不得定意。已不得定意便不知至诚。如有已不知便不见如有。已不知已不见如有。便不舍结亦不度疑。已不舍结不度疑。便属他因缘。异知已异知。便苦不安隐。如是说。耳亦尔鼻亦尔口亦尔身亦尔意亦尔。如是行名为不自守。</p><p>佛复告比丘。几因缘自守。若眼根自守。止眼识不堕色意便不泆。已意不泆便更乐。已更乐便得定意。已得定意便谛如有知谛如有见。已谛如知谛如见。便舍结亦度疑。便不信不至诚。便慧智。便意乐安隐。六根亦如是说。如是名为自守。所说自守不自守如是。佛说如是。皆<a href=\"/remen/huanxi.html\" class=\"keylink\" target=\"_blank\">欢喜</a>受。</p></div>"
}]