[{
    "title": "第580部 佛说邪见经",
    "author": "未知",
    "html": "<div class=\"B1_text\"><p>佛说邪见经</p><p>闻如是。一时尊者阿难。在罗阅只城迦兰陀竹园。<a href=\"/remen/shizun.html\" class=\"keylink\" target=\"_blank\">世尊</a>般<a href=\"/remen/niepan.html\" class=\"keylink\" target=\"_blank\">涅槃</a>不久。于是有异邪命。是尊者阿难[髟/囪/心]角友。中食后行彷徉。而行至尊者阿难所。到已共尊者阿难面相慰劳。面相慰劳已却坐一面。彼邪命却坐一面已。语尊者阿难曰。我欲有所问。听我所问。当问贤者。邪命闻已知之。此阿难。彼<a href=\"/remen/shamen.html\" class=\"keylink\" target=\"_blank\">沙门</a>瞿昙弃邪见除邪见。不记说<a href=\"/remen/shijian.html\" class=\"keylink\" target=\"_blank\">世间</a>有常世间<a href=\"/remen/wuchang.html\" class=\"keylink\" target=\"_blank\">无常</a>。世间有边世间无边。命是身是命异身异。有如此命终。无有命终。有此无有此。无有命终。此阿难。彼沙门瞿昙。知邪见应如此知耶。此<a href=\"/remen/poluomen.html\" class=\"keylink\" target=\"_blank\">婆罗门</a>。彼世尊有智有知见。如来无所著等正觉。弃邪见除邪见。不记说世间有常至无有命终。此婆罗门彼世尊有智有见知。此邪见。如来无所著等正觉应如此知。此阿难。彼沙门瞿昙。弃邪见除邪见。不记说世间有常至无有命终。云何阿难。彼沙门瞿昙。知此邪见。此云何知。此婆罗门。彼世尊有智有见。如来无所著等正觉。弃邪见除邪见。不记说世间有常至无有命终。此婆罗门此邪见者。相应等相应。如是趣如是生及后世。此婆罗门。彼世尊如是知有知有见。如来无所著等正觉。知邪见当如是知。是故阿难。我今归汝。汝婆罗门莫归于我。如我所归世尊。汝亦当归之。是故阿难。我今便归彼世尊法及<a href=\"/remen/biqiu.html\" class=\"keylink\" target=\"_blank\">比丘</a>僧。我于彼世尊优婆塞。从今日始离于杀今日归尊者。阿难如是说。彼邪命闻尊者阿难所说。<a href=\"/remen/huanxi.html\" class=\"keylink\" target=\"_blank\">欢喜</a>而乐。</p></div>"
}]