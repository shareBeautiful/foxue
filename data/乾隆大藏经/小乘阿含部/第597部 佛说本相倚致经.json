[{
    "title": "第597部 佛说本相倚致经",
    "author": "安世高 译",
    "html": "<div class=\"B1_text\"><p>佛说本相倚致经</p><p>闻如是。一时佛在舍卫国祇树给孤独园。佛便告<a href=\"/remen/biqiu.html\" class=\"keylink\" target=\"_blank\">比丘</a>。本有爱不见不了。今见有从有爱。设是本有爱无有今为有。今见分明。从是本<a href=\"/remen/yinyuan1.html\" class=\"keylink\" target=\"_blank\">因缘</a>。令致有爱。有爱比丘从致有本。不为无有本。何等为比丘从有爱致本。谓为痴。</p><p>痴亦比丘有从致本不为无有本。何等为比丘痴有本从致。谓为五盖。</p><p>五盖比丘亦从有本致。不为无有本。何等为比丘五盖从有致。谓为三恶行。三恶行比丘亦有本从致。不为无有本。何等为比丘三恶行本从致。谓为不摄根。</p><p>不摄根比丘亦有本从致。不为无有本。何等为比丘不摄根从致。谓非本念故。</p><p>非本念比丘亦有本从致。不为无有本。何等为比丘非本念从致。谓不信故。</p><p>不信比丘亦有本从致。不为无有本。何等为比丘不信本从致。谓恶非法闻故。</p><p>非法闻比丘亦有本从致。不为无有本。何等为比丘非法闻本从致。谓非贤者人事。</p><p>非贤者亦有本从致。不为无有本。何等为比丘非贤者从致。谓非贤者人共会乐。</p><p>如是比丘已不贤者聚会满。令不贤者事满。已不贤者事满。令非法满。已非法满。令不信满。已不信满。令非本念满。已非本念满。令不摄根满。已不摄根满。令三恶行犯法满。已三恶行犯法满。令五盖满。已五盖满。令痴满。已痴满。令有<a href=\"/remen/shijian.html\" class=\"keylink\" target=\"_blank\">世间</a>爱满。如是爱乐满稍转稍转猗增有。</p><p>度世<a href=\"/remen/zhihui.html\" class=\"keylink\" target=\"_blank\">智慧</a><a href=\"/remen/jietuo.html\" class=\"keylink\" target=\"_blank\">解脱</a>亦有本。不为无有本。何等为度世智慧解脱本。谓七觉意为本。</p><p>七觉意从有本。不为无有本。何等为七觉意从有本。谓为四意止。</p><p>四意止从有本。不为无有本。何等为比丘四意止从有本。谓三清净行。</p><p>三清净比丘亦有本从行。不为无有本。何等为比丘三清净有本。谓为守摄根。</p><p>守摄根亦有本。不为无有本。何等为比丘守摄根有本。谓为本念故。</p><p>本念比丘亦有本。不为无有本。何等为比丘本念本。谓为信本。</p><p>信本比丘亦有本。不为无有本。何等为比丘信本有本。谓闻法经本。</p><p>闻法经亦有本。不为无有本。何等为闻法经本。谓事贤者本。</p><p>事贤者亦有本。不为无有本。何等为事贤者有本。谓贤者聚本。</p><p>如是比丘。聚贤者能得事贤者。已事贤者。便闻法言。已闻法言。便致信本。已致信本。便得念本。已得念本。便摄守根。已摄守根。便得三清净。已有三清净。便得四意止。已得四意止本。便有七觉意。已有七觉意。便有无为解脱得度世。如是解脱度世。转转本。令得度世。佛说如是。<a href=\"/remen/dizi.html\" class=\"keylink\" target=\"_blank\">弟子</a>受行。</p></div>"
}]