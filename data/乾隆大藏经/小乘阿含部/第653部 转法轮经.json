[{
    "title": "第653部 转法轮经",
    "author": "安世高 译",
    "html": "<div class=\"B1_text\"><p>转法轮经</p><p>闻如是。一时佛在波罗奈国鹿野树下坐。时有千<a href=\"/remen/biqiu.html\" class=\"keylink\" target=\"_blank\">比丘</a>诸天神。皆大会侧塞空中。于是有自然法轮。飞来当佛前转。佛以手抚轮曰。止往者吾从无数劫来。为名色转受苦无量。今者痴爱之意已止。漏结之情已解。诸根已定<a href=\"/remen/shengsi.html\" class=\"keylink\" target=\"_blank\">生死</a>已断。不复转于五道也。轮即止。于是佛告诸比丘。<a href=\"/remen/shijian.html\" class=\"keylink\" target=\"_blank\">世间</a>有二事堕边行。行道<a href=\"/remen/dizi.html\" class=\"keylink\" target=\"_blank\">弟子</a>舍家者。终身不当与从事。何等二。一为念在贪欲无清净志。二为猗着身爱不能<a href=\"/remen/jingjin.html\" class=\"keylink\" target=\"_blank\">精进</a>。是故退边行。不得值佛<a href=\"/remen/daode.html\" class=\"keylink\" target=\"_blank\">道德</a>具人。若此比丘不念贪欲着身爱行。可得受中。如来最正觉得眼得慧。从两边度自致泥洹。何谓受中。谓受八直之道。一曰<a href=\"/remen/zhengjian.html\" class=\"keylink\" target=\"_blank\">正见</a>。二曰正思。三曰正言。四曰正行。五曰正命。六曰正治。七曰正志。八曰正定。若诸比丘本末闻道。当已知甚苦为<a href=\"/remen/zhendi.html\" class=\"keylink\" target=\"_blank\">真谛</a>。已一心受眼受禅思受慧见觉所念令意解。当知甚苦习尽为真谛。已受眼观禅思慧见觉所念令意解。如是尽真谛。何谓为苦。谓生老苦病苦忧悲恼苦怨憎会苦所爱别苦求不得苦。要从<a href=\"/remen/wuyin.html\" class=\"keylink\" target=\"_blank\">五阴</a>受盛为苦。何谓苦习。谓从爱故而令复有乐性。不离在在贪喜。欲爱色爱不色之爱。是习为苦。何谓苦尽。谓觉从爱复有所乐。淫念不受。不念无余无淫。舍之无复禅。如是为习尽。何谓苦习尽欲受道。谓受行八直道。正见正思正言正行正命正治正志正定。是为苦习尽受道真谛也。</p><p>又是比丘苦为真谛。苦由习为真谛。苦习尽为真谛。苦习尽欲受道为真谛。若本在昔未闻是法者。当受眼观禅行受慧见受觉念令意得解。若令在斯未闻是<a href=\"/remen/sidi.html\" class=\"keylink\" target=\"_blank\">四谛</a>法者。当受道眼受禅思受慧觉令意行解。若诸在彼不得闻是四谛法者。亦当受眼受禅受慧受觉令意得解。是为四谛三转合十二事。知而未净者吾不与也。一切世间诸<a href=\"/remen/tianren.html\" class=\"keylink\" target=\"_blank\">天人</a>民若梵若魔<a href=\"/remen/shamen.html\" class=\"keylink\" target=\"_blank\">沙门</a>梵志。自知证已受行<a href=\"/remen/jiedinghui.html\" class=\"keylink\" target=\"_blank\">戒定慧</a>解度知见成。是为四极。是生后不复有。长离世间无复忧患。佛说是时。贤者阿若拘邻等及八千垓天。皆远尘离垢诸<a href=\"/remen/fayan.html\" class=\"keylink\" target=\"_blank\">法眼</a>生。其千比丘漏尽意解皆得阿罗汉。及上诸习法应当尽者一切皆转。众祐法轮声三转。诸天世间在法地者莫不遍闻。至于第一四天王忉利天焰天兜术天不骄乐天化应声天。至诸梵界须臾遍闻。尔时佛界三千日月万二千天地皆大震动。是为佛众祐。始于波罗奈以无上法轮转未转者。照无数度诸天人从是得道。佛说是已。皆大<a href=\"/remen/huanxi.html\" class=\"keylink\" target=\"_blank\">欢喜</a>。</p></div>"
}]