[{
    "title": "第586部 佛说诸法本经",
    "author": "优婆塞支谦 译",
    "html": "<div class=\"B1_text\"><p>佛说诸法本经</p><p>闻如是。一时佛在舍卫国祇树给孤独园。佛告诸<a href=\"/remen/biqiu.html\" class=\"keylink\" target=\"_blank\">比丘</a>。听吾说诸法本。对曰唯然。<a href=\"/remen/shizun.html\" class=\"keylink\" target=\"_blank\">世尊</a>曰。若有外道异学有来问者。何谓法本。当答言。欲为诸法本。何谓习。更为习。何谓同趣。痛为同趣。何谓致有。念为致有。何谓明道。思惟为明道。何谓第一。<a href=\"/remen/sanmei.html\" class=\"keylink\" target=\"_blank\">三昧</a>为第一。何谓最上。<a href=\"/remen/zhihui.html\" class=\"keylink\" target=\"_blank\">智慧</a>为最上。何谓牢固。<a href=\"/remen/jietuo.html\" class=\"keylink\" target=\"_blank\">解脱</a>为牢固。何谓毕竟。泥洹为毕竟。</p><p>如是诸比丘。欲为诸法本。更为诸法习。痛为诸法同趣。念为诸法致有。思惟为诸法明道。三昧为诸法第一。智慧为诸法最上。解脱为诸法牢固。泥洹为诸法毕竟。</p><p>诸比丘当学是。常当有去家之想念。非常想念。非常苦想念。苦非身想念。秽食想念。不净想念。死亡想念。一切<a href=\"/remen/shijian.html\" class=\"keylink\" target=\"_blank\">世间</a>无乐想念。知世间邪正想念。别世间有无想念。世间所习所取欢乐变失及其归趣。当如事以<a href=\"/remen/zhengjian.html\" class=\"keylink\" target=\"_blank\">正见</a>知之。诸比丘念是为断爱弃欲。入正慧得苦际。佛说经已。皆<a href=\"/remen/huanxi.html\" class=\"keylink\" target=\"_blank\">欢喜</a>奉行。</p></div>"
}]