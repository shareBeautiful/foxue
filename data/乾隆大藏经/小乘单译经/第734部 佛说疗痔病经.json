[{
    "title": "第734部 佛说疗痔病经",
    "author": "义净法师 译",
    "html": "<div class=\"B1_text\"><p>佛说疗痔病经</p><p>如是我闻。一时薄伽梵。在王舍大城竹林园中。与大苾刍众五百人俱。时有众多苾刍身患痔病。形体羸瘦<a href=\"/remen/tongku.html\" class=\"keylink\" target=\"_blank\">痛苦</a>萦缠。于日夜中极受忧恼。时具寿阿难陀见是事已诣<a href=\"/remen/shizun.html\" class=\"keylink\" target=\"_blank\">世尊</a>所。<a href=\"/remen/dl.html\" class=\"keylink\" target=\"_blank\">顶礼</a>双足在一面立。白佛言世尊。今王舍城多有苾刍。身患痔病形体羸瘦痛苦萦缠。于日夜中极受忧恼。世尊此诸病苦云何救疗。尔时佛告阿难陀汝可听此疗痔病经。读诵<a href=\"/remen/shouchi.html\" class=\"keylink\" target=\"_blank\">受持</a>系心勿忘。亦于他人广为宣说。此诸痔病悉得除殄。所谓风痔热痔癊痔三合痔。血痔腹中痔鼻内痔。齿痔舌痔眼痔耳痔。顶痔手足痔脊背痔粪门痔。遍身支节所生诸痔。如是痔瘘悉皆干燥。堕落消灭必瘥无疑。皆应诵持如是神咒。即说咒曰。</p><p>怛侄他頞阑帝頞蓝谜室利鞞室里室里磨羯失质三婆跋睹莎诃</p><p>阿难陀于此北方有大雪山王。中有大莎罗树名曰难胜。有三种华。一者初生二者<a href=\"/remen/yuanman.html\" class=\"keylink\" target=\"_blank\">圆满</a>。三者干枯。犹如彼华干燥落时。我苾刍所患诸痔病亦复如是。勿复血出亦勿脓流。永除苦痛悉皆平复即令干燥。又复若常诵此经者。得<a href=\"/remen/suming.html\" class=\"keylink\" target=\"_blank\">宿命</a>住智能忆过去七生之事。咒法成就莎诃。又说咒曰。</p><p>怛侄他苫谜苫谜捨苫谜苫没泥(去)捨苫泥莎诃</p><p>佛说是经已。时具寿阿难陀及诸大众。皆大<a href=\"/remen/huanxi.html\" class=\"keylink\" target=\"_blank\">欢喜</a>信受奉行。</p></div>"
}]