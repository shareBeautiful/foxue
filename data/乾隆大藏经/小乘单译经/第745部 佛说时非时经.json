[{
    "title": "第745部 佛说时非时经",
    "author": "若罗严 译",
    "html": "<div class=\"B1_text\"><p>佛说时非时经</p><p>如是我闻。一时佛住王舍城迦兰陀竹林园精舍。时佛告诸<a href=\"/remen/biqiu.html\" class=\"keylink\" target=\"_blank\">比丘</a>。我当为汝说时非时经。善思念之。诸比丘言。如是<a href=\"/remen/shizun.html\" class=\"keylink\" target=\"_blank\">世尊</a>。当受教听。佛告诸比丘。是中何者为时。何者为非时。比丘当知。</p><p>冬初分。</p><p>第一十五日七脚为时。四脚半非时。</p><p>从八月十六日至三十日。</p><p>第二十五日。八脚为时。六脚八指非时。</p><p>从九月一日至十五日。</p><p>第三十五日。九脚为时。七脚六指非时。</p><p>从九月十六日至三十日。</p><p>第四十五日。十脚为时。八脚三指非时。</p><p>从十月一日至十五日。</p><p>第五十五日。十一脚为时。九脚四指非时。</p><p>从十月十六日至三十日。</p><p>第六十五日。十二脚为时。十一脚六指非时。</p><p>从十一月一日至十五日。</p><p>第七十五日。十一脚半为时。十脚三指非时。</p><p>从十一月十六日至三十日。</p><p>第八十五日。十一脚为时。九脚四指非时。</p><p>从十二月一日至十五日。</p><p>春初分。</p><p>第一十五日。十脚为时。八脚少三指非时。</p><p>从十二月十六日至三十日。</p><p>第二十五日。九脚半为时。七脚少三指非时。</p><p>从正月一日至十五日。</p><p>第三十五日。九脚为时。六脚少三指非时。</p><p>从正月十六日至三十日。</p><p>第四十五日。八脚为时。五脚少三指非时。</p><p>从二月一日至十五日。</p><p>第五十五日。七脚为时。三脚少三指非时。</p><p>从二月十六日至三十日。</p><p>第六十五日。六脚为时。三脚少四指非时。</p><p>从三月一日至十五日。</p><p>第七十五日。五脚为时。三脚少三指非时。</p><p>从三月十六日至三十日。</p><p>第八十五日。四脚为时。二脚少一指非时。</p><p>从四月一日至十五日。</p><p>夏初分。</p><p>第一十五日。三脚为时。二脚少四指非时。</p><p>从四月十六日至三十日。</p><p>第二十五日。二脚为时。一脚少五指非时。</p><p>从五月一日至十五日。</p><p>第三十五日。二脚半为时。一脚少三指非时。</p><p>从五月十六日至三十日。</p><p>第四十五日。三脚半为时。二脚少二指非时。</p><p>从六月一日至十五日。</p><p>第五十五日。四脚半为时。二脚半非时。</p><p>从六月十六日至三十日。</p><p>第六十五日。五脚为时。三脚非时。</p><p>从七月一日至十五日。</p><p>第七十五日。五脚半为时。三脚半非时。</p><p>从七月十六日至三十日。</p><p>第八十五日。六脚为时。四脚半非时。</p><p>从八月一日至十五日。</p><p>如是诸比丘。我已说十二月时非时。为诸声闻之所应行。怜愍利益故说。我所应作已竟。汝等当行。若树上空处。露坐思惟。诸比丘莫为放逸后致悔恨。是我所教戒。佛说经竟。时诸比丘。皆大<a href=\"/remen/huanxi.html\" class=\"keylink\" target=\"_blank\">欢喜</a>。劝助<a href=\"/remen/shouchi.html\" class=\"keylink\" target=\"_blank\">受持</a>。</p><p>佛说时非时经</p><p><a href=\"/remen/yinyuan1.html\" class=\"keylink\" target=\"_blank\">因缘</a>轻慢故命终堕<a href=\"/remen/diyu.html\" class=\"keylink\" target=\"_blank\">地狱</a></p><p>因缘修善者于此生天上</p><p>缘斯修善业离恶得<a href=\"/remen/jietuo.html\" class=\"keylink\" target=\"_blank\">解脱</a></p><p>不善欲因缘身坏入恶道</p><p><a href=\"/remen/tianzhu.html\" class=\"keylink\" target=\"_blank\">天竺</a><a href=\"/remen/sanzang.html\" class=\"keylink\" target=\"_blank\">三藏</a>法师若罗严。手执梵本。口自宣译。凉州道人。于阗城中写讫。</p><p>披褐怀玉深智作愚外如夷人</p><p>内怀明珠千亿万劫与道同躯</p></div>"
}]