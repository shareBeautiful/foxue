[{
    "title": "第720部 佛说禅行三十七品经",
    "author": "安世高 译",
    "html": "<div class=\"B1_text\"><p>佛说禅行三十七品经</p><p>闻如是。一时佛游于舍卫国祇树给孤独园。佛言诸<a href=\"/remen/biqiu.html\" class=\"keylink\" target=\"_blank\">比丘</a>。若能弹指间。惟行自身身<a href=\"/remen/zhiguan.html\" class=\"keylink\" target=\"_blank\">止观</a>。外身身止观。内外身身止观。分别念解<a href=\"/remen/shijian.html\" class=\"keylink\" target=\"_blank\">世间</a>痴恼。是为<a href=\"/remen/jingjin.html\" class=\"keylink\" target=\"_blank\">精进</a>。为如<a href=\"/\" class=\"keylink\" target=\"_blank\">佛教</a>。非是愚痴食人施。何况能多<a href=\"/remen/xingzhe.html\" class=\"keylink\" target=\"_blank\">行者</a>。撮取其要。若弹指间。止观痛若止观意及止观法。内外分别念解世间痴恼。皆如上说。何况多行者。是故可念行四意止。</p><p>佛言诸比丘。若弹指间。惟行未生恶法不令生。劝意治行精进摄意。是为精进行禅。为如佛教。不是愚痴食人施。何况多行者。摄取其要。若弹指间。惟行已生恶法即得断。若惟行未生善法便发生。及已生善法立不忘增行得满。劝意治行精进摄意。皆如上说。何况多行者。是故可念行四意断。</p><p>佛言诸比丘。若弹指间。惟行欲定断<a href=\"/remen/shengsi.html\" class=\"keylink\" target=\"_blank\">生死</a>。惟神足是为最精进行禅。为如佛教。不是愚痴食人施。何况多行者。摄取其要。若弹指间。惟行精进定。若惟行意定及戒定断生死惟神足。皆如上说。何况多行者。是故可念行四神足。佛言诸比丘。若弹指间。惟行信根。以见四喜之事。不离佛亦法与众及戒。是为精进行禅。为如佛教。不是愚痴食人施。何况多行者。撮取其要。若弹指间。惟行精进根。以见四意断。若惟行念根。以见四意止。若惟行定根。以见四禅。若惟行慧根。以见<a href=\"/remen/sidi.html\" class=\"keylink\" target=\"_blank\">四谛</a>。皆如上说。何况多行者。是故可念行五根。佛言诸比丘。若弹指间。惟行信力。从得四喜之事。令无能坏。是为精进行禅。为如佛教。非是愚痴食人施。何况多行者。若弹指间。惟行精进力。若念力。若<a href=\"/remen/dingli.html\" class=\"keylink\" target=\"_blank\">定力</a>。若慧力。皆如上说。何况多行者。是故可念行五力。</p><p>佛言诸比丘。若弹指间。惟行念觉意。以念所当念。以爱念。以<a href=\"/remen/zhengnian.html\" class=\"keylink\" target=\"_blank\">正念</a>。为善法念。得志不忘。是为精进行禅。为如佛教。不是愚痴食人施。何况多行者。撮取其要。若弹指间。惟行法解觉意。其意经经分别解随顺解。若惟行精进觉意。其身精进。意亦精进。若惟行爱觉意。知所当爱令意得喜。若惟行止觉意。令身休止。意亦休止。若惟行定觉意。令意住念亦住。志不乱不邪念。若惟行护觉意。为护行知所念知安身。令见道护。恶念安隐行事事。皆如上说。何况多行者。是故可念行七觉意。佛言诸比丘。若弹指间。惟行<a href=\"/remen/zhengjian.html\" class=\"keylink\" target=\"_blank\">正见</a>。以知古知始知终。知内知外。知苦知习。知尽知道。知佛知法。知比丘众。知学行事。如六合所习所取<a href=\"/remen/huanxi.html\" class=\"keylink\" target=\"_blank\">欢喜</a>变失及其归趣。知不贪之德。是为正见。为精进行禅。为如佛教。不是愚痴食人施。何况多行者。撮取其要。若弹指间。惟行正思。为思<a href=\"/remen/chujia.html\" class=\"keylink\" target=\"_blank\">出家</a>思不诤思不杀。若惟行正语不<a href=\"/remen/wangyu.html\" class=\"keylink\" target=\"_blank\">妄语</a>不两舌不恶口不形笑。若惟行正命。不以贪<a href=\"/remen/shenghuo.html\" class=\"keylink\" target=\"_blank\">生活</a>。不恚生活。不以痴生活。若惟行正业。不杀不盗窃不邪淫。若惟行正治。以修治四意断之事。若惟行正念。以受行四意止。亦惟行正定。以思念四禅事事。皆同如上说。其弹指间。<a href=\"/remen/gongde.html\" class=\"keylink\" target=\"_blank\">功德</a>如是。何况多行者。是故可念行八正道。佛说是已。皆欢喜受。</p></div>"
}]