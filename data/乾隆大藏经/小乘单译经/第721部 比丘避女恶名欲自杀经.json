[{
    "title": "第721部 比丘避女恶名欲自杀经",
    "author": "法炬 译",
    "html": "<div class=\"B1_text\"><p><a href=\"/remen/biqiu.html\" class=\"keylink\" target=\"_blank\">比丘</a>避女恶名欲<a href=\"/remen/zisha.html\" class=\"keylink\" target=\"_blank\">自杀</a>经</p><p>如是我闻。一时佛住舍卫国。祇树给孤独园。时有异比丘。在拘萨罗人间。住一林中。时彼比丘。与长者妇女。嬉戏起恶名声。时彼比丘。作是念。我今不应共他妇女起恶名声。我今欲于此林中自杀。时彼林中。止住天神作是念。恶不善不类。此比丘不坏无过。而于林中。欲自杀身。我今当往方便开悟。时彼天神。化作长者女身语比丘言。于诸巷路四衢道中。<a href=\"/remen/shijian.html\" class=\"keylink\" target=\"_blank\">世间</a>诸人。为我及汝。起恶名声言。我与汝共相习近。作不正事。已有恶名今可<a href=\"/remen/huansu.html\" class=\"keylink\" target=\"_blank\">还俗</a>共相娱乐。比丘答言。以彼里巷四衢道中。为我与汝起恶名声。共相习近。为不正事。我今且自杀身。时彼天神还复天身。而说偈言。</p><p>虽闻多恶名苦<a href=\"/remen/xingzhe.html\" class=\"keylink\" target=\"_blank\">行者</a>忍之</p><p>不应苦自害亦不应起恼</p><p>闻声恐怖者是则林中兽</p><p>是轻躁<a href=\"/remen/zhongsheng.html\" class=\"keylink\" target=\"_blank\">众生</a>不成<a href=\"/remen/chujia.html\" class=\"keylink\" target=\"_blank\">出家</a>法</p><p>仁者当堪耐下中上恶声</p><p>执心坚住者是则出家法</p><p>不由他人语令汝成劫贼</p><p>亦不由他人令汝得罗汉</p><p><a href=\"/remen/rufa.html\" class=\"keylink\" target=\"_blank\">如法</a>自知已诸天亦复知</p><p>尔时比丘。为彼天神所开悟已。专精思惟。断除<a href=\"/remen/fannao.html\" class=\"keylink\" target=\"_blank\">烦恼</a>。得阿罗汉。</p></div>"
}]