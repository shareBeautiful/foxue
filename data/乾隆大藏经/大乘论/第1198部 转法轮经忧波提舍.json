[{
    "title": "第1198部 转法轮经忧波提舍",
    "author": "天亲菩萨造",
    "html": "<div class=\"B1_text\"><p>转法轮经忧波提舍</p><p>转法轮经忧波提舍翻译之记</p><p>转法轮经。如来初说。忧波提舍义门之名。天亲菩萨之所开示。佛说为谁。憍陈如等。义行此方。必主其人。魏骠骑大将军开府仪同三司御史中尉勃海高仲密。善求义方。选真简伪。故请法师毗目智仙。并其<a href=\"/remen/dizi.html\" class=\"keylink\" target=\"_blank\">弟子</a>瞿昙流支。于邺城内在金华寺。出此义门忧波提舍。兴和三年岁次大梁建酉之月朔次庚子十一日译。三千九百四十二言。<a href=\"/remen/shamen.html\" class=\"keylink\" target=\"_blank\">沙门</a>昙林对译录记。</p><p>如是我闻。一时婆伽婆。住王舍城耆阇崛山中。与大<a href=\"/remen/biqiu.html\" class=\"keylink\" target=\"_blank\">比丘</a>僧大菩萨众俱。尔时<a href=\"/remen/shizun.html\" class=\"keylink\" target=\"_blank\">世尊</a>告智员大海乐说辩才菩萨言。智员大海乐说辩才。有二种住持如来转法轮。何等为二。一者<a href=\"/remen/zhongsheng.html\" class=\"keylink\" target=\"_blank\">众生</a>住持。二者法住持。智员大海乐说辩才。此二种住持如来转法轮。乃至尽此修多罗说。</p><p>此<a href=\"/remen/zhengfa.html\" class=\"keylink\" target=\"_blank\">正法</a>轮胜修多罗。以何义故。彼牟尼王不可思议不可称不可说不可量不可喻如<a href=\"/remen/xukong.html\" class=\"keylink\" target=\"_blank\">虚空</a>不断不常顺入<a href=\"/remen/yinyuan1.html\" class=\"keylink\" target=\"_blank\">因缘</a>。寂静胜寂静最胜寂静第一寂静如实谛不虚妄。如来转无上法轮。说此修多罗。如来弟子声闻之人声闻弟子诸仙人等之所赞叹。此因缘故我今解释。云何解释。无量<a href=\"/remen/gongde.html\" class=\"keylink\" target=\"_blank\">功德</a>大牟尼王。何故转此不可思议不可称量第一寂静善无垢轮。一以何义故。名胜修多罗。二以何义故名为世尊(本元少第三法)。四如来何故。在王舍城耆阇崛山。二种住持转此法轮不在余处。五以何义故名为如来。六以何义故名为法轮。七又复世尊几转几行而转法轮。八又复世尊此中说转。何故如来不生法门说一切法不转不回。应如是知毕竟不起。若此转者。云何得避彼修多罗。彼修多罗则不须避。九又若此说众生住持法。住持者云何。<a href=\"/remen/banruo.html\" class=\"keylink\" target=\"_blank\">般若</a>波罗蜜中。如来告彼须<a href=\"/remen/puti.html\" class=\"keylink\" target=\"_blank\">菩提</a>言。如来设复经劫说言众生。众生颇有众生生灭不耶。须菩提言。不也世尊。一切众生无始来净。如来复于无垢名称修多罗说。若住法想。此则大病。若众生法皆不可得。然则世尊何所住持而转法轮。此须解释。十又复世尊以何义故。舍彼宽博种种胜妙华树<a href=\"/remen/zhuangyan.html\" class=\"keylink\" target=\"_blank\">庄严</a>无量胜人多众集处。于波罗奈少人众处。在波吒离树影荫下鹿苑之中。而转法轮。此之因缘亦须解释。十一又复世尊何处初坐而转法轮。十二又复世尊转法轮时。几许众生舍恶<a href=\"/remen/xingshan.html\" class=\"keylink\" target=\"_blank\">行善</a>。十三以要言之示现云何众生住持及法住持。十四此皆是难。</p><p>自下解释。彼法今说。以何义故。彼最第一无垢广博不可称量不可思议不可破坏。甚深不动正觉。世尊已说此经。又复今说胜无垢广博。不可称誉<a href=\"/remen/sanjie.html\" class=\"keylink\" target=\"_blank\">三界</a>众生所赞。世尊何故说此不可称量离一切过胜修多罗。此义今释。世尊恐彼会中有天阿修罗人龙及夜叉鸠槃茶等。闻转法轮心生疑惑。不知世尊几种住持而转法轮。世尊观察众生疑心。为断彼疑。是故为说二种住持。而转法轮。此义云何。偈言。</p><p><a href=\"/remen/shijian.html\" class=\"keylink\" target=\"_blank\">世间</a>人及天疑心观法主</p><p>为断疑义故说此修多罗</p><p>又复世尊有大悲力<a href=\"/remen/154932.html\" class=\"keylink\" target=\"_blank\">饶益</a>众生故说此经。云何世尊大悲力说此义。今说世尊如是于诸众生知无众生。诸法皆如乾闼婆城。如是知已众生住持及法住持。已转法轮。此义云何。偈言。</p><p>知世间<a href=\"/remen/wuwo.html\" class=\"keylink\" target=\"_blank\">无我</a>如幻乾闼婆</p><p>众生法住持如来大悲说</p><p>示现自力故能说义。世间更无能住持者。唯佛能作二种住持。更无有人能转法轮。如我转者又复有义。偈言。</p><p>非是天宫殿非阿修罗舍</p><p>非人处龙宫有如是众生</p><p>第一不可称离过灭三苦</p><p><a href=\"/remen/tianren.html\" class=\"keylink\" target=\"_blank\">天人</a>恭敬礼善转第一轮</p><p>又无量苦无量具足。然后乃得阿耨多罗三藐三菩提故。始行菩萨若闻是已心生怯弱。如来为欲除彼怯弱。示现此义无垢净觉。若无量苦无量具足。得阿耨多罗三藐三菩提。无量功德示此法轮。偈言。</p><p>金珠真珠等妻子国城施</p><p>头分眼骨髓手足等施胜</p><p>种种苦持戒希有得<a href=\"/remen/foshen.html\" class=\"keylink\" target=\"_blank\">佛身</a></p><p>功德不可称为疑怯者示</p><p>佛增上意观众生心。无量功德而转法轮。又复未发<a href=\"/remen/putixin.html\" class=\"keylink\" target=\"_blank\">菩提心</a>人。声闻缘觉乘。欲入<a href=\"/remen/niepan.html\" class=\"keylink\" target=\"_blank\">涅槃</a>舍。大乘住。持此义示现。又复胜意。若有声闻缘觉等乘入涅槃舍。则不复转无上法轮。偈言。</p><p>小心离悲等欲入二涅槃</p><p>牟尼说此经令住第一乘</p><p>又此福人<a href=\"/remen/huanxi.html\" class=\"keylink\" target=\"_blank\">欢喜</a>饶益。此义示现。一切世间最胜无比转法轮师无如我师。偈言。</p><p>若已归依佛今归当复归</p><p>牟尼喜彼人说此修多罗</p><p>若余依止外道之人将引饶益。此义示现。无垢功德庄严妙身而转法轮。汝师非比。汝师不能令汝获得无漏善法。偈言。</p><p>依止恶智识如来见世间</p><p>为引彼人故为说此经宝</p><p>一切智慢寂静饶益。示现此义。我一切智。今者新转无上法轮。云何汝是一切智人。偈言。</p><p>佛初转法轮能除断常倒</p><p>不能转净轮彼非一切智</p><p>求广胜果无上<a href=\"/remen/futian.html\" class=\"keylink\" target=\"_blank\">福田</a>饶益。示现不可思议<a href=\"/remen/guobao.html\" class=\"keylink\" target=\"_blank\">果报</a>能与。若有能转无上法轮。<a href=\"/remen/bushi.html\" class=\"keylink\" target=\"_blank\">布施</a>彼者得大果报。偈言。</p><p>若有人能转无上正法轮</p><p>少施如是人得无比果报</p><p>又菩萨行得果饶益。示现此义。世尊说言。我此法轮能大饶益。已行无量亿那由他百千苦行。能舍难舍。譬如抒海心不休息。又言本生。作摩那婆身。及妻子我皆舍施。又言本生。作梵得王。所爱二子我舍布施。心不生悔。又言本生。作善牙王最端正。女人中胜妙。名孙陀利。施<a href=\"/remen/poluomen.html\" class=\"keylink\" target=\"_blank\">婆罗门</a>。又言本生。作德藏王得陀罗尼。我七千年未一胁卧。又言本生。作不思议功德宝德王之太子。童子之身。一切论义我皆已得。为众生说。又言本生。作身汁仙。割身手足不生嗔恨。为说忍法。又言本生。作月光王。舍头布施不生嗔恨。又言本作。一切众生所喜见王童子之身。我十二年食香烧身<a href=\"/remen/gongyang.html\" class=\"keylink\" target=\"_blank\">供养</a><a href=\"/remen/fofa.html\" class=\"keylink\" target=\"_blank\">佛法</a>。心不生悔。又言本作。疗病王身。已疗一切阎浮提人一切病苦。如是种种无量苦恼皆悉已作有大饶益。我已<a href=\"/remen/zhengde.html\" class=\"keylink\" target=\"_blank\">证得</a>如是菩萨种种苦行得果示现示现饶益。世尊已说此修多罗。偈言。</p><p>若如是初因苦行广舍身</p><p>贫穷乞丐者随所应施与</p><p>离一切诸过第一寂静轮</p><p>说不毁第一是故我今转</p><p>以何义故名世尊者。堪受供养故名世尊。更有余义。如菩提心忧波提舍。彼中示现。</p><p>如来何故在王舍城耆阇崛山。二种住持转于法轮。不余处者难不相应。随在何处此难无穷。世尊若在余处游行。亦有此难。是则无穷。更有余义。如菩提心忧波提舍。彼处示现。以何义故名如来者。彼义今说。如实而来故名如来。何法名如涅槃名如。众生与法彼二不如。如世尊说。诸比丘。第一圣谛不虚妄法名为涅槃。知故名来。异声论界知字论界。如世人说。此人来生。此明何义。此明<a href=\"/remen/zhihui.html\" class=\"keylink\" target=\"_blank\">智慧</a>具足。来义如是。涅槃名如。知解名来。正觉涅槃故名如来。又空<a href=\"/remen/wuxiang.html\" class=\"keylink\" target=\"_blank\">无相</a>无愿名如。如彼一切行故名如来。又<a href=\"/remen/sishengdi.html\" class=\"keylink\" target=\"_blank\">四圣谛</a>此名为如。非余人见彼一切行故名如来。又复一切如是佛法此名为如。彼来此人故名如来。又复如名<a href=\"/remen/liuboluomi.html\" class=\"keylink\" target=\"_blank\">六波罗蜜</a>。布施持戒忍辱<a href=\"/remen/jingjin.html\" class=\"keylink\" target=\"_blank\">精进</a><a href=\"/remen/chanding.html\" class=\"keylink\" target=\"_blank\">禅定</a>般若。正觉彼来故名如来。实舍寂慧安住是如。如彼无上正遍知来故名如来。一切如是菩萨诸地。欢喜离垢明焰难胜现前远行不动善慧法云等十。此名为如。如彼无上正遍知来故名如来。如八道来故名如来。以有般若波罗蜜足方便足来故名如来。或名如去。言如去者。或以如说故名如去。又如去者。去不复来故名如去。以何义故名法轮者。彼义今<a href=\"/remen/shuofa.html\" class=\"keylink\" target=\"_blank\">说法</a>体是轮故名法轮。譬如世间铜体是瓶故名铜瓶。木体为轮故名木轮。此亦如是。法体为轮故名法轮。如是示现。何者是法。谓三十七菩提分法。此法是轮故名法轮。又一切法自体觉义是法轮义。又一切法胜庄严义。又取舍义。如是等义名为法轮。舍何等物谓舍有为。取何者物谓取涅槃。又能破坏一切<a href=\"/remen/fannao.html\" class=\"keylink\" target=\"_blank\">烦恼</a>。是故名轮。如时运轮法王治轮如轮王轮。一切世间光明照轮如星宿轮。又说法轮。不断常轮。二边不定。又不生轮。如因缘生。又不二轮。如眼与色。乃至意法不二应知。不可得轮。以三世法不可得故。又复空轮。离诸见故。又无相轮。观一切相离诸相故。又无愿轮。离三界故。一切分别不别异轮。以一切法不分别故。</p><p>世尊复于阿那婆达多龙王修多罗中告龙王言。贤面龙王。又法轮者。实不坏行如是名轮。三世等故。无自体轮。以离有无二种见故。又复离轮。身无染故。又不着轮。以离心意<a href=\"/remen/yishi.html\" class=\"keylink\" target=\"_blank\">意识</a>等故。无处所轮。以舍一切有行生故。又复实轮。大实见故。又复谛轮。正修不坏故。又不尽轮。示不尽故。又法界轮以一切法皆悉行故。又实际轮以前后际非际轮故。又如如轮诸法自体无自体故。已无为轮一切疑虑观察定故。又复常轮圣性集故。又复空轮不见内外一切物故。又无相轮以一切相不分别故。又无愿轮以一切法不攀缘故。又无为轮一切言语所说。皆空不可说故。如是世尊所说法轮。此等皆是法论之义。</p><p>又复世尊几转几行。转法轮者。彼义今说。法轮三转有十二行。此苦圣谛。此集圣谛。此灭圣谛。此苦灭道圣谛。此第一转。此苦圣谛应知。此苦集应断。此苦灭应证。此苦灭道应修。此第二转。此苦圣谛已知。此苦集已断。此苦灭已证。此苦灭道已修。此第三转。此说三转如是。苦智集智灭智道智如是。苦谛有三转智如是。集谛如是灭谛如是。道谛有三转智。彼如是说有十二行。何以故。如是异行于苦谛中有三转智。异行集谛异行灭谛异行道谛。皆三转智。此如是说有十二行。</p><p>所言苦者谓之<a href=\"/remen/wuyin.html\" class=\"keylink\" target=\"_blank\">五阴</a>。五阴苦相是名为苦。彼苦相空通达此空。是名苦智圣谛。彼五阴因爱使见因是名为集。若不分别不分别不取不触爱因见因是名集智圣谛。若彼五阴毕竟尽灭。前际不来后际不去中际不得。是名为灭。彼如是知是名灭智圣谛。若道得已攀缘苦智集智灭智。彼平等相彼不二智。是名苦灭道智圣谛。又复何故非少非多。说彼圣谛如是。分别此则无穷。又复如是知四圣谛则得<a href=\"/remen/jietuo.html\" class=\"keylink\" target=\"_blank\">解脱</a>。所谓知苦苦因苦灭后得方便。如是四圣谛。此如是义次第而说。又平等相何者。名圣谛不虚妄法。以不虚妄故名为谛。各各自相皆不虚妄。如是不虚妄法是平等相。又复胜相何者。胜相苦逼迮相集能生相灭寂静。相道者出相。又十二行若逆若顺。有十二分因缘生转。又复广普修多罗说正分别能分别。不善观察生于无明。非有生法如是乃至大苦聚集。彼有及灭如是。法轮十二行转居邻。若知<a href=\"/remen/sanbao.html\" class=\"keylink\" target=\"_blank\">三宝</a>具足。</p><p>又复世尊此中说转。何故如来不生法门说一切法。不转不回应如是知。毕竟不起如是次第。彼义今释。彼<a href=\"/remen/zhendi.html\" class=\"keylink\" target=\"_blank\">真谛</a>说此世谛说。又此时说。又此为治信受故说此义。已说是故今说。又复此为初业菩萨故如是说。得大地人如是不诤。</p><p>若众生法皆不可得。然则世尊何所住持而转法轮。彼义今释。佛以大悲不取众生亦不取法。而<a href=\"/remen/changzhu.html\" class=\"keylink\" target=\"_blank\">常住</a>持众生及法已转法轮。又复世尊于龙王问修多罗说。如虚空转名法轮转。又复此是世尊方便。诸法无名以名字说。是故偈言。</p><p>一切法无名设名以名法</p><p>世尊法尔不取众生。而治众生为之说法。虽不取法而常广说一切诸法。又复般若波罗蜜经。无垢名称修多罗说。为知真谛故说世谛。如是无过。又复世尊以何义故。舍彼宽博种种胜妙华树庄严无量胜人多众集处。于波罗奈少人众处。在波吒离树影荫下鹿苑之中而转法轮。彼义今释。世尊往昔已于彼处。六十千亿那由他会广行布施。又于彼处已曾供养六十千亿那由他佛。又于彼处已有九十一亿千佛转于法轮。彼处常饶寂静仙人。有如是等诸大功德。是故世尊在于彼处而转法轮。此义已释今复更说。又广普经有偈说言。</p><p>我六十千亿那由他会施</p><p>供六十千亿那由他诸佛</p><p>波罗奈处胜有胜旧仙人</p><p>第一天龙等常赞说法处</p><p>九十一亿前我忆无上胜</p><p>于此妙林中转无上法轮</p><p>此有那由他寂静胜仙人</p><p>常在鹿苑中故名仙人处</p><p>如是胜林中转无上法轮</p><p>如是已转又为法人如是已转。</p><p>又复世尊。何处初坐而转法轮。彼义今释。世尊坐彼大圆殿处无量清净妙色珍宝。</p><p>庄严师子座上而转法轮。此何处说。广普经中如是说言。诸比丘有诸地天。知波罗奈欲转法轮有大饶益。置大圆殿种种庄严广博严丽。其殿纵广七百由旬。虚空诸天以盖幢幡而为庄严。于上空中欲界天子。八十四千师子之座奉施如来。施如来已一一请言。唯愿如来坐我此座而转法轮。一一天子各见世尊坐其所施师子座上而转法轮。世尊如是满足一切诸天子意。</p><p>又复世尊转法轮时。几许众生舍恶行善。彼义今释。憍陈如等有五比丘。复有诸天六十亿数。复<a href=\"/remen/sejie.html\" class=\"keylink\" target=\"_blank\">色界</a>天八十亿数。复有八十四千亿人。此何处说。彼广普经有偈说言。</p><p>阿若居邻等如是五比丘</p><p>六十亿诸天皆得<a href=\"/remen/fayan.html\" class=\"keylink\" target=\"_blank\">法眼</a>净</p><p>八十亿色天净无上法眼</p><p>净胜法眼人八万四千亿</p><p>以要言之。众生住持示说众生法。住持者示现说法。又复有义。众生住持示现。令知众生心行八万四千法。住持者示现令知八万四千法聚光明多所饶益。又复有义。众生住持此为示现。众生平等法住持者。示法平等。又复此二世谛示现。</p></div>"
}]