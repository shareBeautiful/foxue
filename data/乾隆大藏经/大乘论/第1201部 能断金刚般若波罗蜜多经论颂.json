[{
    "title": "第1201部 能断金刚般若波罗蜜多经论颂",
    "author": "无著菩萨 造",
    "html": "<div class=\"B1_text\"><p>能断金刚<a href=\"/remen/banruo.html\" class=\"keylink\" target=\"_blank\">般若</a>波罗蜜多经论颂</p><p>胜利益应知于身并属者</p><p>得未得不退谓最胜付嘱</p><p>于心广最胜至极无颠倒</p><p>利益意乐处此乘<a href=\"/remen/gongde.html\" class=\"keylink\" target=\"_blank\">功德</a>满</p><p><a href=\"/remen/liudu.html\" class=\"keylink\" target=\"_blank\">六度</a>皆名施由财<a href=\"/remen/wuwei.html\" class=\"keylink\" target=\"_blank\">无畏</a>法</p><p>此中一二三名<a href=\"/remen/xiuxing.html\" class=\"keylink\" target=\"_blank\">修行</a>不住</p><p>为自身报恩<a href=\"/remen/guobao.html\" class=\"keylink\" target=\"_blank\">果报</a>皆不着</p><p>为离于不起及离为余行</p><p>摄伏在三轮于相心除遣</p><p>后后诸疑惑随生皆悉除</p><p>若将为集造妙相非胜相</p><p>三相迁异故无此谓如来</p><p>因与果甚深于彼恶时说</p><p>此非无利益由三菩萨殊</p><p>由于先佛所奉持于戒学</p><p>并植善根故名具戒具德</p><p>能断于我想及以法想故</p><p>此名为具慧二四殊成八</p><p>别体相续起至寿尽而住</p><p>更求于余趣我想有四种</p><p>皆无故非有有故不可说</p><p>是言说因故法想有四种</p><p>由彼信解力信故生实想</p><p>不如言取故取为正说故</p><p>佛了果非比由愿智故知</p><p>为求利敬者遮其自说故</p><p>证不住于法为是随顺故</p><p>犹如舍其筏是密意应知</p><p>化体非真佛亦非<a href=\"/remen/shuofa.html\" class=\"keylink\" target=\"_blank\">说法</a>者</p><p>说法非二取所说离言诠</p><p>自受为他说非无益集福</p><p>福不持<a href=\"/remen/puti.html\" class=\"keylink\" target=\"_blank\">菩提</a>彼二能持故</p><p>得<a href=\"/remen/zixing.html\" class=\"keylink\" target=\"_blank\">自性</a>因故此余者是生</p><p>唯是<a href=\"/remen/fofa.html\" class=\"keylink\" target=\"_blank\">佛法</a>故能成最胜福</p><p>不取自果故非可取可说</p><p><a href=\"/remen/jietuo.html\" class=\"keylink\" target=\"_blank\">解脱</a><a href=\"/remen/erzhang.html\" class=\"keylink\" target=\"_blank\">二障</a>故说妙生无诤</p><p>在燃灯佛所言不取证法</p><p>由斯证法成非所取所说</p><p>智流<a href=\"/remen/weishi.html\" class=\"keylink\" target=\"_blank\">唯识</a>性国土非所执</p><p>无形故胜故非严许严性</p><p>譬如妙高山于受用无取</p><p>非有漏性故亦非是因造</p><p>为显多差别及以成殊胜</p><p>前后福不同更陈其喻说</p><p>两成尊重故由等流殊胜</p><p><a href=\"/remen/fannao.html\" class=\"keylink\" target=\"_blank\">烦恼</a>因性故由劣亦胜故</p><p>彼果胜苦故难逢胜事故</p><p>境岸非知故于余不共故</p><p>是甚深性故胜余略诠故</p><p>胄族高胜故望福福殊胜</p><p>彼行堪忍时虽苦<a href=\"/remen/xingshan.html\" class=\"keylink\" target=\"_blank\">行善</a>故</p><p>彼德难量故由斯名胜事</p><p>由无恚怒情不名为苦性</p><p>有安乐大悲行时非苦果</p><p>生心因不舍是故应坚求</p><p>谓是得忍边及此心方便</p><p>应知正<a href=\"/remen/xingzhe.html\" class=\"keylink\" target=\"_blank\">行者</a>是利生因故</p><p>于有情事相应知遍除遣</p><p>彼事谓名聚最胜除其想</p><p>诸<a href=\"/remen/shizun.html\" class=\"keylink\" target=\"_blank\">世尊</a>无比由真见相应</p><p>果不住因位是得彼果因</p><p>世尊实语故应知有四种</p><p>立要说下乘及说大乘义</p><p>由诸授记事皆无有差别</p><p>不得彼顺故是非实非妄</p><p>如言而执者对彼故宣说</p><p>常时诸处有于真性不获</p><p>由无知有住智无住得真</p><p>无智犹如闇当闲智若明</p><p>能对及所治得失现前故</p><p>由如是正行获如是福量</p><p>于法正行者业用今当说</p><p>于人有三种<a href=\"/remen/shouchi.html\" class=\"keylink\" target=\"_blank\">受持</a>闻广说</p><p>义得由从他及已闻思故</p><p>此谓熟内已余成他有情</p><p>由事时大性望福福殊胜</p><p>非境性独性能依是大人</p><p>及难可得闻无上因增长</p><p>若但持<a href=\"/remen/zhengfa.html\" class=\"keylink\" target=\"_blank\">正法</a>所依处成器</p><p>蠲除诸<a href=\"/remen/yezhang.html\" class=\"keylink\" target=\"_blank\">业障</a>速获智通性</p><p>世妙事<a href=\"/remen/yuanman.html\" class=\"keylink\" target=\"_blank\">圆满</a>异熟极尊贵</p><p>于此法修行应知获斯业</p><p>由自身行时将已为菩萨</p><p>说名为心障违于无住心</p><p>授后时记故然灯行非胜</p><p>菩萨彼行同非实由因造</p><p>无彼相为相故显非是妄</p><p>由法是佛法皆非有为相</p><p>谓以法身佛应知喻丈夫</p><p>无障圆具身是遍满性故</p><p>及德体大故亦名为大身</p><p>非有身是有说彼作非身</p><p>不了于法界作度有情心</p><p>及清<a href=\"/remen/jingtu.html\" class=\"keylink\" target=\"_blank\">净土</a>田此名为诳妄</p><p>于菩萨<a href=\"/remen/zhongsheng.html\" class=\"keylink\" target=\"_blank\">众生</a>诸法无自性</p><p>若解虽非圣名圣慧应知</p><p>虽不见诸法此非无有眼</p><p>佛能具五种由境虚妄故</p><p>种种心<a href=\"/remen/liuzhuan.html\" class=\"keylink\" target=\"_blank\">流转</a>离于念处故</p><p>彼无持常转故说为虚妄</p><p>应知是智持福乃非虚妄</p><p>显此福因故重陈共喻言</p><p>谓于真法身无随好圆满</p><p>亦非是具相非身性应知</p><p>于法身无别非如来无二</p><p>重言其具相由二体皆无</p><p>如佛说亦无说二是所执</p><p>由不离法界说亦无自性</p><p>能说所说虽甚深然亦非无敬信者</p><p>由非众生非非生非圣圣性相应故</p><p>少法无有故无上觉应知</p><p>由法界不增清净平等性</p><p>及方便无上由漏性非法</p><p>是故非善法由此名为善</p><p>说法虽无记非不得应知</p><p>由斯一法宝胜彼宝无量</p><p>于诸算势类因亦有差殊</p><p>寻思于<a href=\"/remen/shijian.html\" class=\"keylink\" target=\"_blank\">世间</a>喻所不能及</p><p>法界平等故佛不度众生</p><p>于诸名共聚不在法界外</p><p>若起于法执与<a href=\"/remen/wozhi.html\" class=\"keylink\" target=\"_blank\">我执</a>过同</p><p>定执脱有情是无执妄执</p><p>不应以色体唯如来法身</p><p>勿彼转轮王与如来齐等</p><p>即具相果报圆满福不许</p><p>能招于法身由方便异性</p><p>唯见色闻声是人不知佛</p><p>此真<a href=\"/remen/rufa.html\" class=\"keylink\" target=\"_blank\">如法</a>身非是识境界</p><p>其福不失亡果报不断绝</p><p>得忍亦不断以获无垢故</p><p>更论于福因为此陈其喻</p><p>彼福无报故正取非越取</p><p>彼福招化果作利有情事</p><p>彼事由任运<a href=\"/remen/chengfo.html\" class=\"keylink\" target=\"_blank\">成佛</a>现诸方</p><p>去来等是化正觉常不动</p><p>彼于法界处非一异应知</p><p>微尘将作墨喻显于法界</p><p>此论造墨事为彰烦恼尽</p><p>非聚非集性显是非一性</p><p>于彼总集性明其非异性</p><p>不了但俗言诸凡愚妄执</p><p>断我法二种非证觉无故</p><p>是故见无见无境虚妄执</p><p>由此是细障如是知故断</p><p>由得二种智及定彼方除</p><p>陈福明<a href=\"/remen/huashen.html\" class=\"keylink\" target=\"_blank\">化身</a>非无无尽福</p><p>诸佛说法时不言身是化</p><p>由不自言故是其真实说</p><p>如来<a href=\"/remen/niepan.html\" class=\"keylink\" target=\"_blank\">涅槃</a>证非造亦不殊</p><p>此集造有九以正智观故</p><p>见相及与识居处身受用</p><p>过去并现存未至详观察</p><p>由观察相故受用及迁流</p><p>于有为事中获无垢<a href=\"/remen/zizai.html\" class=\"keylink\" target=\"_blank\">自在</a></p></div>"
}]