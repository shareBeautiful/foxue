[{
    "title": "第1312部 金刚顶瑜伽中发阿耨多罗三藐三菩提心论",
    "author": "大广智不空 译",
    "html": "<div class=\"B1_text\"><p>金刚顶瑜伽中发阿耨多罗三藐三<a href=\"/remen/putixin.html\" class=\"keylink\" target=\"_blank\">菩提心</a>论 (亦名瑜伽总持释门说<a href=\"/remen/puti.html\" class=\"keylink\" target=\"_blank\">菩提</a>心观行<a href=\"/remen/xiuxing.html\" class=\"keylink\" target=\"_blank\">修行</a>义)</p><p>大广智阿阇梨云。若有上根上智之人。不乐外道二乘法。有大度量。勇锐无惑者。宜修佛乘。当发如是心。我今志求阿耨多罗三藐三菩提不求余果。誓心决定故。魔宫震动。十方诸佛皆悉证知。常在人天。受胜快乐。所生之处。忆持不忘若愿成瑜伽中诸菩萨身者。亦名发菩提心。何者谓此诸尊。皆同大毗卢遮那<a href=\"/remen/foshen.html\" class=\"keylink\" target=\"_blank\">佛身</a>。如人贪名官者发求名官心修理名官行。若贪财宝者。发求财宝心。作经营财物行。凡人欲求善之与恶。皆先标其心。而后成其志。所以求菩提者。发菩提心。修菩提行。既发如是心已。须知菩提心之行相。其行相者。三门分别。诸佛菩萨。昔在因地。发是心已。胜义。<a href=\"/remen/xingyuan.html\" class=\"keylink\" target=\"_blank\">行愿</a>。三摩地为戒。乃至<a href=\"/remen/chengfo.html\" class=\"keylink\" target=\"_blank\">成佛</a>。无时暂忘。唯<a href=\"/remen/zhenyan.html\" class=\"keylink\" target=\"_blank\">真言</a>法中。即身成佛故。是故说三摩地于诸教中。阙而不言。一者行愿。二者胜义。三者三摩地。</p><p>初行愿者。谓修习之人。常怀如是心。我当利益安乐无余有情界。观十方含识犹如己身。所言利益者。谓劝发一切有情。悉令安住无上菩提。终不以二乘之法而令得度真言行人。知一切有情。皆含如来藏性皆堪安住无上菩提。是故不以二乘之法而令得度。故<a href=\"/fojing/huayanjing/yuanwen.html\" class=\"keylink\" target=\"_blank\">华严经</a>云。无一<a href=\"/remen/zhongsheng.html\" class=\"keylink\" target=\"_blank\">众生</a>而不具有如来<a href=\"/remen/zhihui.html\" class=\"keylink\" target=\"_blank\">智慧</a>。但以<a href=\"/remen/wangxiang.html\" class=\"keylink\" target=\"_blank\">妄想</a>颠倒执着而不<a href=\"/remen/zhengde.html\" class=\"keylink\" target=\"_blank\">证得</a>。若离妄想。一切智。自然智。无碍智。则得现前。所言安乐者。谓行人。即知一切众生毕竟成佛故。不敢轻慢。又于大悲门中。尤宜拯救。众生所求皆与而给付之。乃至身命而不吝惜其命安存。使令悦乐。既亲近已。信任师言。因其相亲。亦可教导。众生愚蒙。不可强度。真言<a href=\"/remen/xingzhe.html\" class=\"keylink\" target=\"_blank\">行者</a>。方便引进。</p><p>二胜义者。观一切法无<a href=\"/remen/zixing.html\" class=\"keylink\" target=\"_blank\">自性</a>。云何无自性。谓凡夫执著名闻利养资生之具。务以安身。恣行三毒五欲。真言行人诚可厌患诚可弃舍。又诸外道等。恋其身命。或助以药物。得仙宫住寿。或复生天以为究竟。真言行人。应观彼等业力若尽。未离<a href=\"/remen/sanjie.html\" class=\"keylink\" target=\"_blank\">三界</a><a href=\"/remen/fannao.html\" class=\"keylink\" target=\"_blank\">烦恼</a>尚存。宿殃未殄。恶念旋起。当后之时。沉沦<a href=\"/remen/kuhai.html\" class=\"keylink\" target=\"_blank\">苦海</a>。难可出离。当知外道之法。亦同幻梦阳焰也。又二乘之人。声闻执<a href=\"/remen/sidi.html\" class=\"keylink\" target=\"_blank\">四谛</a>法。缘觉执<a href=\"/remen/shieryinyuan.html\" class=\"keylink\" target=\"_blank\">十二因缘</a>。知四大<a href=\"/remen/wuyin.html\" class=\"keylink\" target=\"_blank\">五阴</a>毕竟磨灭。深起厌离。破众生执。勤修本法。克证其果。趣大<a href=\"/remen/niepan.html\" class=\"keylink\" target=\"_blank\">涅槃</a>。以为究竟。真言行者。当观二乘之人。虽破人执犹有法执。但静<a href=\"/remen/yishi.html\" class=\"keylink\" target=\"_blank\">意识</a>不知其他。又成果位。已灰身灭智。趣其涅槃。如大<a href=\"/remen/xukong.html\" class=\"keylink\" target=\"_blank\">虚空</a>湛然常寂。有定性者。难可发生。要待劫限等满。方乃发生。若不定性者。无论劫限。遇缘便回心向大。从化城起为已超三界。谓宿信佛故。乃蒙诸佛菩萨而以方便。遂发大心。乃从初十信。下遍历诸位。经三无数劫难行苦行。然得成佛。既知声闻缘觉。智慧狭劣。亦不可乐。又有众生。发大乘心。行菩萨行。于诸法门。无不遍修。复经三阿僧祇劫修<a href=\"/remen/liudu.html\" class=\"keylink\" target=\"_blank\">六度</a>万行。皆悉具足。然证<a href=\"/remen/foguo.html\" class=\"keylink\" target=\"_blank\">佛果</a>。久远而成。斯由所习法散致有次第。今真言行人。如前观已。复发利益安乐无余众生界一切众生心。以大悲决定。永超外道二乘境界。复修瑜伽胜上法。能从凡入佛位者。亦超十地菩萨境界。又深知一切法无自性。云何无自性。前已旨陈。夫迷途之法。从妄想生。乃至展转。成无量无边烦恼。<a href=\"/remen/lunhui.html\" class=\"keylink\" target=\"_blank\">轮回</a>六趣者。若<a href=\"/remen/juewu.html\" class=\"keylink\" target=\"_blank\">觉悟</a>已。妄想止除。种种法灭。故无自性。复次诸佛慈悲。从真起用。救摄众生。应病与药。施诸法门。随其烦恼对治迷津遇筏达于<a href=\"/remen/bian.html\" class=\"keylink\" target=\"_blank\">彼岸</a>。法亦应舍。无自性故。如大毗卢遮那成<a href=\"/fojing/\" class=\"keylink\" target=\"_blank\">佛经</a>云。诸法<a href=\"/remen/wuxiang.html\" class=\"keylink\" target=\"_blank\">无相</a>。谓虚空相。作是观已。名胜义菩提心。当知一切法空。已悟法本无生。心体自如。不见身心。住于寂灭平等究竟真实之智。令无退失。妄心若起。知而勿随。妄若息时。心源空寂。万德斯具。妙用无穷。所以十方诸佛。以胜义行愿为戒。但具此心者。能转法轮。自他俱利。如华严经云。</p><p>悲光慧为主方便共相应</p><p>信解清净心如来无量力</p><p>无碍智现前自悟不由他</p><p>具足同如来发此最胜心</p><p><a href=\"/remen/fozi.html\" class=\"keylink\" target=\"_blank\">佛子</a>始发生如是妙宝心</p><p>则超凡夫位入佛所行处</p><p>生在如来家种族无瑕玷</p><p>与佛共平等决成无上觉</p><p>才生如是心即得入初地</p><p>心乐不可动譬如大山王</p><p>又准华严经云。从初地乃至十地。于地地中。皆以大悲为主。如无量寿观经云。<a href=\"/remen/foxin.html\" class=\"keylink\" target=\"_blank\">佛心</a>者。大慈悲是。又<a href=\"/fojing/niepanjing/\" class=\"keylink\" target=\"_blank\">涅槃经</a>云。南无纯陀。身虽人身。心同佛心。又云。</p><p>怜愍<a href=\"/remen/shijian.html\" class=\"keylink\" target=\"_blank\">世间</a>大医王身及智慧俱寂静</p><p><a href=\"/remen/wuwo.html\" class=\"keylink\" target=\"_blank\">无我</a>法中有真我是故敬礼无上尊</p><p><a href=\"/remen/faxin.html\" class=\"keylink\" target=\"_blank\">发心</a>毕竟二无别如是二心先心难</p><p>自未得度先度他是故我礼初发心</p><p>发心已为人天师胜出声闻及缘觉</p><p>如是发心过三界是故得名最无上</p><p>如大毗卢遮那经云。菩提为因。大悲为根。方便为究竟。</p><p>第三言三摩地者。真言行人如是观已。云何能证无上菩提。当知法尔应住普贤大菩提心。一切众生本有萨埵。为贪嗔痴烦恼之所缚故。诸佛大悲。以善巧智。说此甚深秘密瑜伽。令修行者。于内心中。观白月轮。由作此观。照见本心。湛然清净。犹如满月光遍虚空无所分别。亦名觉了。亦名净法界。亦名实相<a href=\"/remen/banruo.html\" class=\"keylink\" target=\"_blank\">般若</a>波罗蜜海。能含种种无量珍宝三摩地犹如满月洁白分明。何者。为一切有情。悉含普贤之心。我见自心。形如月轮。何故以月轮为喻。谓满月圆明体。则与菩提心相类。凡月轮有一十六分。喻瑜伽中金刚萨埵至金刚拳有十六大菩萨者。于三十七尊中。五方佛位。各表一智。东方阿閦佛。因成大圆镜智。亦名金刚智也。南方宝生佛。由成平等性智。亦名灌顶智也。西方阿弥陀佛。由成妙观察智。亦名莲华智。亦名转法轮智也。北方不空成就佛。由成成所作智。亦名羯磨智也。中方毗卢遮那佛。由成法界智为本。已上四佛智出生四波罗蜜菩萨焉。四菩萨。即金宝法业也。三世一切诸圣贤。生成养育之母。于是印成法界体性中。流出四佛也。四方如来。各摄四菩萨。东方阿閦佛摄四菩萨。金刚萨埵。金刚王。金刚爱。善哉。为四菩萨也。南方宝生佛摄四菩萨。金刚宝。金刚光。金刚幢。金刚笑。为四菩萨也。西方阿弥陀佛摄四菩萨。金刚法。金刚利。金刚因。金刚语。为四菩萨也。北方不空成就佛摄四菩萨。金刚业。金刚护。金刚牙。金刚拳。为四菩萨也。四方佛各四菩萨。为十六大菩萨也。于三十七尊中。除五佛四波罗蜜及后四摄八<a href=\"/remen/gongyang.html\" class=\"keylink\" target=\"_blank\">供养</a>。但取十六大菩萨为四方佛所摄也。又摩诃般若经中。内空至无性自性空。亦有十六义。一切有情于心质中。有一分净性。众行皆备。其体极微妙。皎然明白。乃至轮回六趣。变不变易。如月十六分之一。凡月其一分明相。若当合宿之际。但为日光。夺其明性。所以不现。后起月初。日日渐加。至十五日<a href=\"/remen/yuanman.html\" class=\"keylink\" target=\"_blank\">圆满</a>无碍。所以观行者。初以阿字发起本心中分明。即渐令洁白分明。证无生智。夫阿字者。一切法本不生义。</p><p>准毗卢遮那经疏释阿字。具有五义。一者阿字(短声)是菩提心。二阿字(引声)是菩提行。三暗字(长声)是证菩提义。四恶字(短声)是般涅槃义。五恶字(引声)是具足方便智义。又将阿字。配解<a href=\"/fojing/miaofalianhuajing/\" class=\"keylink\" target=\"_blank\">法华经</a>中开示悟入四字也。开佛知见。双开菩提涅槃如初阿字。是菩提心义也。示字者。示佛知见。如第二阿字。是菩提行义也。悟字者。悟佛知见。如第三暗字。是证菩提义也。入字者。入佛知见。如第四恶字。是般涅槃义。总而言之。具足成就。第五恶字。是方便善巧智圆满义也。</p><p>即赞阿字是菩提心义。颂曰。</p><p>八叶白莲一肘门炳现阿字素光色</p><p>禅智俱入金刚缚召入如来寂静智</p><p>扶会阿字者。揩实决定观之。当观圆明净识。若才见者。则名见真胜义谛。若常见者。则入菩萨初地。若转渐增长。则廓周法界。量等虚空。卷舒<a href=\"/remen/zizai.html\" class=\"keylink\" target=\"_blank\">自在</a>。当具一切智。凡修习瑜伽观行人。当须具修三密行。证悟五相成身义也。所言三密者。一身密者。如结契印召请圣众是也。二语密者。如密诵真言文句了了分明。无谬误也。三意密者。如住瑜伽相应白净月圆观菩提心。</p><p>次明五相成身者。一是通达心。二是菩提心。三是金刚心。四是金刚身。五是证无上菩提获金刚坚固身也。然此五相具备方成本尊身也。其圆明则普贤身也。亦是普贤心也。与十方诸佛同之。亦乃三世修行证有前后。及达悟也无去来今。凡人心如合莲华。佛心如满月。此观若成。十方国土。若净若秽。<a href=\"/remen/liudao.html\" class=\"keylink\" target=\"_blank\">六道</a>含识。三乘行位。及三世国土成坏。众生业差别。菩萨因地行相。三世诸佛。悉于中现证本尊身。满足普贤一切行愿故。大毗卢遮那经云。如是真实心。故佛所宣说。问前言二乘之人。有法执故。不得成佛。今复令修菩提心三摩地者。云何差别。答二乘之人。有法执故。久久证理。沈空滞寂。限以劫数。然发大心。又乘散善门中。经无数劫。是故足可厌离。不可依止。今真言行人。既破人法二执。虽能<a href=\"/remen/zhengjian.html\" class=\"keylink\" target=\"_blank\">正见</a>真实之智。或为无始间隔。未能证于如来一切智智。欲求妙道。修持次第。从凡入佛位者。即此三摩地者。能达诸佛自性。悟诸<a href=\"/remen/fofa.html\" class=\"keylink\" target=\"_blank\">佛法</a>身。证法界体性智。成大毗卢遮那佛。自性身。受用身。变<a href=\"/remen/huashen.html\" class=\"keylink\" target=\"_blank\">化身</a>。等流身等流身。为行人。未证故。理宜修之。故大毗卢遮那经云。悉地从心生。如金刚顶瑜伽经说。一切义成就菩萨。初坐金刚座。取证无上道。遂蒙诸佛授此心地。然能<a href=\"/remen/zhengguo.html\" class=\"keylink\" target=\"_blank\">证果</a>。凡今之人。若心决定。如教修行。不起于座。三摩地现前。应是成就本尊之身。故大毗卢遮那经云供养次第法云。若无势力广增益。住法但观菩提心。佛说此中具万行。渐足清白纯净法也。此菩提心。能包藏一切诸佛<a href=\"/remen/gongde.html\" class=\"keylink\" target=\"_blank\">功德</a>法故。若<a href=\"/remen/xiuzheng.html\" class=\"keylink\" target=\"_blank\">修证</a>出现。则为一切导师。若归本则是密严国土不起于座能成一切事。赞菩提心曰。</p><p>若人求佛慧通达菩提心</p><p>父母所生身速证大觉位</p></div>"
}]