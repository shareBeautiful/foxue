[{
    "title": "第1301部 大乘二十颂论",
    "author": "龙树菩萨 造",
    "html": "<div class=\"B1_text\"><p>大乘二十颂论</p><p>归命不可思议性诸佛无著真实智</p><p>诸法非言非无言佛悲愍故善宣说</p><p>第一义无生随转而无性</p><p>佛<a href=\"/remen/zhongsheng.html\" class=\"keylink\" target=\"_blank\">众生</a>一相如<a href=\"/remen/xukong.html\" class=\"keylink\" target=\"_blank\">虚空</a>平等</p><p>此<a href=\"/remen/bian.html\" class=\"keylink\" target=\"_blank\">彼岸</a>无生<a href=\"/remen/zixing.html\" class=\"keylink\" target=\"_blank\">自性</a>缘所生</p><p>彼诸行皆空一切智智行</p><p>无染真如性无二等寂静</p><p>诸法性自性如影像无异</p><p>凡夫分别心无实我计我</p><p>故起诸烦性及苦乐舍等</p><p><a href=\"/remen/shijian.html\" class=\"keylink\" target=\"_blank\">世间</a>老病死为苦不可爱</p><p>随诸业坠堕此实无有乐</p><p>天趣胜妙乐<a href=\"/remen/diyu.html\" class=\"keylink\" target=\"_blank\">地狱</a>极大苦</p><p>皆不实境界六趣常轮转</p><p>众生妄分别<a href=\"/remen/fannao.html\" class=\"keylink\" target=\"_blank\">烦恼</a>火烧燃</p><p>堕地狱等趣如野火烧林</p><p>众生本如幻复取幻境界</p><p>履幻所成道不了从缘生</p><p>如世间画师画作夜叉相</p><p>自画己自怖此名无智者</p><p>众生自起染造彼<a href=\"/remen/lunhui.html\" class=\"keylink\" target=\"_blank\">轮回</a>因</p><p>造已怖坠堕无智不<a href=\"/remen/jietuo.html\" class=\"keylink\" target=\"_blank\">解脱</a></p><p>众生虚妄心起疑惑垢染</p><p>无性计有性受苦中极苦</p><p>佛见彼无救乃起悲愍意</p><p>故发<a href=\"/remen/putixin.html\" class=\"keylink\" target=\"_blank\">菩提心</a>广修<a href=\"/remen/puti.html\" class=\"keylink\" target=\"_blank\">菩提</a>行</p><p>得无上智果即观察世间</p><p>分别所缠缚故为作利益</p><p>从生及生已悉示正真义</p><p>后观世间空离初中后际</p><p>观<a href=\"/remen/shengsi.html\" class=\"keylink\" target=\"_blank\">生死</a><a href=\"/remen/niepan.html\" class=\"keylink\" target=\"_blank\">涅盘</a>是二俱<a href=\"/remen/wuwo.html\" class=\"keylink\" target=\"_blank\">无我</a></p><p>无染亦无坏本清净常寂</p><p>梦中诸境界觉已悉无见</p><p>智者寤痴睡亦不见生死</p><p>愚痴闇蔽者坠堕生死海</p><p>无生计有生起世间分别</p><p>若分别有生众生不如理</p><p>于生死法中起常乐我想</p><p>此一切<a href=\"/remen/weixin.html\" class=\"keylink\" target=\"_blank\">唯心</a>安立幻化相</p><p>作善不善业感善不善生</p><p>若灭于心轮即灭一切法</p><p>是诸法无我诸法悉清净</p><p>佛广宣说世间法当知即是无明缘</p><p>若能不起分别心一切众生何所生</p><p>于彼诸法法性中实求少法不可得</p><p>如世幻师作幻事智者应当如是知</p><p>生死轮回大海中众生烦恼水充满</p><p>若不运载以大乘毕竟何能到彼岸</p></div>"
}]