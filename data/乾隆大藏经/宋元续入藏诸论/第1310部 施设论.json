[{
    "title": "第一卷 施设论",
    "author": "法护法师 译",
    "html": "<div class=\"B1_text\"><p>第一卷 施设论</p><p>对法大论中<a href=\"/remen/shijian.html\" class=\"keylink\" target=\"_blank\">世间</a>施设门第一</p><p>(按释论有此门梵本元阙)</p><p>对法大论中因施设门第二</p><p>论中问曰:有何所因,转轮圣王,所有女宝,妙色端严,众所乐见,超人状貌,如天色相?</p><p>答:转轮圣王彼女宝者,往昔修因,其事广大,能以清净诸物<a href=\"/remen/bushi.html\" class=\"keylink\" target=\"_blank\">布施</a>,所谓清净众<a href=\"/remen/zhuangyan.html\" class=\"keylink\" target=\"_blank\">庄严</a>具,并余饮食衣服,涂香粖香,牀座舍宇,及灯明等,以如是因故,轮王女宝,妙色端严,众所乐见,超人状貌,如天色相。</p><p>又问:何因轮王女宝,不白不黑,肤色中均,不长不短,不肥不瘦,身分亭等?</p><p>答:彼女宝者,往昔修因,其事广大,能行布施,谓以诸色香味皆具足者,饮食等物,自手持奉,起无慢心,行于布施,以如是因故,所有女宝,不白不黑,肤色中均,不长不短,不肥不瘦,身分亭等。</p><p>又问:何因轮王女宝,寒时温暖,适意快乐?</p><p>答:彼女宝者,往昔修因,其事广大,谓若有时,冬际严凝,大风吹击,境色极寒,人所惶畏,女宝是时,于其父母知识,及师尊所,并余<a href=\"/remen/shamen.html\" class=\"keylink\" target=\"_blank\">沙门</a><a href=\"/remen/poluomen.html\" class=\"keylink\" target=\"_blank\">婆罗门</a>众,不生恼害,而复爱乐不恼害者,即以温暖事用所摄,所谓衣服卧具,涂香粖香,牀座舍宇,炉炭火具,并余温暖,应用等物,广行布施,以如是因故,轮王女宝,寒时温暖,适意快乐。</p><p>又问:何因轮王女宝,热时清凉,适悦快乐?</p><p>答:彼女宝者,往昔修因,其事广大,谓若有时,热际炎燠,日光炽逼,随热生虫,人极增恼,女宝是时,于其父母知识及师尊所,并余沙门婆罗门众,不生恼害,而复爱乐不恼害者,即以清凉事用所摄,谓持衣服卧具,涂香粖香,牀座舍宇,承足宝机,宝严环钏,多摩罗香,及多罗香所成众具,并余应用等物,广行布施,以如是因故,轮王女宝,热时清凉,适悦快乐。</p><p>又问:何因轮王女宝,身诸毛孔,有旃檀香,口中常出优懵藁ㄏ悖</p></div>"
},{
    "title": "第二卷 施设论",
    "author": "法护法师 译",
    "html": "<div class=\"B1_text\"><p>第二卷 施设论</p><p>对法大论中因施设门第四之一</p><p>总说颂曰:</p><p>二瑞相出现作护胎无染 完具无欲心快乐及不坐</p><p>鹿皮以承接七步观四方 语言并二龙及阿难往事</p><p>天花与天药牀座舍<a href=\"/remen/zhuangyan.html\" class=\"keylink\" target=\"_blank\">庄严</a> 受草见法衣悲心现神化</p><p>又问:何因菩萨,最初于兜率天宫殁已,降母胎时,一切大地,皆悉振动?</p><p>答:龙威力故。以诸龙王得闻菩萨大士大威德者,兜率天宫殁已,降神母胎,乃从水中,跳跃而出,心生<a href=\"/remen/huanxi.html\" class=\"keylink\" target=\"_blank\">欢喜</a>,适悦庆快,乘空盘旋,往返游泳,乐欲瞻覩菩萨圣相。龙出水故,水即大动,以水动故,大地振动。又复菩萨决定当成如来应供正等正觉,已勤为<a href=\"/remen/zhongsheng.html\" class=\"keylink\" target=\"_blank\">众生</a>宣说出要离生善法,是故上鼓于风,中摇于水,下振于地,此是菩萨,先现瑞相。</p><p>又问:何因菩萨,最初从兜率天宫殁已,降母胎时,有大光明,普照世界,所有一切黑暗昏冥,悉得明亮,日月威光,映蔽不现,是时所有一切众生,蒙光照已,互得相见,咸作是言:奇哉仁者,有异大士,生此界邪?</p><p>答:以菩萨大士大威德者,最初从彼兜率天宫殁已,降母胎时,有欲<a href=\"/remen/sejie.html\" class=\"keylink\" target=\"_blank\">色界</a>诸天子众,闻其菩萨大威德者,从兜率天,降神母胎,诸天欢喜,适悦庆快,乘空盘旋,往返游泳,乐欲瞻覩菩萨圣相,而彼诸天,当往返时,有大光明,普照世界,黑暗昏冥,悉使明亮,日月威光,映蔽不现。是时所有一切众生,蒙光照已,互得相见,咸作是言:“奇哉仁者,有异大士,生此界邪?奇哉仁者,有异大士,生此界邪?”又复菩萨,决定当成如来应供正等正觉已,出现广大胜慧光明,普照<a href=\"/remen/shijian.html\" class=\"keylink\" target=\"_blank\">世间</a>,此是菩萨先现瑞相。</p><p>又问:何因菩萨最初从兜率天宫殁已,降母胎时,有四天子,自四方来,随方而住,为菩萨母,密作卫护?</p><p>答:以彼三十三天子众,长时安慰,守护善法,咸作是言:“大哉世间无光明者,无归向者,如来应供正等正觉,当出世间,悉为化度。”彼诸天子,以利益誓愿为胜缘故,是故来为菩萨圣母,密作卫护。</p><p>又问:何因菩萨,住母胎中,而能不染胎藏诸垢,无血肉垢无杂秽垢,乃至余诸不净垢等,而悉不染?</p><p>答:菩萨往昔修因,其事广大,谓于父母知识及师尊所,并余<a href=\"/remen/shamen.html\" class=\"keylink\" target=\"_blank\">沙门</a><a href=\"/remen/poluomen.html\" class=\"keylink\" target=\"_blank\">婆罗门</a>众,不生恼害,而复爱乐不恼害者,即以清净事用所摄,谓持清净卧具,衣服饮食,涂香粖香,及妙花鬘牀座舍宇,灯明等物,广行<a href=\"/remen/bushi.html\" class=\"keylink\" target=\"_blank\">布施</a>,以清净法,普照众生,由斯善业同分因故,住母胎中,不染诸垢。</p><p>又问:何因菩萨,住母胎中,身相完具,母亦复见清净<a href=\"/remen/yuanman.html\" class=\"keylink\" target=\"_blank\">圆满</a>?</p><p>答:菩萨往昔修因,其事广大,谓于父母知识,及师尊所,并余沙门婆罗门众,不生恼害,而复爱乐不恼害者,即以完具舍宇衣服饮食受用等物,完无缺者,内心清净,广行布施,由斯善业,同分因故,在母胎中,身相完具。</p><p>又问:何因菩萨在母胎时,而菩萨母,不于男子起彼欲染和合之意?</p><p>答:菩萨往昔修因,其事广大,谓自能持清净梵行,无非法行,离诸恶香,超越女人染污之法,自能精持诸梵行已,复教他人,如理修持,由斯善业同分因故,而菩萨母,无染欲意。</p><p>又问:何因菩萨,在母胎时,其菩萨母,奉持<a href=\"/remen/wujie.html\" class=\"keylink\" target=\"_blank\">五戒</a>,所谓乃至尽寿,不杀不盗,不染不妄,及不饮酒,以不饮酒故,离诸放逸?</p><p>答:菩萨往昔修因,其事广大,谓自断<a href=\"/remen/shasheng.html\" class=\"keylink\" target=\"_blank\">杀生</a>,离杀生业,复教他人断离亦然,自行不盗不染不妄,及不饮酒,复教他人断离亦然,由斯善业同分因故,而菩萨母,奉戒清净。</p><p>又问:何因菩萨,在母胎时,其菩萨母,身无疲倦,心得快乐?</p><p>答:菩萨大士,具大威德,有胜光明,使菩萨母,大种坚牢,而无增损,以如是因故,而菩萨母,无倦快乐。</p><p>又问:何因菩萨,出母胎时,大地振动?</p><p>答:菩萨大士,具大威德,广如前说。</p><p>又问:何因菩萨,出母胎时,有大光明,普照世界?</p><p>答:广如前说。</p><p>又问:何因菩萨出母胎时,其菩萨母,不坐不卧,安然而立,有刹帝利上族同时所生?</p><p>答:菩萨圣母,少病少恼,作诸善业,胜妙<a href=\"/remen/guobao.html\" class=\"keylink\" target=\"_blank\">果报</a>,现前克成,故不坐卧,离诸苦受。</p><p>又问:何因菩萨出母胎时,有四天子,自四方来,以妙鹿皮,承接菩萨?</p><p>答:菩萨长时,少病少恼,作诸善业,胜妙果报,现前克成,故使天来承接菩萨,免致堕地,离诸苦受。</p><p>又问:何因菩萨初生,即行七步?</p><p>答:菩萨大士,于长时中,<a href=\"/remen/zhengnian.html\" class=\"keylink\" target=\"_blank\">正念</a>出离,亲近修习,广多施作,复善记说;又复菩萨决定当成如来应供正等正觉已,广为众生,说七觉支法。</p><p>又问:何因菩萨初生,观察四方?</p><p>答:菩萨长时,与毘闵崮撬?阏?钋捉?尴埃?愣嗍┳鳎?瓷萍撬担挥指雌腥?龆ǖ背扇缋从?┱?日?跻眩?鄄焖氖ペ蟹ǎ?阄?谏???狙菟担?耸瞧腥?认秩鹣唷</p></div>"
},{
    "title": "第三卷 施设论",
    "author": "法护法师 译",
    "html": "<div class=\"B1_text\"><p>第三卷 施设论</p><p>对法大论中因施设门第四之二</p><p>又复阿难,我出母胎,未久之间,即观四方,乃作是念:‘我当得成如来应供正等正觉已,当为<a href=\"/remen/zhongsheng.html\" class=\"keylink\" target=\"_blank\">众生</a>演说<a href=\"/remen/sishengdi.html\" class=\"keylink\" target=\"_blank\">四圣谛</a>法。’此是菩萨先现瑞相。又复阿难,我出胎未久,即作是言:‘今我此身,是边际生。’乃作是念:‘我当得成如来应供正等正觉已,当为一切众生,普尽<a href=\"/remen/shengsi.html\" class=\"keylink\" target=\"_blank\">生死</a>边际。’此是菩萨先现瑞相。</p><p>又复阿难,我出胎未久,空中自然雨众天花,谓优懵藁ǎ?隳竿踊ǎ?讷摩花,奔拏利伽花等,又雨众妙沈水薰陆旃檀香粖,及散天花,乃作是念:‘我当得成如来应供正等正觉已,具大<a href=\"/remen/zhihui.html\" class=\"keylink\" target=\"_blank\">智慧</a>,具大福德,饮食衣服,牀座医药,诸受用具,悉皆丰足。’此是菩萨先现瑞相。</p><p>又复阿难,我出胎未久,空中自然奏天音乐,乃作是念:‘我当得成如来应供正等正觉已,声闻十方。’</p><p>又复阿难,我昔宫中,与诸宫属同处牀座,乃作是念:‘从今已往,我不复处王宫之座,今我此座,是即最后所处之座。’作是念已,从牀座起,诣王宫门志欲求出。时有圣贤,密开其门。我于是时,出宫门已,渐次前诣重重宫禁,一一门首,皆有圣贤,为开其门。我于尔时,即作是念:‘我当得成如来应供正等正觉已,普为众生,开<a href=\"/remen/ganlu.html\" class=\"keylink\" target=\"_blank\">甘露</a>门。’此是菩萨先现瑞相。</p><p>又复阿难,我时乘彼迦蹉迦马王,出王城已,至于他邦,即时下马,乃作是念:‘今此是我最后所乘王宫宝马。’我时所有众<a href=\"/remen/zhuangyan.html\" class=\"keylink\" target=\"_blank\">庄严</a>具,及迦蹉迦马王而悉不受,还其驭者,乃起是念:‘今此是我最后所有<a href=\"/remen/shijian.html\" class=\"keylink\" target=\"_blank\">世间</a>严具。’而悉弃置不复受之。阿难当知,我时即持妙色宝剑,自断顶髻,断已复念:‘今此是我最后自断顶发宝髻,不复重生。’即时见一被<a href=\"/remen/jiasha.html\" class=\"keylink\" target=\"_blank\">袈裟</a>衣者,仪相调善,见已<a href=\"/remen/huanxi.html\" class=\"keylink\" target=\"_blank\">欢喜</a>,前诣彼所,而谓之曰:‘我今奉汝迦尸迦衣,汝可授我袈裟法衣。’即作是念:‘今此是我最后所弃王宫之服,不复重以俗服被体。’</p><p>又复阿难,其后我于吉祥长者所,受吉祥草,诣<a href=\"/remen/puti.html\" class=\"keylink\" target=\"_blank\">菩提</a>树下,自敷其草,端身<a href=\"/remen/zhengnian.html\" class=\"keylink\" target=\"_blank\">正念</a>,加趺而坐,作是念言:‘我若不成阿耨多罗三藐三菩提果,誓愿不起于座!’又作是念:‘我今快得善利,何以故?一切众生,处无明中,住着无明,无明卵‘谷-禾+卵’,障覆慧眼,我当破无明卵,令诸众生,吉祥安乐。’</p><p>又复阿难,我<a href=\"/remen/chengfo.html\" class=\"keylink\" target=\"_blank\">成佛</a>未久,观见众生世间所生,亦世间老,有利根者,有中根者,有下根者,其下根者,随其行相,而调伏之,乃至不闻<a href=\"/remen/zhengfa.html\" class=\"keylink\" target=\"_blank\">正法</a>诸缺减者,彼等众生,我观见已,于彼彼所,起大悲心,为说正法,而化度之。</p><p>又复阿难,我复作是念:‘我今快得善利,我于世间杂染中生,而无杂染心意所行。’”</p><p>对法大论中因施设门第五</p><p>总说颂:</p><p>如子下族并贫族贼难劫初至十岁 牛货胜身俱卢洲<a href=\"/remen/wuwo.html\" class=\"keylink\" target=\"_blank\">无我</a>及彼欲<a href=\"/remen/sejie.html\" class=\"keylink\" target=\"_blank\">色界</a></p><p>佛从定起入<a href=\"/remen/niepan.html\" class=\"keylink\" target=\"_blank\">涅槃</a>最后大衣不焚爇</p><p>又问:何因菩萨于一切众生中,最上最胜,有不发大<a href=\"/remen/putixin.html\" class=\"keylink\" target=\"_blank\">菩提心</a>,而能正信<a href=\"/remen/chujia.html\" class=\"keylink\" target=\"_blank\">出家</a>者邪?</p><p>答:菩萨长时,观诸众生,等同一子,勤修善业,长养成熟胜妙<a href=\"/remen/guobao.html\" class=\"keylink\" target=\"_blank\">果报</a>,现前克成,法尔如是,殑伽沙等诸菩萨众,未有不发大菩提心,而能正信出家之者,如其所说,即是不能受欲乐故。</p><p>又问:何因菩萨不于下族中生?</p><p>答:下族生者,习近慢心,菩萨长时,远离诸慢,亲近善法,修习施作,是故菩萨决定于其上族中生,又若菩萨下族生者,即起谤讪。</p><p>又问:何因菩萨不于贫族中生?</p><p>答:贫族生者,习近悭吝,菩萨长时,离悭吝垢,亲近修习,广多施作,无悭吝法,是故菩萨,决定于其富族中生,谓以菩萨诸有所得色声香味触等诸境,不历艰苦,自他平等,而受用之,又若菩萨生贫族者,即起谤讪。</p><p>又问:何因菩萨不生极边国土,及多贼难鄙恶之方?</p><p>答:边恶国土,于戒于见,而悉艰苦,不与菩萨相似同等,而菩萨者,勤修诸善,长养成熟,现前胜妙果报克成,是故菩萨,决定于其大国中生,设有利根清净众生,值遇菩萨大威德者,然亦不能发起最上无漏善法,所谓无上正等菩提缘觉菩提声闻菩提到<a href=\"/remen/bian.html\" class=\"keylink\" target=\"_blank\">彼岸</a>法,及余最上无漏善根。</p><p>又问:何因菩萨不于劫初时生,彼时人寿,始八万岁?</p><p>答:劫初时人,软品根性,所行愚钝,朴质种类,不与菩萨相似同等,菩萨大士大威德者,于长时中,勤修善法,长养成熟,设有利根清净众生,值遇菩萨大威德者,然亦不能发起最上无漏善法。</p><p>又问:何因菩萨不于人寿最后十岁时生?</p><p>答:人寿十岁之时,广多罪业,广多<a href=\"/remen/fannao.html\" class=\"keylink\" target=\"_blank\">烦恼</a>,不与菩萨相似同等,是故菩萨大威德者,不于人寿十岁时生。</p><p>又问:何因菩萨不生西瞿陀尼洲?</p><p>答:西瞿陀尼洲人,软品根性,所行愚钝,朴质种类,不与菩萨相似同等,菩萨大士大威德者,勤修善法,长养成熟,现前胜妙果报克成,是故菩萨,决定于其大国中生,设有利根清净众生,值遇菩萨大威德者,然亦不能发起最上无漏善法,所谓无上正等菩提缘觉菩提声闻菩提到彼岸法,及余最上无漏善根。</p><p>又问:何因菩萨不生东胜身洲?</p><p>答:如西瞿陀尼洲,其事广说。</p><p>又问:何因菩萨不生北俱卢洲?</p><p>答:北俱卢洲人,软品根性,所行愚钝,朴质种类,随作艰辛,不与菩萨相以同等,菩萨大士大威德者,于长时中,勤修诸善,长养成熟,现前胜妙果报克成,是故菩萨,决定于其大国中生,设有利根清净众生,值遇菩萨大威德者,然亦不能于一切处发起最上无漏善根,而北俱卢洲人,无我所执。</p><p>此中问言:北俱卢洲人,何故无我所执邪?</p><p>答:谓以众生数多境界广大所受境界,咸皆悦意,平等无差,故无我所。</p><p>又问:何因菩萨不生欲界诸天?</p><p>答:谓,欲界中诸天子众,着诸境界,爱乐放逸,不与菩萨相似同等,虽能修持少分梵行,不能广为<a href=\"/remen/biqiu.html\" class=\"keylink\" target=\"_blank\">比丘</a>、<a href=\"/remen/biqiuni.html\" class=\"keylink\" target=\"_blank\">比丘尼</a>、优婆塞、优婆夷等<a href=\"/remen/sizhong.html\" class=\"keylink\" target=\"_blank\">四众</a>,广大宣演梵行,令诸<a href=\"/remen/tianren.html\" class=\"keylink\" target=\"_blank\">天人</a>,各获利益,以是缘故,不生欲界诸天。</p><p>又问:何因菩萨不生色界诸天?</p><p>答:谓,色界中诸天子众,虽能修持少分梵行,而亦不能广为四众,别别开演所有梵行,令诸天人,各获利益,又复菩萨,不于色界诸天趣证涅槃。</p><p>此中应问,何故色界天中,不入涅槃?</p><p>答:谓,无色相正受处故,但作意已,正入涅槃。</p><p>又问:若如此说者,不<a href=\"/remen/shanxin.html\" class=\"keylink\" target=\"_blank\">善心</a>入邪,无记心入邪?</p><p>答:此说应知无记心入。</p><p>又问:何因诸佛<a href=\"/remen/shizun.html\" class=\"keylink\" target=\"_blank\">世尊</a>,住世<a href=\"/remen/jiaohua.html\" class=\"keylink\" target=\"_blank\">教化</a>,何故贤上大声闻众,先入涅槃,佛乃后入?</p><p>答:以诸声闻,长时无间,勤修善法,长养成熟,现前胜妙果报克成,若见世尊入涅槃者,彼诸声闻,所有胜报,即不圆成;又复法尔殑伽沙数等,诸佛世尊,所有贤上大声闻众,皆先涅槃,佛乃后入。</p><p>如其所说入涅槃者,诸佛世尊,于第四禅不动地中,现前证入,此中应问:云何世尊,入涅槃邪,或复起邪?</p><p>答:若有所起,即无所入。</p><p>又问:何因如来世尊,入涅槃已,圣体既焚,大衣如故,若内若外,都无所损?</p><p>答:天威力故,谓以诸天于佛世尊,极生净信,又复二种制止不烧,一者内身,二者外财,当知皆是佛神力故。</p><p>对法大论中因施设门第六之一</p><p>总说颂:</p><p>二缘及彼二众出声闻三千大千界 大慈大悲二种心不思议及随顺法</p><p>众中差别所行中如象王住<a href=\"/remen/diyu.html\" class=\"keylink\" target=\"_blank\">地狱</a>等</p><p>又问:何因佛及轮王,皆具三十二大丈夫相,一谓如来应供正等正觉,二谓转轮圣王?</p><p>答:转轮圣王者,往昔修因,其事广大,于长时中,常起是念:“我当广行<a href=\"/remen/bushi.html\" class=\"keylink\" target=\"_blank\">布施</a>,植诸胜福,长养一切众生,净持戒行,世间痴暗,无归救者,悉为救度。”如来应供正等正觉者,随诸所作一切善法,普施世间一切众生,广发大愿,如愿所行,舍家出家,成等正觉,以是因故,转轮圣王,如来应供正等正觉,皆具大丈夫相。</p><p>又问:何因佛与缘觉,于一时中,不相值遇?</p><p>答:诸缘觉众,于长时中,修缘觉法,胜妙果报现前克成,无所愿求,于最上法,无复施作,亦不乐欲亲近恭敬瞻覩如来,由是因故,佛与缘觉,不同时出。</p><p>又问:何因二转轮王,不同时出?</p><p>答:转轮圣王,往昔修因,其事广大,谓于长时,勤修诸善,同一妙盖,普覆一切,一轮王出,观诸众生,同一子想,一轮王出,同一境界,尊重<a href=\"/remen/gongyang.html\" class=\"keylink\" target=\"_blank\">供养</a>,随所应作一切善业,胜愿果报现前克成,由是因故,二转轮王,不同时出。</p><p>又问:何因二佛如来应供正等正觉,不同时出?</p><p>答:菩萨往昔修因,其事广大,谓于长时,唯一师教,一种修习,作诸善法,随其所作,同一<a href=\"/remen/jietuo.html\" class=\"keylink\" target=\"_blank\">解脱</a>,唯一所尊,唯一大智,作诸善业,长养成熟,于一时中,无二果报现前所起。</p><p>此复云何?</p><p>答:二难并故以是因故,于一时中,二佛如来应供正等正觉,不同出世。</p><p>又问:何因女人不作转轮圣王,不成帝释,不成梵王,不成魔王,不证缘觉菩提,不证无上正等菩提?</p><p>答:谓,诸女人善力劣弱,男子胜善乐欲根力之所建立,以其极生善欲心故,女无势力,皆是男子善业因作;又复女人,无其利根,唯彼男子善力成故;又彼男子善力增极,乃能获得利根胜业,以如是因故,女人不作转轮圣王,不成帝释,不成梵王,不成魔王,不证缘觉菩提,不证无上正等菩提。</p><p>又问:何因佛世尊者,具无边智,具无边慧无边辩才?</p><p>答:菩萨长时,于其三慧,亲近修习,广多施作,谓闻所成慧,思所成慧,修所成慧,增极勤勇,以如是因故,佛世尊具无边智慧无边辩才。</p><p>又问:何因佛世尊,出清净妙音,普闻三千<a href=\"/remen/daqianshijie.html\" class=\"keylink\" target=\"_blank\">大千世界</a>,悉令晓了?</p><p>答:以佛世尊成道未久,住梵界已,普令亲近得闻解脱,颂句颂曰:</p><p>安住诸佛正教中发起<a href=\"/remen/jingjin.html\" class=\"keylink\" target=\"_blank\">精进</a>求出离 能破生死大力军犹如狂象在草舍</p><p>今此清净正法律不放逸心善所行 即能断灭生死轮乃尽一切苦边际</p><p>如是颂句,一一世界,一一众生,普皆得闻,分明晓了,此是如来清净妙音,普闻三千大千世界。</p></div>"
},{
    "title": "第四卷 施设论",
    "author": "法护法师 译",
    "html": "<div class=\"B1_text\"><p>第四卷 施设论</p><p>对法大论中因施设门第六之二</p><p>论中问曰:有何所因,而能了知正觉,<a href=\"/remen/shizun.html\" class=\"keylink\" target=\"_blank\">世尊</a>于诸<a href=\"/remen/zhongsheng.html\" class=\"keylink\" target=\"_blank\">众生</a>,大悲超胜?</p><p>答:世尊为见<a href=\"/remen/shijian.html\" class=\"keylink\" target=\"_blank\">世间</a>众生,染<a href=\"/remen/fannao.html\" class=\"keylink\" target=\"_blank\">烦恼</a>病,烦恼逼迫,种种烦恼,而生损害,无救无归,无所趣向,以如是因故,世尊不久,乃成正觉,为诸众生,而作救度,是故大悲超胜。</p><p>又问:何因菩萨入慈心定时,而菩萨身,火不能烧,水不能溺,刀杖不伤,毒不能害,复无中间趣灭?</p><p>答:无恼害定,无定所入,无彼无恼害触亦无,不同分心趣灭,以如是因故,菩萨入慈心定时,水火刀杖毒不能害,复无中间趣灭。</p><p>又问:何因入无想定,及灭尽定时,水火刀杖毒不能害,复无中间趣灭?</p><p>答:无恼害定,无定所入,亦无无恼害之触,<a href=\"/remen/wuxin.html\" class=\"keylink\" target=\"_blank\">无心</a>趣灭,由此因故,其事如是。</p><p>又问:何因菩萨在母胎时,而菩萨母,不为水火刀杖毒所恼害,亦无中间趣灭?</p><p>答:菩萨大威力故,以其菩萨胜力,令菩萨母无诸恼害。</p><p>又问:何因菩萨之身,无水火刀杖毒所恼害,亦无中间趣灭?</p><p>答:菩萨于一切众生中,而得最胜,设于同等类中,亦复最胜。</p><p>又问:何因彼焰摩王身,无水火刀杖等害,亦无中间趣灭?</p><p>答:焰摩王者,于焰摩界众生类中,而得最胜,由此因故,其事如是。</p><p>又问:何因爱啰‘口*缚’拏象王,及善住象王,身无水火刀杖等害,亦无中间趣灭?</p><p>答:彼于傍生类中,而得最胜,出诸趣类,由此因故,其事如最。</p><p>又问:何因<a href=\"/remen/diyu.html\" class=\"keylink\" target=\"_blank\">地狱</a>趣中诸众生类,受极苦楚,而无中间趣灭?</p><p>答:业报炽然故,以其苦受业报未尽,由此因故,其事如是。</p><p>对法大论中因施设门第七</p><p>复次,一时,佛在舍卫国,告苾刍众言:“苾刍当知,有三种法,为内垢染,内含藏,内怨恶。何等为三?谓贪瞋痴。诸苾刍,此中云何名内垢染内含藏内怨恶?谓若有人,恶友所作,侵他受用,及诸种类,乃至害命,以其贪爱增盛,于身口意,广行诸恶;行诸恶已,由此<a href=\"/remen/yinyuan1.html\" class=\"keylink\" target=\"_blank\">因缘</a>,身坏命终,堕于恶趣地狱中,生瞋痴亦然。诸苾刍,是故贪瞋痴法,名内垢染内含藏内怨恶。”世尊善逝,如是说已复次总略,而说颂曰:</p><p>不能了知贪爱法于贪爱法不谛观 是人与其贪爱俱彼即入于黑暗处</p><p>贪染之人无义利由贪染心生爱着 中间生起怖畏心当知彼人不觉了</p><p>若能断除于贪爱彼即爱尘不能染 由其贪爱不转时如莲不住于渧水</p><p>不能了知瞋恚法于瞋恚法不谛观 是人与其瞋恚俱彼即入于黑暗处</p><p>瞋恚之人无义利由瞋恚心生过失 中间生起怖畏心当知彼人不觉了</p><p>若能断除于瞋恚即于瞋境不生瞋 由其瞋法坠堕时如彼果熟而自落</p><p>不能了知痴冥法于痴冥法不谛观 是人与其痴冥俱彼即入于黑暗处</p><p>痴冥之人无义利由痴暗心故痴迷 中间生起怖畏心当知彼人不觉了</p><p>若能断除痴冥者不为痴境所痴迷 彼痴冥法若破时其犹日光破诸暗</p><p>若能了知此三法决定不堕于恶趣 如断多罗大树心彼所断已不复生</p><p>是故贪法及瞋法痴等三法皆离着 行人明慧发生时即能尽于苦边际</p><p>又问:何因有极贪者?</p><p>答:谓,若有人于贪不善根中,近习修作,于无贪善根中,不近习修作;于其欲想欲因欲寻,而乃近习,亦复修作,于出离想出离因出离寻,不能修作;于诸世间<a href=\"/remen/zhuangyan.html\" class=\"keylink\" target=\"_blank\">庄严</a>受用,以爱着心,勤行修作,于不庄严受用,不勤修作;于诸善法所应作处,而不能作,复不思惟,不修三摩地行,不能守护诸根隐密之门,食不知量,初夜后夜,常不睡眠,勤行诸恶,不修奢摩他毘闵崮牵?诓蝗缋碜饕庵校??诵拮鳎淮说戎?耍?始?鞍?</p></div>"
},{
    "title": "第五卷 施设论",
    "author": "法护法师 译",
    "html": "<div class=\"B1_text\"><p>第五卷 施设论</p><p>对法大论中因施设门第八之二</p><p>又问:何因未离欲者,当趣灭时,上风吹鼓,内入其身,已离欲者,当趣灭时,无上风吹鼓内入其身?</p><p>答:未离欲者,当趣灭时,外心生起,住着奔流,风吹目开心周遍故,其风不止,是故上风吹鼓内入其身;已离欲者,当趣灭时,无外心生起住着奔流,无风所吹,目不开合,<a href=\"/remen/wuxin.html\" class=\"keylink\" target=\"_blank\">无心</a>周遍,其风乃止,是故无上风吹鼓内入其身,由此因故,其事如是。</p><p>又问:何因人命存活,身体轻安,而复调畅,命既终殁,身体坚重,而不调畅?</p><p>答:其终殁者,边际分位,火界风界,二界俱灭是故坚重,而不调畅;彼存活者,中间分位,火界风界,二界不灭,是故轻安,而复调畅,由此因故,其事如是。,</p><p>又问:何因人命存活,现住<a href=\"/remen/shijian.html\" class=\"keylink\" target=\"_blank\">世间</a>,饮食销散,既终殁已,食不销散?</p><p>答:人命存活,现住世者,中间分位,火界水界风界不灭,由彼水界流润,火界成熟,风界吹鼓,故其所食,而乃销散;彼终殁者,边际分位,水界火界风界俱灭,以其所食,水不流润,火不成熟,风不吹鼓,故不销散,由此因故,其事如是。</p><p>又问:何因人命存活,现住世间,身无秽气既终殁已,秽气充盈?</p><p>答:人命存活,现住世者,中间分位,火界风界,二界不灭,随逐水界,而得盈满,是故彼身,无诸秽气;既终殁已,边际分位,火界风界,二界俱灭,不随水界而得盈满,是故彼身乃有秽气,由此因故,其事如是。</p><p>又问:何因人命存活,现住世间,出息入息,而常随转,彼终殁者,其事不然?</p><p>答:命存活者,以思惟发悟故,依止于思,是故存活出入息转;既终殁者,无所思故,其事如是。</p><p>又问:何因彼训狐鸟,夜见昼不见?</p><p>答:彼训狐鸟,目中瞳人,其状赤色,夜中无障,昼即有障,是故夜见而昼不见。</p><p>又问:何因人能昼见夜乃不见?</p><p>答:人之目中瞳人,其状黑色,昼乃无障,夜即有障,是故昼见而夜不见。</p><p>又问:何因犬马夜见昼亦能见?答:犬马目中瞳人黄色,昼夜无障,是故俱见</p><p>又问:何因鱼于水中能见,陆中不见?</p><p>答:诸鱼者目中瞳人,眵泪所覆,水中无障,陆中有障,故水中见,陆中不见。</p><p>又问:何因人之两目,陆中无障,水中有障?</p><p>答:人之目中瞳人,水泡所成,是故陆中无障,水中有障。</p><p>又问:何因龟鳖虾蟆,及水蛭等,水陆俱见?</p><p>答:龟鳖虾蟆,及水蛭等,目中瞳人,骨之所成,陆中水中,俱无障碍,是故俱见。</p><p>对法大论中因施设门第九</p><p>总说颂曰:</p><p>睡眠恶戾及棹举多舌语言并暗钝 念慧而复<a href=\"/remen/fannao.html\" class=\"keylink\" target=\"_blank\">烦恼</a>增不颖利于<a href=\"/remen/chanding.html\" class=\"keylink\" target=\"_blank\">禅定</a>等</p><p>又问:何因世间有多睡眠之者?</p><p>答:谓,若有人常所近习,多睡眠者,于光明法中,而不近习。</p><p>彼人至谢灭已,当复云何?</p><p>谓作蟒蛇龙等,由此因故,其事如是。</p><p>又问:何因有少睡眠者?</p><p>答:谓,若有人于光明法中,作光明想,多所近习,于昏沈睡眠法中,而不近习。</p><p>彼人至谢灭已,当复云何?</p><p>谓作仙人及<a href=\"/remen/chujia.html\" class=\"keylink\" target=\"_blank\">出家</a>人诸长者等,或生色<a href=\"/remen/wusejie.html\" class=\"keylink\" target=\"_blank\">无色界</a>天中,由此因故,其事如是。</p><p>又问:何因有恶戾者?</p><p>答:谓,若有人常所近习,运用执行刀杖器械,诸恶戾人,不能近习,不行刀杖,不恶戾者。</p><p>彼人至谢灭已,当复云何?</p><p>谓作屠宰魁脍,畋猎渔捕,调制象马,杻械系缚,诸不律者由此因故,其事如是。</p><p>又问:何因有不恶戾者?</p><p>答:谓,若有人常所近习,不行刀杖,不恶戾人,而不近习诸恶戾者。</p><p>彼人至谢灭已,当复云何?</p><p>谓作仙人及出家人诸长者等,或生色无<a href=\"/remen/sejie.html\" class=\"keylink\" target=\"_blank\">色界</a>天中,由此因故,其事如是。</p><p>又问:何因有掉举者?</p><p>答:谓,若有人常所近习,多掉举者,不能近习,诸寂止者。</p><p>彼人至谢灭已,当复云何?</p><p>谓作歌舞戏笑之人,或生欲界天中,由此因故,其事如是。</p><p>又问:何因有不掉举者?</p><p>答:谓,若有人常所近习,诸寂止者,而不近习掉举之人。</p><p>彼人至谢灭已,当复云何?</p><p>谓作仙人及出家人诸长者等,或生色无色界天中,由此因故,其事如是。</p><p>又问:何因世有多舌多语之者?</p><p>答:谓,若有人常所近习多语之人,不能近习少语之者。</p><p>彼人至谢灭已,当复云何?</p><p>谓作鹦鹉鶖鹭拘枳罗燕鴈等诸飞鸟,由此因故,其事如是。</p><p>又问:何因有不多舌多语者?</p><p>答:谓,若有人常所近习少语之人,不能近习多语之者。</p><p>彼人至谢灭已,当复云何?</p><p>谓作仙人及出家人,诸长者等,或生色无色界天中,由此因故,其事如是。</p><p>又问:何因有暗钝者?</p><p>答:谓,若有人不能近习多闻之人,不以各各方处之言,说释义理,由此因故,其事如是。</p><p>又问:何因有不暗钝者?</p><p>答:谓,若有人常所近习多闻之人,不能近习寡闻之者,能以各各方处之言,说释义理。彼人至谢灭已,谓作<a href=\"/remen/poluomen.html\" class=\"keylink\" target=\"_blank\">婆罗门</a>中善<a href=\"/remen/shuofa.html\" class=\"keylink\" target=\"_blank\">说法</a>者,或作<a href=\"/remen/shamen.html\" class=\"keylink\" target=\"_blank\">沙门</a>中善说法者,由此因故,其事如是。</p><p>复次当知,少语之人,有其二种,一者卑贱二者尊高。</p><p>何等是为,卑贱少语?</p><p>谓若有人,虽复卑贱,以有智故,常能依止父母师长名称尊者,及余有智之人,故虽卑贱,而能少语。</p><p>何等是为尊高少语?</p><p>谓若有人,本性尊高,而复有智,常能依止父母师长名称尊者,及余有智之人,故能少语。</p><p>又问:何因世有有行无慧之者?</p><p>答:谓,若有人多求<a href=\"/remen/zhengfa.html\" class=\"keylink\" target=\"_blank\">正法</a>,心无厌足,然于理趣,不能伺察,由此因故,其事如是。</p><p>又问:何因世有有慧无行之者?</p><p>答:谓,若有人于法理趣,能谛伺察,然于正法,不能多求,少以为足,由此因故,其事如是。</p><p>又问:何因世有无慧无行之者?</p><p>答:谓,若有人不能多求正法,复于理趣,不能伺察,由此因故,其事如是。</p><p>又问:何因世有有行有慧之者?</p><p>答:谓,若有人多求正法,复于理趣,能谛伺察,由此因故,其事如是。</p><p>又问:何因,而能住持正法?</p><p>答:谓,若有人能于诸法行相之中依止,十二处法,而善摄受,由此因故,其事如是。</p><p>又问:何因世有失念之者?</p><p>答:谓,若有人于不善法,积集而转,近习修作,广多恶行,彼人身坏命终,堕在恶趣<a href=\"/remen/diyu.html\" class=\"keylink\" target=\"_blank\">地狱</a>中,生地狱殁已,设欲来生人同分中,纵得为人,寿量短促,人中殁已,当生还复无多记念,所为忘失,由此因故,其事如是。</p><p>又问:何因世有多记念者?</p><p>答:谓,若有人于诸善法,积集而转,近习修作,广多善行,彼人身坏命终,堕在善趣天界中,生天趣殁已,若欲来生人同分中,即得为人,寿量长远,人中殁已,当生还复广多记念,所为不忘,由此因故,其事如是。</p><p>又问:何因世有深极烦恼之者?</p><p>答:谓,若有人于其欲想、瞋想、害想、欲因、瞋因、害因、欲寻、瞋寻、害寻,近习修作,于极烦恼,随应而转,由此因故,其事如是。</p><p>又问:何因世有不极烦恼之者?</p><p>答:谓,若有人于出离想、不瞋想、不害想、出离因、不瞋因、不害因、出离寻、不瞋寻、不害寻,近习修作,于极烦恼,不随应转,由此因故,其事如是。</p><p>又问:何因世有不能速成禅定忍辱二善法者?</p><p>答:谓,若有人于其诸法行相决定义中不善摄受,由此因故,不能速成禅定忍辱二种善法。</p><p>又问:何因有能速成禅定忍辱二种善法者?</p><p>答:谓,若有人于其诸法行相决定义中,能善摄受,由此因故,即能速成禅定忍辱二种善法。</p></div>"
},{
    "title": "第六卷 施设论",
    "author": "法护法师 译",
    "html": "<div class=\"B1_text\"><p>第六卷 施设论</p><p>对法大论中因施设门第十之一</p><p>总说颂:</p><p>须弥大地及方处山有广多草木者 多树及彼枝叶多花果丰盈茂盛等</p><p>又问:何因一切山中,须弥山王,最高最胜?</p><p>答:世界成时彼须弥山,界地最上,处迳最上,殊妙最上,轮围最上,总聚方处,而成其山,由此因故,须弥山王,最高最胜。</p><p>又问:何因北方地界,多树多草?</p><p>答:世界成时,北面风吹,界地最上,处迳最上,殊妙最上,总聚方处,是故北方多树多草。</p><p>又问:何因于大地中,一类地高,一类地下?</p><p>答:此大地中,一类地方,土界高涌,得少天雨流润澍渧,其下低陷,故彼地下;又此大地,一类地方,而有诸宝,谓铁白铜白鑞黑鑞,及金银等,并余所有坚硬之物,藏伏地中,虽天雨澍渧,其下不陷,故彼地高,由此因故,大地方处,有高有下。</p><p>又问:何因众山之中,一类山高,一类山低?</p><p>答:谓,世界成时,有极猛风,鼓地大种,总聚而高,若复微风吹鼓少聚地种,故彼山低;又复诸山地界高涌,得少天雨流润澍渧,其下低陷,故彼山低,有一类山,而有诸宝,谓铁白铜白鑞黑鑞,及金银等,并余所有坚硬之物,藏伏山下,虽天雨澍渧,其地不陷,故彼山高,由此因故,大地方处,山有高低。</p><p>对法大论中因施设门第十之二</p><p>又问:何因有一类山,多树多草,有一类山,少树少草?</p><p>答:谓,一类山下有龙宫,故多树草,有一类山,下无龙宫,故少树草。又复有山土界高涌,故多树草,又复有山多诸宝物,谓金银铜铁,赤土白土,藏伏山下,故少树草,又复有山,下有各别<a href=\"/remen/diyu.html\" class=\"keylink\" target=\"_blank\">地狱</a>居处,故少树草。又复山下无别地狱,故多树草,由此因故,其事如是。</p><p>又问:何因有一类树,其状极大,一类不大?</p><p>答:谓,有地方,地界温暖,水界增涌,火界调顺,风界稳平,故树极大,谓有地方,地不温暖,水不增涌,火不调顺,风不稳平,故树不大,由此因故,其事如是。</p><p>又问:何因有一类树,其叶极大,一类不大?</p><p>答:谓,有树木,地界温暖,水界增涌,火界调顺,风界稳平,故树叶大,谓有树木,地不温暖,水不增涌,火不调顺,风不稳平,故叶不大,由此因故,其事如是。</p><p>又问:何因有一类树,其花茂盛,一类无花?</p><p>答:谓,一类树殊妙高耸,故花茂盛,有一类树,状不殊妙,复不高耸,故彼无花,由此因故,其事如是。</p><p>又复何因有一类树,有其果实,一类无果?</p><p>答:谓,一类树,味界增盛,彼即有果,有一类树,味界不增,故无其果,由此因故,其事如是。</p><p>又问:何因有一类树,花有妙香,一类无香?</p><p>答:有一类花,本状殊妙,不为火损,故有妙香,有一类花,本非殊妙,复为火损,故无妙香,由此因故,其事如是。</p><p>又问:何因有一类果,足其嘉味,一类无味?</p><p>答:有一类果,味为火损,其果无味,有一类果,不为火损,其果有味,由此因故,其事如是。</p><p>余诸花果色香味等,有无亦然。</p><p>对法大论中因施设门第十一</p><p>总说颂曰:</p><p>佛<a href=\"/remen/shizun.html\" class=\"keylink\" target=\"_blank\">世尊</a>及声闻众化人所食四大种 隐没烟及火炽然最后如空无表现</p><p>又问:何因佛世尊者,善能化彼所化之人,妙色端严,人所乐见,具大人相,<a href=\"/remen/zhuangyan.html\" class=\"keylink\" target=\"_blank\">庄严</a>其身,若佛语言,化人即默,若化人语,佛即默然;彼声闻<a href=\"/remen/dizi.html\" class=\"keylink\" target=\"_blank\">弟子</a>,亦能化彼所化之人,色相端严,剃发被衣,作<a href=\"/remen/shamen.html\" class=\"keylink\" target=\"_blank\">沙门</a>相,何故能化之者语言,所化之者亦言,能化之者若默,所化之者亦默?</p><p>答:佛世尊者,<a href=\"/remen/changzhu.html\" class=\"keylink\" target=\"_blank\">常住</a>三摩地,心<a href=\"/remen/zizai.html\" class=\"keylink\" target=\"_blank\">自在</a>故,若入若出,速疾无碍,于一切时,不舍所缘,声闻即不然,不同世尊具一切智,智心得自在,已到<a href=\"/remen/bian.html\" class=\"keylink\" target=\"_blank\">彼岸</a>,由此因故,佛所化人妙色端严,语时能默,默时能语,而彼声闻所化之人,虽复色相端严剃发被衣,然能化之者,语即能语,默即还默,不自在故。</p><p>或有问言:若佛所化如声闻所化,声闻所化如佛所化者,可说具四大种,或不具邪?</p><p>答:具四大种。</p><p>又问:所化之者,说所造色,或不说邪?</p><p>答:说所造色。</p><p>又问:所化之者,有思惟邪,无思惟邪?</p><p>答:此有二种所起,一者缘持,二者想成,若缘持所起者,即有思惟,若想成所起者,即无思惟。</p><p>又问:彼所化者,如何得心自在?</p><p>答:此有二种所起,一者缘持,二者想成,若缘持所起,彼所化者,即心自在,若想成所起,彼所化者,心不自在。</p><p>又问:所化之者,中间分位,说具四大种,或不具邪?</p><p>答:说具四大种。</p><p>又问:中间分位,说所造色,或不说邪?</p><p>答:说所造色。</p><p>又问:中间分位,有思惟邪,无思惟邪?</p><p>答:此有思惟。</p><p>又问:中间分位,如何得心自在?</p><p>答:随能化者,自心自在故。</p><p>又问:所化之者,食于藏腹,如何销散,以是化故?</p><p>答:此有二种所起,一者缘持,二者想成,若缘持所起者,食即销散,若想成所起者,食即不散。</p><p>又问:彼所化人,何时即隐?</p><p>答:此有二种所起,一者缘持,二者想成,若想成所起者,彼即能隐,若缘持所起者,或隐不隐。</p><p>问至何时隐?</p><p>答:随能化者,若天若人,若阿修罗,或善相,或恶相,彼隐即隐。</p><p>何故不隐邪?</p><p>答:中间最后相去悬远,乃至还归自相而住,此即不隐。</p><p>又问:何因<a href=\"/remen/shengren.html\" class=\"keylink\" target=\"_blank\">圣人</a>化火之时,为有烟否?</p><p>答:能化之者,心自在故,随其所化,而即有烟,由此因故,其事如是。</p><p>又问:何因化火之时,火炽焰否?</p><p>答:能化之者,心自在故,随其所化,火即炽焰,由此因故,其事如是。</p><p>又问:何因化火之时,唯烧自身及自衣饰,不烧他者?</p><p>答:随能化者,其心自在,意所乐故,唯烧自身及自衣饰,由此因故,其事如是。</p><p>又问:何因圣人化火爇其身时,但观<a href=\"/remen/xukong.html\" class=\"keylink\" target=\"_blank\">虚空</a>,外无所有影像,及余悉无表现?</p><p>答:圣人化火之时,地方分位,行坐等处,悉以化所成火,混一火界,普皆焚爇,但观虚空,外无所有影像,及余悉无表现,由此因故,其事如是。</p><p>对法大论中因施设门第十二</p><p>总说颂:</p><p>大海次第及深广海居<a href=\"/remen/zhongsheng.html\" class=\"keylink\" target=\"_blank\">众生</a>同咸味 不宿死尸珍宝多大身众生注雨等</p><p>如经所说:“大海次第从小增广,亦非本来而自深险。”今问,何因其事如是?</p><p>答:非大海次第从小增广,亦非本来而自深险,随其大洲分位如是,如谷麦聚次第分位,由此因故,其事如是。</p><p>如经所说:“大海深广难彻源底。”今问,何因其事如是?</p><p>答:非大海深广难彻源底,但以海水,若出若入,或用一器,或百或千,或复百千,而汲海水,随其所取,不能度量海之分量,由此因故,其事如是。</p><p>如经所说:“大海中水,潮不失时。”今问,何因其事如是?</p><p>答:时有二种,一旦暮时,二大时。</p><p>何名旦暮时?</p><p>谓大海中,所居众生,有其饥虚羸劣之者,少得饮食,为伺求故,从水出陆,以所食因,依时伺求,由此名为旦暮之时。</p><p>何名大时?</p><p>谓大海中,所居众生,以海居人,每至八日十四日十五日,及余<a href=\"/remen/shentong.html\" class=\"keylink\" target=\"_blank\">神通</a>月分日,是等之日,自船登岸,有信向宗事月天之人,有事日天之人,有事童子<a href=\"/remen/tianren.html\" class=\"keylink\" target=\"_blank\">天人</a>,有尊重信向事佛优婆塞依法不食,广作祠祭乞<a href=\"/remen/huanxi.html\" class=\"keylink\" target=\"_blank\">欢喜</a>事,彼海居众生,以伺求食故,从海出陆,故曰大时。</p><p>如经所说:“大海中水,同一咸味。”今问,何因其事如是?</p><p>答:谓,有海居众生,大海中生,大海中老,大海中殁,其未殁者,彼身之垢,身之秽恶,在大海中,故海咸味。又复海中有众山居,经久销鎔,亦成咸味。又复大洲之中,近海居人,以其草木枝叶茎‘卄/干’等物,弃置海中,亦成咸味,由此因故,其事如是。</p><p>如经所说:“大海之中,众宝充满。”今问,何因其事如是?</p><p>答:以其大海世界成时,界地最上,处径最上,轮围最上,总聚方分,成须弥山王,安止其中,有七金山,周匝围绕,彼大海中,有大威力诸龙王宫,是故大海有众珍宝,由此因故其事如是。</p><p>如经所说:“大海之中,有大身众生,居止于彼。”今问,何因其事如是?</p><p>答:彼大身众生者,往昔为人,作诸非法,广积受用,子息眷属,奴婢饮食,但自资身,不行惠施,由斯罪业,乃至最后身坏命终,堕在恶趣地狱中。生地狱殁已,以彼宿造余业未尽故,生海中为彼极大畜类之身,身相大故,令多众生共所食噉,陆地大洲不能容受,皆以宿昔不善业报故,于海中受斯极苦,由此因故,其事如是。</p><p>如经所说:“大海之中,不宿死尸。”今问,何因其事如是?</p><p>答:谓,大海中,有洁净行诸大龙宫,若彼最上龙王宫中,有死尸者,即于夜分,弃置第二龙王宫中,乃至第四宫中,如是次第,出置岸上,由此因故,其事如是。</p><p>如经所说:“大海中,有大阎浮树,枝叶繁茂,树汁涌渧,于虚空中,如恶叉聚,流注于彼大海之中,而其海水,不增不减。”今问,何因其事如是?</p><p>答:彼大海中,所居众生,共所受用,余即热风吹荡而尽,是故海水,不增不减。</p><p>如经所说:“大海之中,有其种种形显色相种种音声众生居止,非一种类色相音声。”今问,何因其事如是?</p><p>答:彼诸众生往昔为人,广造多种罪不善业,谓身语意起诸恶行,乃至最后身坏命终,堕在恶趣地狱中,生地狱殁已余业未尽,堕大海中,受畜类报,故有种种形显色相种种音声,非一种类色相音声,由此因故,其事如是。</p></div>"
},{
    "title": "第七卷 施设论",
    "author": "法护法师 译",
    "html": "<div class=\"B1_text\"><p>第七卷 施设论</p><p>对法大论中因施设门第十三</p><p>如经所说:“一性所成,有多种类。”今问:何因其事如是?</p><p>答:谓,如苾刍引<a href=\"/remen/shijian.html\" class=\"keylink\" target=\"_blank\">世间</a>定,先得离欲,次不艰苦,复不流散,由彼发起生长积集,后起化事,其所发起生长积集,作化事已,随其意乐,或化人身,或化象身,或化马身,或化牛身,或化飞禽身,或化车相,或化树相,或墙壁相,若来若去,若出若入,往返<a href=\"/remen/zizai.html\" class=\"keylink\" target=\"_blank\">自在</a>,由此因故,其事如是。</p><p>如经所说:“有多种类,还归一性。”今问:何因其事如是?</p><p>答:谓,如苾刍随诸状貌形质事相,或化人身,或化象身,或化马身,或化牛身,或化飞禽身,或化车相,或化树相,或墙壁相,若来若去,若出若入,随诸化事,功用轻捷,彼等化功种种事相,化已隐没,而悉不现,由此因故,其事如是。</p><p>如经所说:“诸变化中,若来若去,随其知见,各各有异。”今问:何因其事如是?</p><p>答:谓,若有人欲化来相,先自起念:“云何令人不能见我不能知我?”念已即当入于定中,腾越墙壁,随意而来,此即来相,人不能见。</p><p>云何去相,人不能见?</p><p>谓若有人,欲化去相,先自起念:“云何令人不能见我不能知我?”念已即当入于定中,腾越墙壁,随意而去,由如是故,去相不见。</p><p>谓以定中所化来相,即是去相,所化去相,即是来相,如是知见,随其所起,各各有异,各各了知,智者随应,以明慧性,于<a href=\"/remen/wuxiang.html\" class=\"keylink\" target=\"_blank\">无相</a>中,而起有相,广大利智,普遍开晓,由此因故,其事如是。</p><p>如经所说:“腾越墙壁,或越山石,其身不着,随意而去,如在空中。”今问:何因其事如是?</p><p>答:谓,如苾刍入于空定,于其定中,腾越墙壁,或越山石,其身不着,随意而去,如在空中,所越一切山石墙壁,犹如<a href=\"/remen/xukong.html\" class=\"keylink\" target=\"_blank\">虚空</a>,悉无障碍。</p><p>如经所说:“有能入地如水、履水如地。”今问:何因其事如是?</p><p>答:谓,如苾刍入水定时,自地升沈,起伏无碍,如履水中,升沈亦然,不断其流,随意而往,在地如水,履水如地,由此因故,其事如是。</p><p>如经所说:“有能空中先盘结坐,即坐而行,状若飞禽,履空自在。”今问:何因其事如是?</p><p>答:谓,如苾刍引世间定,先得离欲,次不艰苦,复不流散,由彼发起生长积集,后起化事,随处地方,能于空中,或坐或行,及于空中,化大火聚,猛焰炽盛,或化烟相,或烟幢相,或化风轮,空中吹鼓,或风轮中,乘象而行,或化车相,或马或人,或化墙壁,或化树相,或化飞禽,随诸化相,人所共见,咸皆起念,惊怪叹异,各各了知,<a href=\"/remen/shentong.html\" class=\"keylink\" target=\"_blank\">神通</a>之力,其状如是,此乃善修神足智力,由此因故,其事如是。</p><p>如经所说:“或有人,能于虚空中,举手扪触日月二相。”今问:何因其事如是?</p><p>答:谓,如苾刍在于定中,以其日从日轮中出,以其月从月轮中出,乃从定中,起神通事,即以手扪虚空,摩触日月,定通力故,随意无碍。</p><p>如经所说:“有人能于梵界往来,随意自在。”今问:何因其事如是?</p><p>答:谓,有苾刍引世间定,先得离欲,次不艰苦,复不流散,由彼发起生长积集,后起化事,身心和融,混而为一,心即于身,身即于心,身心相即,运用和融,譬如世间酥蜜水油混融一处,在定苾刍,亦复如是,身心和融,轻安柔软,心想自在,随意能往,梵天界中,高下腾越,悉无障碍。譬如造箧笥人,持以箧笥,腾举运用,随意无碍,又如乞食苾刍,得所施食,堕在阒校?诰僭擞茫?辔拚习??诙ㄆ冔灰喔慈缡牵?硇娜崛恚?岚蚕肷??诰僭擞茫?の拚习??酥凌筇旃?罹傩募吹剑??υ鍪ⅲ?朴眉崆坑阼筇旖纾??醋栽凇</p></div>"
}]