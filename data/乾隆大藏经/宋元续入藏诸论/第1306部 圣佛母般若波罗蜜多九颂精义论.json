[{
    "title": "第1306部 圣佛母般若波罗蜜多九颂精义论",
    "author": "胜德赤衣菩萨 造",
    "html": "<div class=\"B1_text\"><p>第一卷第二卷</p><p>圣佛母<a href=\"/remen/banruo.html\" class=\"keylink\" target=\"_blank\">般若</a>波罗蜜多九颂精义论 卷上</p><p>般若波罗蜜多智体积善宝<a href=\"/remen/gongde.html\" class=\"keylink\" target=\"_blank\">功德</a>聚</p><p>所有一切波罗蜜而彼本来性<a href=\"/remen/changzhu.html\" class=\"keylink\" target=\"_blank\">常住</a></p><p>离诸戏论无对碍离诸分别得安隐</p><p>最上微妙无<a href=\"/remen/zixing.html\" class=\"keylink\" target=\"_blank\">自性</a>离诸所有名相等</p><p>方便宣说三乘法而彼三乘所得相</p><p>皆是一切智智因稽首般若波罗蜜</p><p>所有胜慧到<a href=\"/remen/bian.html\" class=\"keylink\" target=\"_blank\">彼岸</a>若人乐欲正观者</p><p>应当于彼九颂义总略如理而思择</p><p>其九颂曰。</p><p>从业增上生所谓六处相</p><p>即此说复生所因如影现</p><p>如幻所化城能观者亦化</p><p>如彼所见色业化世亦然</p><p>诸有<a href=\"/remen/shuofa.html\" class=\"keylink\" target=\"_blank\">说法</a>声即是闻境界</p><p>一切如对响缘成能所闻</p><p>嗅香及了味触等境爱着</p><p>此一切如梦虽得无所有</p><p>如幻轮成人诸行作无实</p><p>此如彼行作身轮亦<a href=\"/remen/wuwo.html\" class=\"keylink\" target=\"_blank\">无我</a></p><p>若种种所得彼极<a href=\"/remen/shana.html\" class=\"keylink\" target=\"_blank\">刹那</a>生</p><p>此与阳焰等见即坏<a href=\"/remen/wuxiang.html\" class=\"keylink\" target=\"_blank\">无相</a></p><p>所取如影像无始从心生</p><p>而彼相及识互相如影像</p><p>观自净种中若智月出现</p><p>彼如水中月现前无所有</p><p>若相应者智彼即<a href=\"/remen/xukong.html\" class=\"keylink\" target=\"_blank\">虚空</a>相</p><p>是故智所知皆如虚空相</p><p>如前颂言。</p><p>所有胜慧到彼岸若人乐欲正观者</p><p>应当于彼九颂义总略如理而思择</p><p>所言胜慧者。谓<a href=\"/remen/wensixiu.html\" class=\"keylink\" target=\"_blank\">闻思修</a>等相。彼岸者边际义。到者往到谓到毕竟边际离诸分别处所。如是乃至此义终竟。正观者。谓不颠倒相。乐欲者。所谓作意希望为性。彼义者。谓彼九颂说时所有之义。义即义门。思择者。谓思惟决择何所思邪。颂言总略。总略者。谓包总含略。</p><p>此中应问何故总略说邪。答为令钝根之者能解其义故。</p><p>前标九颂次第今释。</p><p>第一颂言。</p><p>从业增上生所谓六处相</p><p>即此说复生所因如影现</p><p>业谓善不善业。增上者谓业增上。由彼诸业增上力故彼即有生。何所生邪。颂言六处相。处谓识所依所生之处故名为处。此复云何谓眼等内六处。颂言相者标表为义。若此六处相有所生故。即彼如是复生诸法。此如是说是义终竟决定成就。</p><p>问于胜义谛中云何自性。颂自释言所因如影现。由取影现而为喻故。于影现中诸有作者作业及所作事悉离性空。此义终竟。</p><p>复次于外色等六处自性所生。今当一一次第显示。</p><p>第二颂言。</p><p>如幻所化城能观者亦化</p><p>如彼所见色业化世亦然</p><p>犹如幻法所化城邑。后能观者亦即是化。彼二非有。何以故。不实生性故。然能见所见彼二色相。外有对碍皆是业化。<a href=\"/remen/shijian.html\" class=\"keylink\" target=\"_blank\">世间</a><a href=\"/remen/sanjie.html\" class=\"keylink\" target=\"_blank\">三界</a>所见此犹彼故。其义亦然。此如是化与彼所化无差别性故。下颂言如声对响。为证成此义故。</p><p>第三颂言。</p><p>诸有说法声即是闻境界</p><p>一切如对响缘成能所闻</p><p>所言说法即能说者增上所生。彼所对声是闻境界。若闻境界此如是故。自余诸法皆如是生。是故取喻如声对响。此声对响与余法同。此中如是无差别言。乃云一切所言。缘成者。谓即闻等缘成故。闻若彼所有皆所作性。是故能闻所闻有所得中悉是缘成。所以有声皆如对响。如是所说此义毕竟。故下颂云一切如梦。为证成此义故。</p><p>第四颂言。</p><p>嗅香及了味触等境爱着</p><p>此一切如梦虽得无所有</p><p>言嗅香者。谓鼻识境界。诸所作性所嗅香等。了味者谓舌识境界。了诸味等。触谓身识境界觉诸触等。于如是等诸境界中所求所乐而生爱着。于彼彼境各各系属随所系属。香味触等别别所受。若于彼等境中起有所得相即不可得。是故颂言一切如梦。一切者此即无差别意。</p><p>然眼等内处色等外处亦非不有。若不尔者云何发起作者所行。为破此疑故。</p><p>第五颂言。</p><p>如幻轮成人诸行作无实</p><p>此如彼行作身轮亦无我</p><p>譬如幻轮法用成人身相。彼幻所成人种种行作皆悉具有。亦复如人假有作者及所作用。又复亦有所行作事去来等相。颂言诸者。种种分类所作之义。何所作邪。谓幻所成身。若如是身幻法成故。即彼幻身而实无我。无者离义。我谓主宰。此言无我谓离我故。所以此中无其作者。于胜义谛中都无所有。是故颂言。诸行作无实。无实者谓无力能义。今此如是无其力能。谓此作者无主宰故。若幻所成人无其主宰。虽所显示而无其实。诸法亦然毕竟无实。此中应知无差别意故。下颂言与阳焰等。为证成此义故。</p><p>第六颂言。</p><p>若种种所得彼极刹那生</p><p>此与阳焰等见即坏无相</p><p>种种者。谓多种类。所得者。谓差别遍计所取境相。彼所取境极刹那生。刹那刹那名极刹那。生者起义。谓极刹那有所生起。若极刹那有所生故。彼彼诸法从极刹那之所生者悉是<a href=\"/remen/wuchang.html\" class=\"keylink\" target=\"_blank\">无常</a>此义终竟。</p><p>﻿圣佛母般若波罗蜜多九颂精义论 卷下</p><p>此中应问。彼胜义谛中云何自性。答颂自喻言与阳焰等。</p><p>其阳焰者。谓地尘日光三事假合。如阳焰聚前见后坏。是故颂言见即坏无相。</p><p>诸有所得别别境界其义亦然。虽各表了皆无自性。何以故。彼等自性前后不和合故。性不相等故。愚者取着于一性转。是故此等皆堕世俗有情趣故。</p><p>复次此中若能取所取对碍性空即自性。明亮本来不生心法发现犹如影像。为释此义故。</p><p>第七颂言。</p><p>所取如影像无始从心生</p><p>即彼相及识互相如影像</p><p>此言所取知影像者。谓此与彼而相似故。所似云何如镜等中见面等像。此复云何。谓从心生以彼<a href=\"/remen/weixin.html\" class=\"keylink\" target=\"_blank\">唯心</a>有所生故。心即系属有其所取外境相等不舍为性。此义终竟。</p><p>复次如外所取镜中面像。即彼诸法以惯习种子领纳于心。于无二中取其有二对碍之相。由无始来从心所生如彼影像。或同时异时所缘伺察彼皆无性。非唯心法亦由所缘之相而能引生能缘<a href=\"/remen/shixin.html\" class=\"keylink\" target=\"_blank\">识心</a>。是故有相。</p><p>凡言相者摄集为义。非唯一法由彼所取如是有相能取亦然。此中意者。所取无性能取不实。颂言互相。互相者即和合义。互相和合皆如影像。如影像故能取所取彼二互相不相离性。即彼二法于无所得中互相从。彼心法出现有所得相。</p><p>此总意者。彼心自性本来明亮无能取所取二种之相。本离贪等无明垢染。清净洁白离诸取着。故下颂云。如水中月。为释此义故。</p><p>第八颂言。</p><p>观自净种中若智月出现</p><p>彼如水中月现前无所有</p><p>观者定义。定谓心一境性相。于彼定中有所观想。心<a href=\"/remen/zizai.html\" class=\"keylink\" target=\"_blank\">自在</a>故。颂言自者。谓自种子净即清净。清净者离浊之义。从自身语心种子所成。等无间缘出生想。</p><p>◇纥哩字变成普遍炽焰光明。于是光中从心种子出<a href=\"/remen/ganlu.html\" class=\"keylink\" target=\"_blank\">甘露</a>光广大照耀其光复成极大火轮。乘彼火轮出慧方便。复从是生彼。</p><p>◇诃字门。其字振发大声。于中出现八叶莲华。诃字处中内外想布十六分位。复想。</p><p>◇迦字成星宿众周匝围绕。复于相应方位想佛莲华。彼十六分皆成月轮。如是观已复于其上自净种中想现。</p><p>◇吽字具炽盛光。于其光中出现大火炽盛光焰。当观自身从智月中生<a href=\"/remen/putixin.html\" class=\"keylink\" target=\"_blank\">菩提心</a>。复从是生金刚智月。当知月者即金刚智普遍世间。智光照耀一切色相。是故颂言若智月出现。</p><p>彼智金刚成就出生慧及方便。无喻<a href=\"/remen/niepan.html\" class=\"keylink\" target=\"_blank\">涅槃</a>之相复从慧生。金刚界中摩摩枳菩萨相观想。甚深最上微密三摩钵底密云弥布普现光明。其菩萨者。身相青色八臂三面。正面青色。右面黄色。左面白色。右第一手执剑。第二手执箭。第三手执钩。第四手执金刚杵。左第一手执轮。第二手执弓。第三手执罥索。第四手执铃。而彼菩萨理智相合。诸所施作皆顺方便。众相<a href=\"/remen/zhuangyan.html\" class=\"keylink\" target=\"_blank\">庄严</a>顶戴阿閦佛冠。现于熙怡可爱之相。加趺而坐。如阿多西清净之华具有日轮最胜圆光。复如大乐自性金刚萨埵之相。洒诸甘露遍于一切。此菩萨身即如来身。从慧方便之所出生。是故颂言如水中月。</p><p>颂言若者即是如义如水月故。此即是空。从是空法之中出生诸法。其所出生即本来不生性。所以喻言如水中月。</p><p>此中如是。若于法界自性中取著有性者而实无性。何以故。颂言现前无所有故。</p><p>由彼如是于一切法无所得。真如中有所作所证而实不能。若有作有证者皆是方便建立诸法。与虚空等为证成此义故。</p><p>第九颂言。</p><p>若相应者智彼即虚空相</p><p>是故智所知皆如虚空相</p><p>所言相应。当知即是智之与定二<a href=\"/remen/faxiang.html\" class=\"keylink\" target=\"_blank\">法相</a>应。彼之相应即是金刚。有彼相应法故名相应者。</p><p>由彼相应者所有之智。于一切法无所取无二相中。以慧方便生如来身。非如前说蕴处界等戏论自性。此义终竟。</p><p>然如来身不动法界自性所成本来不生。何以故。以如来等自性离故。此即无性止不可说。</p><p>无性者。谓本来不生故名无性。是故颂言如虚空相。</p><p>此复云何。谓离一切戏论之性。故如虚空。以彼虚空如是相故。而虚空相应当如是。如理伺察。相者标表义。复次当知于一切法无障碍自性中有所作用者。谓由智入三界心心所相如虚空相。显示所知无明随现有情及器二世间相蕴处界等戏论自性。是即所知为智境界。有所作性此所知境。随有系属觉了所知遍计诸境。是故此说名为所知。所以一切智一切智智此之二种皆如虚空。应如是观。为总摄此义故。颂言皆。皆者无余义。无余少分故。</p><p>此中除彼声闻人中乐欲取证有余依涅槃者。彼虽<a href=\"/remen/zhengde.html\" class=\"keylink\" target=\"_blank\">证得</a>人无我理谓于蕴事取为有故。余证无余依涅槃<a href=\"/remen/jietuo.html\" class=\"keylink\" target=\"_blank\">解脱</a>相者今此所摄。如佛所言一切种一切一切有皆空。此中又除一分外道所说之空。以是义故。此中应知世间无复少法可有。一切如彼虚空之相。</p><p>所言如虚空相者。当知即是虚空自性如是真实。此之九颂如所说已。复为显示诸菩萨等种智果故。总说颂曰。</p><p>如理思惟此实性彼一切性无所依</p><p>所有<a href=\"/remen/puti.html\" class=\"keylink\" target=\"_blank\">菩提</a>胜愿心大智庄严当获得</p></div>"
}]