[{
    "title": "第1398部 五字陀罗尼颂",
    "author": "大广智不空 译",
    "html": "<div class=\"B1_text\"><p>五字陀罗尼颂</p><p>开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>不空奉诏译</p><p>百千瑜伽中金刚大师说</p><p>圣曼殊童子五字秘密法</p><p>修此<a href=\"/remen/sanmei.html\" class=\"keylink\" target=\"_blank\">三昧</a>者疾入诸佛慧</p><p>能以凡夫身见成就<a href=\"/remen/foshen.html\" class=\"keylink\" target=\"_blank\">佛身</a></p><p>此法最秘密大师口传授</p><p>应被<a href=\"/remen/jingjin.html\" class=\"keylink\" target=\"_blank\">精进</a>铠依法不依人</p><p>如来法无二净信者所得</p><p>犹如普注雨沃土先滋长</p><p><a href=\"/remen/shizun.html\" class=\"keylink\" target=\"_blank\">世尊</a>所密教智者宜修习</p><p><a href=\"/remen/zhongsheng.html\" class=\"keylink\" target=\"_blank\">众生</a>性狭劣迷入三有苦</p><p>虽闻胜上法不生勇进意</p><p>智者生悲愍为此求先觉</p><p>犹如近宝山智人往采掇</p><p>愚者知不往长日受众苦</p><p>若有闻此法即知最胜路</p><p>住于大愿者如是人堪学</p><p>若有闻此法悚栗深悲喜</p><p>涕泣身毛竖如是人堪学</p><p>若有闻此法一心即不乱</p><p>诸根净适悦如是人堪学</p><p>若有闻此法随得禅悦味</p><p>即不乐世乐如是人堪学</p><p>若有闻此法不待时与日</p><p>不求具足法唯以心直进</p><p>不于诸供具作求不得苦</p><p>善知法<a href=\"/remen/gongyang.html\" class=\"keylink\" target=\"_blank\">供养</a>如是人堪学</p><p>诵习<a href=\"/remen/zhenyan.html\" class=\"keylink\" target=\"_blank\">真言</a>时如味天<a href=\"/remen/ganlu.html\" class=\"keylink\" target=\"_blank\">甘露</a></p><p>一心必愿闻如是人堪学</p><p>二手结秘印作大殷重想</p><p>犹如捧须弥如是人堪学</p><p>此法诸佛为最上乘者说</p><p>根性下劣者疑惑不能信</p><p>众生性净故诸佛本誓力</p><p>以相应法印现成诸圣身</p><p>即于一坐中便成最正觉</p><p>若随此法者应作如是信</p><p>或起于一念言我是凡夫</p><p>同谤三世<a href=\"/remen/fofa.html\" class=\"keylink\" target=\"_blank\">佛法</a>中结重罪</p><p>未受灌顶位及非同事者</p><p>不应妄称说如护髻中珠</p><p>如经说处所或于阿练若</p><p>河池及海岸清净名山峰</p><p>得道转法轮仙人成就处</p><p>择地起精舍随顺于境界</p><p>涂地净平好布散诸时花</p><p>助法诸<a href=\"/remen/lvyi.html\" class=\"keylink\" target=\"_blank\">律仪</a>如诸部所说</p><p>清净澡浴体袭上妙衣服</p><p>涂香使严好趣于精舍门</p><p>先想己身形作金刚萨埵</p><p>左手持金刚右执光明磬</p><p>门户称吽字怒目除不祥</p><p>即五体投地敬礼世尊足</p><p>一心以归命作佛<a href=\"/remen/changzhu.html\" class=\"keylink\" target=\"_blank\">常住</a>想</p><p>次双膝长跪发露诸过咎</p><p>以此清净句恳诚为<a href=\"/remen/chanhui.html\" class=\"keylink\" target=\"_blank\">忏悔</a></p><p>唵萨嚩(二合)婆(引)嚩戌驮(引)萨嚩达磨(引)萨嚩(二合)婆(引)嚩戌度含。</p><p>当默诵一遍口称阿字句</p><p>无量所积罪清净无有余</p><p>次以虔请心结金刚起印</p><p>默诵此密语召集十方佛</p><p>二手金刚拳相钩檀慧度</p><p>进力峰相合当心仰三招</p><p>即知诸如来悉从三昧起</p><p>唵嚩日[口*路](二合)底瑟姹(二合)</p><p>应观<a href=\"/remen/xukong.html\" class=\"keylink\" target=\"_blank\">虚空</a>中诸佛及圣众</p><p>充满法界海间无有空缺</p><p>悉以誓愿力咸来降道场</p><p>结持金刚印想礼诸佛足</p><p>二羽各相背檀慧禅智钩</p><p>想礼诸如来长跪顶上散</p><p>唵嚩日啰(二合)勿(音微吉反)</p><p>坐法有四种随事次应作</p><p>端身定支节趺坐净月轮</p><p>则以么吒字二目为日月</p><p>舒放金刚焰瞻视诸如来</p><p>次回顾诸方烧除作障者</p><p>心舌及二羽吽字腾金光</p><p>犹如诸如来<a href=\"/remen/shuofa.html\" class=\"keylink\" target=\"_blank\">说法</a>之妙相</p><p>次对十方佛结大誓愿印</p><p>十度金刚缚双建忍愿峰</p><p>示佛及诸圣祈忆昔所愿</p><p>唵三么耶萨怛鑁(三合)</p><p>次结<a href=\"/remen/huanxi.html\" class=\"keylink\" target=\"_blank\">欢喜</a>印献此三昧悦</p><p>十度外相叉忍愿中交合</p><p>檀慧与禅智各相合而竖</p><p>唵三么耶縠(引)素喇多萨怛鑁(三合)</p><p>观于二乳上右怛啰左吒</p><p>如宫室户扇诵此秘言句</p><p>即以金刚嚩三掣拨令启</p><p>唵嚩日啰(二合)满驮怛啰(二合)吒(半音)</p><p>观前八叶莲阿字素光色</p><p>二羽金刚缚禅智入于中</p><p>诵此秘密言字流入于殿</p><p>唵嚩日啰(二合引)吠舍恶。</p><p>如前入字印进力度屈拄</p><p>以此阖心门智字获坚固</p><p>唵嚩日啰(二合)母瑟致(二合)[牟*含]。</p><p>次结降三世住忿怒三昧</p><p>欲作此法者先住大悲心</p><p>二羽金刚拳檀慧反相钩</p><p>进力度竖开住于叱唱相</p><p>颦眉笑而怒四吽如雷音</p><p>观密迹等众受教而侍立</p><p>左旋成辟除右旋成结界</p><p>唵逊婆儞逊婆儞吽吃哩(二合)恨拏(二合)仡哩(二合)恨拏(二合)吽仡哩(二合)恨拏(二合)播耶吽阿曩耶縠薄伽鑁嚩日啰(二合)吽发吒(半音)</p><p>次结三昧印<a href=\"/remen/xingzhe.html\" class=\"keylink\" target=\"_blank\">行者</a>住三昧</p><p>二羽外相叉仰于跏坐上</p><p>端坐合口齿数息令心定</p><p>先所请如来遍满空界者</p><p>弹指警觉我令观阿字门</p><p>默诵此密语受教而侍立</p><p>唵唧多钵啰(二合)底味邓迦[口*路]弥。</p><p>当默诵一遍便想为月轮</p><p>倍欲清净故诵此秘密言</p><p>唵冒地唧多母怛跛(二合)那夜弥。</p><p>于清净月轮观种子淡字</p><p>以成金刚剑诵此秘密语</p><p>唵底瑟姹(二合)嚩日啰(二合)底乞瑟拏(三合)</p><p>于清净月轮锐利至光彻</p><p>次应渐周遍引量同虚空</p><p>唵萨颇(二合)啰嚩日啰(二合)底(引)乞瑟拏(三合)</p><p>亦不见己身及与一切相</p><p>次应渐观剑诵此收摄言</p><p>唵僧贺啰嚩日啰(二合)底乞瑟拏(三合)</p><p>虚空诸如来悉随剑而敛</p><p>量同己身已便成本圣形</p><p>身色如紫金作妙童子相</p><p>五髻被首饰冠宝五方冠</p><p>右持金刚剑上发火焰色</p><p>左手持青莲有<a href=\"/remen/banruo.html\" class=\"keylink\" target=\"_blank\">般若</a>梵夹</p><p>住诸妙色相身处净月轮</p><p>行者住此已应作是思惟</p><p>我今坚固住金刚剑之身</p><p>三昧耶之身摩诃三昧耶</p><p>三世诸如来现成等正觉</p><p>我住此三昧为金刚剑身</p><p>作是思惟己同于诵密语</p><p>应结本圣印加持三昧形</p><p>二羽外相叉忍愿俱申直</p><p>屈二度上节犹如剑峰状</p><p>心额喉与顶各诵此一遍</p><p>唵耨佉泚娜淡。</p><p>又结五髻印令具足诸相</p><p>戒慧及檀方进禅力智度</p><p>忍愿等皆合印状如五峰</p><p>印心两肩喉最后置顶上</p><p>此名五髻印诵此本真言</p><p>曩莫三曼多没驮南阿钵啰(二合)底贺多舍娑娜南恒儞也(二合)他唵啰啰三么(二合)啰阿钵啰(二合)底贺多舍娑娜南俱摩啰路跛陀哩抳吽娑颇(二合)吒娑颇(二合)吒娑嚩(二合引)贺(引)</p><p>次结灌顶印双手合其掌</p><p>禅智入于中进力摩尼状</p><p>置额诵密语想佛灌我顶</p><p>唵啰怛曩(二合)句舍阿仡哩耶(三合)吽。</p><p>次结宝鬘印前印解而分</p><p>额前与顶后以印皆三绕</p><p>先从坛慧开如垂鬘带势</p><p>唵啰怛娜(二合)句舍阿仡哩耶(三合)么隶。</p><p>次被坚固甲二羽金刚拳</p><p>交舒进力度唵砧想指面</p><p>绿色光不绝犹如抽藕丝</p><p>心背脐与腰二膝与坐后</p><p>渐及喉与颈次额及顶后</p><p>进力皆三绕前从坛慧散</p><p>二手垂天衣此名慈悲甲</p><p>唵嚩日啰(二合)迦嚩制嚩日啰(二合)句嚧嚩日啰(二合)嚩日哩(二合)含。</p><p>次于画像心观淡字为剑</p><p>复成本尊体如前之所观</p><p>即以钩印请二羽金刚拳</p><p>檀慧反相钩力竖进招屈</p><p>唵嚩日啷(二合)句舍弱。</p><p>次以索印入印相同于前</p><p>唯以进力度相拄如环势</p><p>唵嚩日啰(二合)波舍吽。</p><p>次以锁印止二羽金刚拳</p><p>进力如钩锁以此能止住</p><p>唵嚩日啰(二合)萨普(二合)吒[牟*含]。</p><p>次以磬印喜复以此前印</p><p>檀慧进力度各各反相钩</p><p>唵嚩日啰(二合)健茶縠。</p><p>次应献遏伽妙器满香水</p><p>并置微妙花捧至额以献</p><p>唵嚩日[口*路](二合)娜迦坼。</p><p>次结四内供遍照尊所化</p><p>摩诃啰底女适悦献诸圣</p><p>二羽金刚缚禅智并而申</p><p>观妙妓女云遍满十方刹</p><p>唵摩诃啰底。</p><p>次以鬘印献伸臂捧而前</p><p>观妙宝鬘云遍满虚空界</p><p>唵[口*路]波戌鞞。</p><p>次结歌咏印以此而供养</p><p>前印从于脐渐上至口散</p><p>想紧那罗音供养诸圣众</p><p>唵输嚧(二合)怛啰(二合)燥企曳(二合)</p><p>次以舞供养奉献十方圣</p><p>二手金刚拳右旋顶上散</p><p>想妙妓乐云遍满诸世界</p><p>唵萨嚩补而曳(二合)</p><p>次以焚香印普薰诸世界</p><p>金刚缚下散遍法界香云</p><p>唵嚩日啰(二合)度闭。</p><p>次以散花印<a href=\"/remen/zhuangyan.html\" class=\"keylink\" target=\"_blank\">庄严</a>诸世界</p><p>金刚缚上散花网遍虚空</p><p>唵嚩日啰(二合)补涩闭(二合)</p><p>次献智灯印普燎诸幽冥</p><p>禅智前相逼普此<a href=\"/remen/zhihui.html\" class=\"keylink\" target=\"_blank\">智慧</a>光</p><p>唵嚩日啰(二合)鲁计。</p><p>次献涂香印当胸涂香势</p><p>以<a href=\"/remen/jietuo.html\" class=\"keylink\" target=\"_blank\">解脱</a>香云普净众生界</p><p>唵嚩日啰(二合)巘提。</p><p>内外供养已次第当顺念</p><p>结秘根本印诵百字真言</p><p>唵(引)朅哩誐(二合)萨怛嚩(二合)参摩耶摩弩播攞野朅哩誐(二合)萨怛嚩(二合)怛尾(二合)弩(引)跛底瑟姹(二合)儞哩(二合)住(引)铭婆嚩素睹(引)瑟谕(二合)铭婆嚩阿怒啰讫都(二合)寐婆嚩素补瑟谕(二合)寐婆嚩萨婆悉地弭以钵啰(二合)也瑳萨嚩羯么素者寐止多室唎(二合)药句噜(二合十一)吽呵呵呵呵縠(引)薄誐梵萨嚩怛他蘖多渴[口*栗]誐(二合)么寐闷者渴[口*栗]霓(二合引)婆嚩摩诃三摩耶萨怛嚩(二合)恶(引)</p><p>不解根本印便称已念明</p><p>阿啰跛者娜。</p><p>念法有四种一者三摩地</p><p>谓观所念明本尊口流出</p><p>随光入我口右旋布心月</p><p>如以水精珠布于明镜上</p><p>阿者无生义啰无尘染义</p><p>跛无第一义诸法性平等</p><p>者无诸行义娜无性相义</p><p>五句虽差别其性无有二</p><p>心与性合者不须重分别</p><p>佛所叹无思无思亦不思</p><p>不思思思已乃至陀罗尼</p><p>如是四句义随顺契经说</p><p>二者言音念依前观诸字</p><p>离高下缓急音势如摇铃</p><p>三者金刚念依前入字观</p><p>密合唇与齿小令舌微动</p><p>四者降魔念以悲心为本</p><p>外现威怒相颦眉声亦励</p><p>四种虽差别一念为无二</p><p>二手持<a href=\"/remen/nianzhu.html\" class=\"keylink\" target=\"_blank\">念珠</a><a href=\"/remen/puti.html\" class=\"keylink\" target=\"_blank\">菩提</a>与莲子</p><p>当以莲华印或住说法印</p><p>朝午昏中夜四时为定准</p><p>此法最第一为秘密中最</p><p>应不顾身命一心依了义</p><p>顺理<a href=\"/remen/xiuxing.html\" class=\"keylink\" target=\"_blank\">修行</a>人住于禅行者</p><p>应当观此法为起三昧用</p><p>速获种智故下劣根性人</p><p>痴爱杂乱者亦劝修此法</p><p>为消<a href=\"/remen/fannao.html\" class=\"keylink\" target=\"_blank\">烦恼</a>障入寂静智故</p><p>数限终竟已复献遏伽水</p><p>应以欢喜心妙音诵赞叹</p><p>复陈八供养恋慕而奉献</p><p>结秘根本印从心顶上散</p><p>想尊虚空中复道还本宫</p><p>唵嚩日啰(二合)底乞瑟拏(三合)穆。</p><p>住此三昧人最尊无有上</p><p>除佛及菩萨无人可爱敬</p><p>欲随顺<a href=\"/remen/shijian.html\" class=\"keylink\" target=\"_blank\">世间</a>现于礼敬者</p><p>当观彼人首有佛菩萨相</p><p>诵百字真言法中所秘密</p><p>心欲有散乱应当密称诵</p><p>昔于大师前口受要如是</p><p>愚力不能述如海一渧水</p><p>恐违大圣者悚惧怀战栗</p><p>犹如愚下人手献少甘露</p><p>勿以轻彼故上药为无效</p><p>野干罗刹形为法故应受</p><p>愿以此<a href=\"/remen/gongde.html\" class=\"keylink\" target=\"_blank\">功德</a>普觉诸群有</p><p>我得离世网随说而修习</p></div>"
}]