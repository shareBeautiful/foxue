[{
    "title": "第1388部 大毗卢遮那成佛神变加持经略示七支念诵随行法",
    "author": "大广智不空 译",
    "html": "<div class=\"B1_text\"><p>大毗卢遮那<a href=\"/remen/chengfo.html\" class=\"keylink\" target=\"_blank\">成佛</a>神变加持经略示七支念诵随行法</p><p>稽首无碍智密教意生子</p><p>依彼苏多罗摄此随行法</p><p><a href=\"/remen/zhenyan.html\" class=\"keylink\" target=\"_blank\">真言</a>行菩萨无住无等誓</p><p>语密身俱蜜后作相应行</p><p><a href=\"/remen/sanmei.html\" class=\"keylink\" target=\"_blank\">三昧</a>耶真言曰。</p><p>娜莫三满多母驮(引)南(引)(一)唵(引)阿(上声)三(去声)铭(二)底哩(二合)三(去声)铭(三)三(去声)么(鼻音)曳(引四)娑嚩(二合引)贺(引)</p><p>契谓齐诸轮密合建二空</p><p>五处顶肩心最后加咽位</p><p>次结法界生密慧之幖帜</p><p>净身口意业遍转于其身</p><p>法界生真言曰。</p><p>娜莫三(去声)满多母驮(引)南(引)(一)达磨(上声)驮(引)暏娑嚩(二合引)婆(去声引)嚩句(引)憾(二)</p><p><a href=\"/remen/banruo.html\" class=\"keylink\" target=\"_blank\">般若</a>三昧手俱作金刚拳</p><p>相逼建风幢端直令相合</p><p>是名为法界清净之密印</p><p><a href=\"/remen/rufa.html\" class=\"keylink\" target=\"_blank\">如法</a>界<a href=\"/remen/zixing.html\" class=\"keylink\" target=\"_blank\">自性</a>而观于己身</p><p>无垢同<a href=\"/remen/xukong.html\" class=\"keylink\" target=\"_blank\">虚空</a>真言印威力</p><p>次结转法轮金刚萨埵印</p><p>此殊胜加持令彼获坚固</p><p><a href=\"/remen/zhiguan.html\" class=\"keylink\" target=\"_blank\">止观</a>手相背地水火风轮</p><p>左右互相持二空各旋转</p><p>合于慧掌内名最胜法轮</p><p>金刚萨埵真言曰。</p><p>娜莫三(去声)满多嚩日啰(二合引)喃(引)(一)嚩日啰(二合引)怛么(二合)句(引)憾。</p><p>正诵此密言当住于等引</p><p>谛观自身像即是执金刚</p><p>无量众大魔诸有亲见者</p><p>如金刚萨埵勿生疑惑心</p><p>次以无动圣辟障及除垢</p><p>而能净众事结护随相应</p><p>不动尊真言曰。</p><p>娜莫三(去声)满多嚩日啰(二合引)喃(一)战拏摩贺(引)嚧(引)洒拏(鼻音)飒颇(二合引)吒耶吽(引)怛啰(二合)吒(半音呼)憾(引)[牟*含](引)</p><p>定空加地水风火竖于心</p><p>慧剑亦如是出鞘能成办</p><p>次以如来钩请尊及圣众</p><p>密方便相应依本誓而降</p><p>如来钩真言曰。</p><p>娜莫三(去声)满多母驮(引)喃(引)恶(引)萨嚩怛啰(二合引)钵啰(二合)底(丁以反)贺帝怛他(去声引)蘖党(引)矩舍冒(引)地拶哩耶(二合)跛哩布(引)啰迦娑嚩(二合引)贺(引)</p><p>止观内相叉竖合智风竖</p><p>才屈于初分余轮状若环</p><p>圣者悲愿力随请咸来降</p><p>奉现三昧耶明契如前说</p><p>既呈本誓日决定相应故</p><p>次当随力分<a href=\"/remen/gongyang.html\" class=\"keylink\" target=\"_blank\">供养</a>表诚心</p><p>阏伽香食灯下至一花水</p><p>或但运心想殊胜最难量</p><p>当以普通印观行及真言</p><p>有表无表俱一切皆成就</p><p>普通真言曰。</p><p>娜莫三(去)满多母驮(引)喃(引)萨嚩他(去声引)欠(平声二)嗢娜蘖帝(二合)飒颇(二合)啰呬(声异切)[牟*含](引)誐誐曩剑(平声)娑嚩(二合引)贺。</p><p>定慧手齐合右交于上节</p><p>运心普周遍所念皆现前</p><p>即施供养已修常作持诵</p><p>先擐金刚铠结护事相应</p><p>金刚甲胄真言曰。</p><p>娜莫三(去声)满多嚩日啰(二合引)喃(引)嚩日啰(二合)迦嚩左吽(引)</p><p>先也虚心合风轮纠持火</p><p>大空依火本遍触后居心</p><p>次结方隅界用前不动尊</p><p>左转成辟除右旋及上下</p><p>备触身支分结护悉坚牢</p><p>真语母陀罗如前已分别</p><p>既为严备讫当示根本契</p><p>还加于五处七转或再三</p><p>散印顶上开半跏正身意</p><p>或作相应坐随方如教说</p><p>正面住身前睹一圆明像</p><p>清净无瑕玷犹如满月轮</p><p>中有本尊形妙色超<a href=\"/remen/sanjie.html\" class=\"keylink\" target=\"_blank\">三界</a></p><p>纱縠严身服宝冠绀发垂</p><p>寂然三摩地辉焰过众电</p><p>犹如净镜内幽邃现真容</p><p>喜怒显形色操持与愿等</p><p>正受相应身明了心无乱</p><p><a href=\"/remen/wuxiang.html\" class=\"keylink\" target=\"_blank\">无相</a>净法体应愿济群生</p><p>专注而念持限数既终毕</p><p>懈极后方息复结普通印</p><p>虔诚启愿等殷重礼圣尊</p><p>左转无动力解前所结护</p><p>还呈本尊契顶上散开之</p><p>心送于圣天五轮投地礼</p><p>然起随众善后会复如初</p><p>一时与二三或四皆如此</p><p>余分旋绕塔浴像转大乘</p><p>涂饰曼荼罗布花赞佛德</p><p>或复无杂念专注于等引</p><p>以此净三业悉地速现前</p><p>圣力所加持<a href=\"/remen/xingyuan.html\" class=\"keylink\" target=\"_blank\">行愿</a>相应故</p><p>诸有乐修习随师而受学</p><p>持明传本教无越三昧耶</p><p>勤策无间修离盖及熏醉</p><p>顺行诸学处悉地随力成</p><p>我依大日经略示瑜伽行</p><p><a href=\"/remen/xiuzheng.html\" class=\"keylink\" target=\"_blank\">修证</a>殊胜福普润诸有情</p></div>"
}]