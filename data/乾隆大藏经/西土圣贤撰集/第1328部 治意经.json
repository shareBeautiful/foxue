[{
    "title": "第1328部 治意经",
    "author": "未知",
    "html": "<div class=\"B1_text\"><p>治意经</p><p>佛言。安般守意具行<a href=\"/remen/rufa.html\" class=\"keylink\" target=\"_blank\">如法</a>已。欲次第学。如如佛说为在天下得明如阴解。月出立身立意立坐卧亦尔。已<a href=\"/remen/biqiu.html\" class=\"keylink\" target=\"_blank\">比丘</a>立意。如是前后会有所益。已前后有所益。使不复见怪意。已止意亦守六衰。常守莫中止。便知无为身。若一切有意常守身止不愿。亦不愿有。亦不疑有。亦不疑无有。次第行在所疑。使蚤得度<a href=\"/remen/shengsi.html\" class=\"keylink\" target=\"_blank\">生死</a>。若惊意知定喜净。时时法观能得度老病。如是可病惊<a href=\"/remen/jingjin.html\" class=\"keylink\" target=\"_blank\">精进</a>。道人自意生老结能得断。今世能得苦尽。已警为听所睡为觉警胜卧已警无有畏。已精进晓睡日夜为学。已求<a href=\"/remen/ganlu.html\" class=\"keylink\" target=\"_blank\">甘露</a>便得灭苦。人有是有利从归佛。为中夜常意在佛。已觉得觉。<a href=\"/remen/fodizi.html\" class=\"keylink\" target=\"_blank\">佛弟子</a>常尔。若中夜常念法僧聚亦尔。行戒亦尔。<a href=\"/remen/bushi.html\" class=\"keylink\" target=\"_blank\">布施</a>亦尔。身护亦尔。行禅亦尔。不侵人亦尔。定意亦尔。尔空亦尔。已觉能觉佛<a href=\"/remen/dizi.html\" class=\"keylink\" target=\"_blank\">弟子</a>常尔。若中不堕思想。问曰。何等为便知无为身。师曰。泥为无为身。何等为次第行。谓今所到。便当除次除。是为次第行。何等为时时法观。谓六入来时当即时校计。是为时时法观。何等为道人自意。谓教人精进。当先自意行。身自守意自守。自为福中。天上福未满故。自守福已满便得禅。</p></div>"
}]