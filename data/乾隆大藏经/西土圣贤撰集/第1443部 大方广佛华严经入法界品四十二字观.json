[{
    "title": "第1443部 大方广佛华严经入法界品四十二字观",
    "author": "大广智不空 译",
    "html": "<div class=\"B1_text\"><p>　　<a href=\"/fojing/huayanjing/\" class=\"keylink\" target=\"_blank\">大方广佛华严经</a>入法界品四十二字观</p><p>　　尔时善财童子从天宫下。向迦毗罗城。至善知众艺童子所。头<a href=\"/remen/dl.html\" class=\"keylink\" target=\"_blank\">顶礼</a>敬于一面立。白言圣者。我已发阿耨多罗三藐三<a href=\"/remen/putixin.html\" class=\"keylink\" target=\"_blank\">菩提心</a>。而未知菩萨云何学菩萨行。云何修<a href=\"/remen/pusadao.html\" class=\"keylink\" target=\"_blank\">菩萨道</a>。我闻圣者善能教诲。愿为我说。时彼童子告善财言。善男子我得菩萨<a href=\"/remen/jietuo.html\" class=\"keylink\" target=\"_blank\">解脱</a>。名善知众艺。我恒称持入此解脱根本之字。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102K4.gif\"></p><p>　字时。名由菩萨威德入无差别境界<a href=\"/remen/banruo.html\" class=\"keylink\" target=\"_blank\">般若</a>波罗蜜门。悟一切法本不生故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102K4-50.gif\"></p><p>　字时。入无边际差别般若波罗蜜门。悟一切法离尘垢故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102K5.gif\"></p><p>　字时。入法界际般若波罗蜜门。悟一切法胜义谛不可得故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102K5-50.gif\"></p><p>字时。入普轮断差别般若波罗蜜门。悟一切法无诸行故。</p><p><img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102K5-51.gif\"></p><p>　　字时。入无阿赖耶际般若波罗蜜门。悟一切法性相不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102K5-52.gif\"></p><p>　字时。入无垢般若波罗蜜门。悟一切法出<a href=\"/remen/shijian.html\" class=\"keylink\" target=\"_blank\">世间</a>故。爱支<a href=\"/remen/yinyuan1.html\" class=\"keylink\" target=\"_blank\">因缘</a>永不现故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102K5-53.gif\"></p><p>　娜字时。入不退转加行般若波罗蜜门。悟一切法调伏寂静真如平等无分别故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102K6.gif\"></p><p>　字时。入金刚场般若波罗蜜门悟一切法离缚解故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102451.gif\"></p><p>字时。入普遍轮般若波罗蜜门。悟一切法离热矫秽得清凉故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102451-50.gif\"></p><p>字时。入海藏般若波罗蜜门。悟一切法无挂碍故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102451-51.gif\"></p><p>字时。入普遍生安住般若波罗蜜门。悟一切法言语道断故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102451-52.gif\"></p><p>　字时。入照曜尘垢般若波罗蜜门。悟一切法真如不动故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102452.gif\"></p><p>　字时。入差别积聚般若波罗蜜门。悟一切法如实不生故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102452-50.gif\"></p><p>　字时。入普遍光明息除热恼般若波罗蜜门。悟一切法制伏任持相不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102452-51.gif\"></p><p>　字时。入差别种类般若波罗蜜门。悟一切法作者不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102452-52.gif\"></p><p>　字时。入现前降霔大雨般若波罗蜜门。悟一切法时平等性不可得故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102452-53.gif\"></p><p>字时。入大迅疾众峰般若波罗蜜门。悟一切法我所执性不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102453.gif\"></p><p>　字时。入普遍轮长养般若波罗蜜门。悟一切法行取性不可得故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102453-50.gif\"></p><p>字时。入真如无差别般若波罗蜜门。悟一切法处所不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102453-51.gif\"></p><p>　字时。入世间<a href=\"/remen/liuzhuan.html\" class=\"keylink\" target=\"_blank\">流转</a>穷源清净般若波罗蜜门。悟一切法能所生起不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102453-52.gif\"></p><p>　字时。入念一切佛<a href=\"/remen/zhuangyan.html\" class=\"keylink\" target=\"_blank\">庄严</a>般若波罗蜜门。悟一切法安隐性不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526102453-53.gif\"></p><p>　字时。入观察法界道场般若波罗蜜门。悟一切法能持界性不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103028.gif\"></p><p>　字时。入随顺一切<a href=\"/\" class=\"keylink\" target=\"_blank\">佛教</a>般若波罗蜜门。悟一切法寂静性不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103028-50.gif\"></p><p>　字时入现行因地<a href=\"/remen/zhihui.html\" class=\"keylink\" target=\"_blank\">智慧</a>藏般若波罗蜜门。悟一切法如<a href=\"/remen/xukong.html\" class=\"keylink\" target=\"_blank\">虚空</a>性不可得故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103029.gif\"></p><p>字时。入决择息诸业海藏般若波罗蜜门。悟一切法穷尽性不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103029-50.gif\"></p><p>　字时。入摧诸<a href=\"/remen/fannao.html\" class=\"keylink\" target=\"_blank\">烦恼</a>清净光明般若波罗蜜门。悟一切法住持处非处令不动转性不可得故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103029-51.gif\"></p><p>字时。入生世间了别般若波罗蜜门。悟一切法能所知性不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103029-52.gif\"></p><p>　字时。入逆<a href=\"/remen/shengsi.html\" class=\"keylink\" target=\"_blank\">生死</a>轮智道场般若波罗蜜门。悟一切法执着义性不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103029-53.gif\"></p><p>　字时。入一切宫殿道场庄严般若波罗蜜门。悟一切法可破坏性不可得故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103030.gif\"></p><p>字时。入<a href=\"/remen/xiuxing.html\" class=\"keylink\" target=\"_blank\">修行</a>加行藏盖差别道场般若波罗蜜门。悟一切法欲乐覆性不可得故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103030-50.gif\"></p><p>字时。入现见十方诸佛旋般若波罗蜜门。悟一切法可忆念性不可得故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103030-51.gif\"></p><p>字时。入观察一切<a href=\"/remen/zhongsheng.html\" class=\"keylink\" target=\"_blank\">众生</a>堪任力遍生海藏般若波罗蜜门。悟一切法可呼召性不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103030-52.gif\"></p><p>　字时。入一切<a href=\"/remen/gongde.html\" class=\"keylink\" target=\"_blank\">功德</a>海趣入修行源底般若波罗蜜门。悟一切法勇健性不可得故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103030-53.gif\"></p><p>字时。入持一切法云坚固海藏般若波罗蜜门。悟一切法厚平等性不可得故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103031.gif\"></p><p>字时。入愿往诣十方现前见一切佛般若波罗蜜门。悟一切法积集性不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103031-50.gif\"></p><p>　字时。入字轮积集俱胝字般若波罗蜜门。悟一切法离诸諠诤无往无来行住坐卧不可得故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103923.gif\"></p><p>字时。入成熟一切众生际往诣道场般若波罗蜜门。悟一切法遍满<a href=\"/remen/guobao.html\" class=\"keylink\" target=\"_blank\">果报</a>不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103923-50.gif\"></p><p>　字时。入无著无碍解脱地藏光明轮普照般若波罗蜜门。悟一切法积聚蕴性不可得故。</p><p>　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103924.gif\"></p><p>　字时。入宣说一切<a href=\"/remen/fofa.html\" class=\"keylink\" target=\"_blank\">佛法</a>境界般若波罗蜜门。悟一切法衰老性相不可得故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103924-50.gif\"></p><p>字时。入一切虚空以法云雷震吼普照般若波罗蜜门。悟一切法聚集足迹不可得故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103924-51.gif\"></p><p>字时。入<a href=\"/remen/wuwo.html\" class=\"keylink\" target=\"_blank\">无我</a>利益众生究竟边际般若波罗蜜门。悟一切<a href=\"/remen/faxiang.html\" class=\"keylink\" target=\"_blank\">法相</a>驱迫性不可得故。</p><p>　　<img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103924-52.gif\"></p><p>字时。入法轮无差别藏般若波罗蜜门。悟一切法究竟处所不可得故。</p><p>　　善男子我称如是入诸解脱根本字时。此四十二般若波罗蜜为首。入无量无数般若波罗蜜门。又善男子如是字门。是能悟入法空边际。除如是字。表诸法空。更不可得。何以故如是字义不可宣说。不可显示。不可执取。不可书持。不可观察。离诸相故。善男子譬如虚空是一切物所归趣处。此诸字门亦复如是。诸法空义皆入此门。方得显了。若菩萨摩诃萨于如是入诸字门。得善巧智。于诸言音所诠所表。皆无挂碍。于一切法平等空性。尽能证持。于众言音咸得善巧。若菩萨摩诃萨。能听如是入诸字门。印阿(上)字印。闻已<a href=\"/remen/shouchi.html\" class=\"keylink\" target=\"_blank\">受持</a>。读诵通利为他解说。不贪名利。由此因缘得二十种殊胜功德。何等二十。谓得强忆念。得胜惭愧。得坚固力。得法旨趣。得增上觉。得殊胜慧。得无碍辩。得总持门。得无疑惑。得违顺语不生恚爱。得无高下平等而住。得于有情言音善巧。得蕴善巧处善巧界善巧。得缘起善巧因善巧缘善巧法善巧。得根胜劣智善巧他心智善巧。得观星历善巧。得天耳智善巧宿住随念智善巧神境智善巧死生智善巧。得漏尽智善巧。得说处非处智善巧。得往来等威仪路善巧。是为得二十种殊胜功德。善男子我唯知此入诸解脱根本字智。如诸菩萨摩诃萨。能于一切世间善巧之法。以智通达。到于<a href=\"/remen/bian.html\" class=\"keylink\" target=\"_blank\">彼岸</a>。而我云何能知能说彼功<a href=\"/remen/dexing.html\" class=\"keylink\" target=\"_blank\">德行</a>。时善财童子。头面敬礼众艺之足。绕无数匝恋仰而去。</p><p>　　大方广佛<a href=\"/fojing/huayanjing/yuanwen.html\" class=\"keylink\" target=\"_blank\">华严经</a>入法界品顿证毗卢遮那法身字轮瑜伽<a href=\"/remen/yigui.html\" class=\"keylink\" target=\"_blank\">仪轨</a></p><p>　　夫欲顿入一乘修习毗卢庶那如来法身观者。先应发起普贤菩萨微妙<a href=\"/remen/xingyuan.html\" class=\"keylink\" target=\"_blank\">行愿</a>。复应以三密加持身心。则能悟入文殊师利大智慧海。然修<a href=\"/remen/xingzhe.html\" class=\"keylink\" target=\"_blank\">行者</a>最初於空闲处。摄念安心闭目端身结跏趺坐。连心普缘无边刹海。谛观二世一切如来。遍於一一佛菩萨前殷勤恭敬<a href=\"/remen/libai.html\" class=\"keylink\" target=\"_blank\">礼拜</a>旋绕。又以种种供具云海奉献。如是等一切众圣广大<a href=\"/remen/gongyang.html\" class=\"keylink\" target=\"_blank\">供养</a>已。复观自心心本不生。<a href=\"/remen/zixing.html\" class=\"keylink\" target=\"_blank\">自性</a>成就光明遍照犹如虚空。复应深起悲念哀愍众生不悟自心<a href=\"/remen/lunhui.html\" class=\"keylink\" target=\"_blank\">轮回</a>诸趣。我当普化拔济令其开悟尽无有余。复应观察自心诸众生心及诸<a href=\"/remen/foxin.html\" class=\"keylink\" target=\"_blank\">佛心</a>。本无有异平等一相成大<a href=\"/remen/puti.html\" class=\"keylink\" target=\"_blank\">菩提</a>心。莹澈清凉廓然周遍圆明皎洁成大月轮。量等虚空无有边际。复应於月轮内右旋布列四十二梵字悉皆金色放大光明。照澈十方分明显现.一一光中见无量刹海。有无量诸佛有无量众前后围绕。坐菩提座成等正觉。智入三际身遍十方。转大法轮度脱群品。悉令现证无住<a href=\"/remen/niepan.html\" class=\"keylink\" target=\"_blank\">涅槃</a>。复应悟入般若波罗蜜四十二字门。了一切法皆无所得。能观正智。所观法界悉皆平等无异无别。修瑜伽者若能与是旋陀罗尼观行相应。即能现证毗卢遮那如来智身。於诸法中得无障碍。圆明字轮四十二字颂曰。</p><p><img alt=\"第1443部 大方广佛华严经入法界品四十二字观\" src=\"https://www.hrfjw.com/uploadfile/uploads/allimg/140526/24-140526103925.gif\"></p></div>"
}]