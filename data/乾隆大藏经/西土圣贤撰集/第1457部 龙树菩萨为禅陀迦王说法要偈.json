[{
    "title": "第1457部 龙树菩萨为禅陀迦王说法要偈",
    "author": "求那跋陀罗 译",
    "html": "<div class=\"B1_text\"><p><a href=\"/chanzong/gongan/53414.html\" class=\"keylink\" target=\"_blank\">龙树菩萨</a>为禅陀迦王<a href=\"/remen/shuofa.html\" class=\"keylink\" target=\"_blank\">说法</a>要偈</p><p>禅陀迦王应当知<a href=\"/remen/shengsi.html\" class=\"keylink\" target=\"_blank\">生死</a>苦恼多众过</p><p>悉为无明所覆障吾欲为彼兴利益</p><p>譬如刻画造佛像智者见之宜恭敬</p><p>我依如来说<a href=\"/remen/zhengfa.html\" class=\"keylink\" target=\"_blank\">正法</a>大王亦应深信受</p><p>汝虽先闻牟尼言今若听受转分别</p><p>犹如华池色清净月光垂照踰晖显</p><p>佛说六念当修习所谓<a href=\"/remen/sanbao.html\" class=\"keylink\" target=\"_blank\">三宝</a>施戒天</p><p><a href=\"/remen/xiuxing.html\" class=\"keylink\" target=\"_blank\">修行</a>十善净三业离酒放逸及邪命</p><p>观身命财速危朽应施<a href=\"/remen/futian.html\" class=\"keylink\" target=\"_blank\">福田</a>济穷乏</p><p>施为坚牢无与等最为第一亲近者</p><p>勤修净戒除瑕秽亦莫悕求愿诸有</p><p>譬如大地殖众物戒亦如是生诸善</p><p>修忍柔和舍瞋恚佛说是行最无上</p><p>如是<a href=\"/remen/jingjin.html\" class=\"keylink\" target=\"_blank\">精进</a>及禅智具此六行超生死</p><p>若能在家孝父母此即名为胜福田</p><p>现世流布大名称未来<a href=\"/remen/fubao.html\" class=\"keylink\" target=\"_blank\">福报</a>转无量</p><p>杀盗淫欺耽荒酒雕床高广及香熏</p><p>讴歌倡伎过时食如斯众恶宜远离</p><p>若少时间修此戒必受天乐升<a href=\"/remen/niepan.html\" class=\"keylink\" target=\"_blank\">涅槃</a></p><p>悭嫉贪欲及谄伪诳惑颠倒与<a href=\"/remen/xiedai.html\" class=\"keylink\" target=\"_blank\">懈怠</a></p><p>如此众恶不善法大王当观速弃舍</p><p>端正尊豪及五欲当知危朽若泡沫</p><p>莫恃若斯不坚法憍逸自恣生诸苦</p><p>欲长诸善证<a href=\"/remen/ganlu.html\" class=\"keylink\" target=\"_blank\">甘露</a>应当远离如弃毒</p><p>有能精勤舍瞋慢譬如除云显秋月</p><p>犹如指鬘与难陀亦如差摩贤圣等</p><p>如来说有三种语入意真实虚妄言</p><p>入意如花实犹蜜虚妄鄙恶若粪秽</p><p>应当修习前二言速宜除断虚妄者</p><p>从明入明四种法王当分别谛思惟</p><p>二种入明是应修若就痴冥当速舍</p><p>庵婆罗果四种变人难分别亦如是</p><p>当以<a href=\"/remen/zhihui.html\" class=\"keylink\" target=\"_blank\">智慧</a>深观察若实贤善宜亲近</p><p>虽见女人极端严当作己母姊女想</p><p>设起贪欲染爱心应当正修不净观</p><p>是心躁动宜禁制如防身命及珍宝</p><p>欲心若起应惊怖犹畏刀剑恶兽等</p><p>欲为无利如怨毒如此之言牟尼说</p><p>生死<a href=\"/remen/lunhui.html\" class=\"keylink\" target=\"_blank\">轮回</a>过狱缚应当勤修求<a href=\"/remen/jietuo.html\" class=\"keylink\" target=\"_blank\">解脱</a></p><p>六入躁动驰诸境应当摄持莫放逸</p><p>若能如是摄诸根胜于勇将摧强敌</p><p>是身不净九孔流无有穷已若河海</p><p>薄皮覆蔽似清净犹假璎珞自<a href=\"/remen/zhuangyan.html\" class=\"keylink\" target=\"_blank\">庄严</a></p><p>诸有智人乃分别知其虚诳便弃舍</p><p>譬如疥者近猛焰初虽暂悦后增苦</p><p>贪欲之想亦复然始虽乐着终多患</p><p>见身实相皆不净即是观于空<a href=\"/remen/wuwo.html\" class=\"keylink\" target=\"_blank\">无我</a></p><p>若能修习斯观者于利益中最无上</p><p>虽有色族及多闻若无戒智犹禽兽</p><p>虽处丑贱少闻见能修戒智名胜士</p><p>利衰八法莫能免若有除断真无匹</p><p>诸有<a href=\"/remen/shamen.html\" class=\"keylink\" target=\"_blank\">沙门</a><a href=\"/remen/poluomen.html\" class=\"keylink\" target=\"_blank\">婆罗门</a>父母妻子及眷属</p><p>莫为彼意受其言广造不善非法行</p><p>设为此等起诸过未来大苦唯身受</p><p>夫造众恶不即报非如刀剑交伤割</p><p><a href=\"/remen/linzhong.html\" class=\"keylink\" target=\"_blank\">临终</a>罪相始俱现后入<a href=\"/remen/diyu.html\" class=\"keylink\" target=\"_blank\">地狱</a>婴诸苦</p><p>信戒施闻慧惭愧如是七法名圣财</p><p>真实无比牟尼说超越<a href=\"/remen/shijian.html\" class=\"keylink\" target=\"_blank\">世间</a>众珍宝</p><p>大王若集此胜财不久亦证道场果</p><p>博弈饮酣好琴瑟懈怠憍逸及恶友</p><p>非时轻躁多动乱如斯七法当远离</p><p>知足第一胜诸财如此之言<a href=\"/remen/shizun.html\" class=\"keylink\" target=\"_blank\">世尊</a>说</p><p>知足虽贫可名富有财多欲是名贫</p><p>若丰财业增诸苦如龙多首益酸毒</p><p>当观美味如毒药以智慧水洒令净</p><p>为存此身虽应食勿贪色味长憍慢</p><p>于诸欲染当生厌勤求无上涅槃道</p><p>调和此身令安隐然后宜应修斋戒</p><p>一夜分别有五时于二时中当眠息</p><p>初中后夜观生死宜勤求度勿空过</p><p>四无量定当修习是名开于梵天道</p><p>若专系念四禅心命终必生彼天处</p><p>有为迁动皆<a href=\"/remen/wuchang.html\" class=\"keylink\" target=\"_blank\">无常</a>苦空败坏不坚固</p><p>无我无乐不清净如是悉名对治法</p><p>若有深观此法门未来常处尊豪位</p><p>修行<a href=\"/remen/wujie.html\" class=\"keylink\" target=\"_blank\">五戒</a>断五邪是亦大王所应念</p><p>譬如少盐置恒河不能令水有碱味</p><p>微细之恶遇众善消灭散坏亦如是</p><p>五邪若增劫<a href=\"/remen/gongde.html\" class=\"keylink\" target=\"_blank\">功德</a>王当除灭令莫长</p><p>信等五根众善源是宜修习令增盛</p><p>生等八苦常炽然当持慧水洒令灭</p><p>欲求天乐及涅槃应勤修习正知见</p><p>虽有利智入邪道微妙功德永无余</p><p>四种颠倒害诸善是故当观莫令生</p><p>谓色非我我非色我中无色色无我</p><p>于色生此四种心自余诸阴皆如是</p><p>是二十心名颠倒若能除断为最上</p><p>法不自起冥初生非<a href=\"/remen/zizai.html\" class=\"keylink\" target=\"_blank\">自在</a>作及时有</p><p>皆从无明爱业起若无<a href=\"/remen/yinyuan1.html\" class=\"keylink\" target=\"_blank\">因缘</a>便断坏</p><p>大王既知此等因当燃慧灯破痴闇</p><p>身见戒取及疑结此三能障无漏道</p><p>王若毁坏令散灭圣解脱法当现显</p><p>譬如盲人问水相百千万劫莫能了</p><p>欲求涅槃亦如是唯自精勤后方证</p><p>欲假眷属及知识而得之者甚难有</p><p>是故大王当精进然后乃可证寂灭</p><p>施戒多闻及<a href=\"/remen/chanding.html\" class=\"keylink\" target=\"_blank\">禅定</a>因是渐近四<a href=\"/remen/zhendi.html\" class=\"keylink\" target=\"_blank\">真谛</a></p><p>人主故应<a href=\"/remen/xiuhui.html\" class=\"keylink\" target=\"_blank\">修慧</a>明行斯三法求解脱</p><p>若能修此最上乘则摄诸余一切善</p><p>大王当观身念法世尊说为清净道</p><p>若无此念增恶觉是故宜应勤修习</p><p>人命短促不久留如水上泡起寻灭</p><p>出息入息眠睡间念念恒谢常衰灭</p><p>不久便当见磨灭皮肉臭烂甚可恶</p><p>青瘀胀坏脓血流虫蛆唼食至枯竭</p><p>发毛爪齿各分散风吹日曝渐干尽</p><p>当知此身不坚牢无量众苦所积聚</p><p>是故贤圣诸智人皆观斯过咸弃舍</p><p>须弥巨海及江河七日并照皆融竭</p><p>如此坚固尚摧毁况复若斯危脆身</p><p>无常既至无救护不可恃怙及追求</p><p>是故大王常谛观速生厌离求胜法</p><p>人身难得法难闻犹如盲龟遇浮孔</p><p>既获若斯希有身宜应勤心听正法</p><p>得此妙身造诸恶譬如宝器盛众毒</p><p>生处中国遇善友专念<a href=\"/remen/faxin.html\" class=\"keylink\" target=\"_blank\">发心</a>起正愿</p><p>久殖功德具诸根王今满足此众善</p><p>若复亲近见知人佛说此为净梵行</p><p>是故应当乐随顺诸佛由此证涅槃</p><p>既遇微妙清净法应当志求离欲道</p><p>生死崄难苦无量穷劫宣说莫能尽</p><p>我今为王略分别应当谛听善思惟</p><p><a href=\"/remen/sanjie.html\" class=\"keylink\" target=\"_blank\">三界</a>转变无轮际父母妻子更相因</p><p>怨亲憎爱无常处如旋火轮岂穷已</p><p>无始生死世界来计饮母乳多大海</p><p>若不精勤证空智将来复饮无穷限</p><p>周流五道经人天若积身骨高须弥</p><p>爱别哀悲计其泪亦非江河所能匹</p><p>若计一人父母者过于世间草木数</p><p>虽受五欲天上乐终还坠没恶趣苦</p><p>诸天<a href=\"/remen/shouming.html\" class=\"keylink\" target=\"_blank\">寿命</a>极长远其间娱乐难宣说</p><p>歌讴倡舞流妙声哀音和雅甚清远</p><p>奇姿妙色极端严围绕侍卫相娱乐</p><p>百味盛馔皆具足随意所玩自然至</p><p>宝池香净水恒满周匝罗覆诸妙花</p><p>众鸟异色集其上哀声相和出远音</p><p>诸天游戏浴其内如是欢娱不可说</p><p>福尽临终五衰现尔时生苦踰前乐</p><p>是故虽有天女娱智者见之已生厌</p><p>虽居珍宝上楼观亦必退堕臭秽处</p><p>虽游天上难陀园会亦还入刀剑林</p><p>虽浴诸天曼陀池终必坠于灰河狱</p><p>虽复位处转轮帝归为僮仆被驱使</p><p>虽受梵天离欲娱还坠无间炽然苦</p><p>虽居天宫具光明后入地狱黑闇中</p><p>所谓黑绳活地狱烧割剥刺及无间</p><p>是八地狱常炽然皆是<a href=\"/remen/zhongsheng.html\" class=\"keylink\" target=\"_blank\">众生</a>恶业报</p><p>或受大苦如押油或碎身体若尘粉</p><p>或解支节今分散或复[利-禾+皮]剥及烧煮</p><p>或以沸铜澍其口或以铁押裂其形</p><p>铁狗竞来争食啖铁鸟复集共龃掣</p><p>众类毒虫并[齒*齊]啮或烧铜柱贯其身</p><p>大火猛盛俱洞燃罪业缘故无逃避</p><p>镬汤腾沸至高涌颠倒罪人投其内</p><p>人命危朽甚迅驶譬如诸天喘息顷</p><p>若人于此短命中闻上诸苦不惊畏</p><p>当知此心甚坚固犹如金刚难摧坏</p><p>若见图画闻他言或随经书自忆念</p><p>如是知时已难忍况复己身自经历</p><p>无间无救大地狱此中诸苦难穷尽</p><p>若复有人一日中以三百鉾[打-丁+(爂-火+焱)]其体</p><p>比阿毗狱一念苦百千万分不及一</p><p>受此大苦经一劫罪业缘尽后方免</p><p>如是苦恼从谁生皆由三业不善起</p><p>大王今虽无斯患若不修因缘坠落</p><p>于畜生中苦无量或有系缚及鞭挞</p><p>无有信戒多闻故恒怀恶心相食啖</p><p>或为明珠羽角牙骨毛皮肉致残害</p><p>为人乘驾不自在恒受瓦石刀杖苦</p><p>饿鬼道中苦亦然诸所须欲不随意</p><p>饥渴所逼困寒热疲乏等苦甚无量</p><p>腹大若山咽如针屎尿脓血不可说</p><p>裸形被发甚丑恶如多罗树被烧剪</p><p>其口夜则大火燃诸虫争赴共唼食</p><p>屎尿粪秽诸不净百千万劫莫能得</p><p>设复推求得少分更相劫夺寻散失</p><p>清凉秋月患焰热温和春日转寒苦</p><p>若趣园林众果尽设至清流变枯竭</p><p>罪业缘故寿长远经有一万五千岁</p><p>受众楚毒无空缺皆是饿鬼之<a href=\"/remen/guobao.html\" class=\"keylink\" target=\"_blank\">果报</a></p><p>正觉说斯苦恼因名曰悭贪嫉妒业</p><p>若天福尽有余善因此得为人中王</p><p>后设懈怠福都尽必坠三恶无有疑</p><p>或生修罗起贡高恚嫉贪害增诸恼</p><p>诸天虽有善根行以其悭嫉失利乐</p><p>是故当知嫉妒结为深恶法宜弃舍</p><p>大王汝今已具知生死过患多众苦</p><p>应当勤修出世善如渴思饮救头燃</p><p>若加精进断诸有于诸善中最无上</p><p>当勤持戒习禅智调伏其心求涅槃</p><p>涅槃微妙绝诸相无生老死及衰恼</p><p>亦无山河与日月是故应当速证知</p><p>若欲证于无师智应当专修七觉法</p><p>若有乘斯觉分船生死大海易超渡</p><p>佛所不说十四法但生<a href=\"/remen/xinxing1.html\" class=\"keylink\" target=\"_blank\">信心</a>莫疑惑</p><p>唯当正心勤精进决定修习诸善法</p><p>无明缘行识名色六入触受爱取有</p><p>有则缘生生缘死若尽生死因缘灭</p><p>如是正观十二缘是人则见圣师子</p><p>若欲次第见<a href=\"/remen/sidi.html\" class=\"keylink\" target=\"_blank\">四谛</a>当勤修习八正道</p><p>虽居尊荣处五欲亦得圣道断诸结</p><p>此果不可求余人必自心会乃得证</p><p>我说众苦及涅槃欲为润益大王故</p><p>不应生于怖畏心但勤诵习行诸善</p><p>心为诸法之根本若先调伏事斯办</p><p>我说法要略分别王不宜应生足心</p><p>若有大智更敷演亦当至心勤听受</p><p>王今名为大<a href=\"/remen/faqi.html\" class=\"keylink\" target=\"_blank\">法器</a>若广闻法必多益</p><p>若见有修三业善应深助生<a href=\"/remen/suixi.html\" class=\"keylink\" target=\"_blank\">随喜</a>心</p><p>自所<a href=\"/remen/xingshan.html\" class=\"keylink\" target=\"_blank\">行善</a>及随喜如是功德悉<a href=\"/remen/huixiang.html\" class=\"keylink\" target=\"_blank\">回向</a></p><p>王当仰学诸贤圣如观音等度众生</p><p>未来必当成正觉国无生老三毒害</p><p>大王若修上诸善则美名称广流布</p><p>然后以此<a href=\"/remen/jiaohua.html\" class=\"keylink\" target=\"_blank\">教化</a>人普令一切成正觉</p><p><a href=\"/remen/fannao.html\" class=\"keylink\" target=\"_blank\">烦恼</a>驶河[漂*寸]众生为深怖畏炽然苦</p><p>欲灭如是诸尘劳应修真实解脱谛</p><p>离诸世间假名法则得清净不动处</p><p>若有妇人怀害心如此之妻宜远离</p><p>设有贞和爱敬夫<a href=\"/remen/qianbei.html\" class=\"keylink\" target=\"_blank\">谦卑</a>勤业若婢使</p><p>恒为亲友姊母想此宜尊敬如宅神</p><p>我所说法正如是王当日夜勤修行</p></div>"
}]