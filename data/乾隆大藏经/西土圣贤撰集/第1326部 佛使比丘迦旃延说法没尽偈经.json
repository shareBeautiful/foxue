[{
    "title": "第1326部 佛使比丘迦旃延说法没尽偈经",
    "author": "未知",
    "html": "<div class=\"B1_text\"><p>佛使<a href=\"/remen/biqiu.html\" class=\"keylink\" target=\"_blank\">比丘</a>迦旃延<a href=\"/remen/shuofa.html\" class=\"keylink\" target=\"_blank\">说法</a>没尽偈经</p><p>一百二十章</p><p>尊者迦旃子体道修律护</p><p>见诸卒暴者以偈开法路</p><p>心常怀怆恨思惟悲感事</p><p>常勤务<a href=\"/remen/jingjin.html\" class=\"keylink\" target=\"_blank\">精进</a>顾后大恐惧</p><p><a href=\"/remen/zhengfa.html\" class=\"keylink\" target=\"_blank\">正法</a>垂欲灭人年才寿百</p><p>正法之光明在世不久没</p><p>正法已灭尽比丘众迷惑</p><p>当舍诸经法圣觉之所讲</p><p>反受杂文章废捐佛所说</p><p>见训诸浅经心意为欣悦</p><p>常当共诤讼违教背典经</p><p>展转兴诽谤各各相慢轻</p><p>愚痴课难化无智如株杌</p><p>卿无所别知不<a href=\"/remen/xuefo.html\" class=\"keylink\" target=\"_blank\">学佛</a>正法</p><p>释置经义理更互相求短</p><p>吾身所闻传独步无俦伴</p><p>持中以着下举下着于中</p><p>不复识次第所说贵不穷</p><p>证处设乖谬反说无本末</p><p>闻受皆浮漫讲论无清话</p><p>斯徒众恶意谤讪于和上</p><p>见尊睹师父傲慢不崇敬</p><p>是等共辩诤心念甚愁毒</p><p>着世慕豪贵堕缚不<a href=\"/remen/zijue.html\" class=\"keylink\" target=\"_blank\">自觉</a></p><p>我觉甚<a href=\"/remen/zhendi.html\" class=\"keylink\" target=\"_blank\">真谛</a>卿诚无所知</p><p>卿讲殊倒错我言顺典义</p><p>各各共诤讼用生毒害心</p><p>贪得利<a href=\"/remen/gongyang.html\" class=\"keylink\" target=\"_blank\">供养</a>随俗共浮沉</p><p>习乐于居屋不能自拔度</p><p>从贪共谈语但说<a href=\"/remen/shijian.html\" class=\"keylink\" target=\"_blank\">世间</a>务</p><p>时诸比丘舍树间及闲暇</p><p>行止于聚落两中立精舍</p><p>喜乐于愦扰不慕处静默</p><p>展转相侵欺以自养妻息</p><p>或有时比丘客从远方来</p><p>寺主先自安闲居乃听之</p><p>妒其所止居嫉其有德名</p><p>亦嫉于族姓又复希法经</p><p>见远方比丘颜色不悦和</p><p>得其舍之去于心乃为快</p><p>贪着于供养用兴毒恶嫉</p><p>矜庄相贡高由是成忿失</p><p>常念嗔恚恶憍慢为自大</p><p>所求无厌足恣意随尘秽</p><p>毒事不应行不欲诵受经</p><p>终日笑歌舞冥暮寝不醒</p><p>斯等共聚会言不及经理</p><p>但说县官贼流俗行来事</p><p>假使有学者众人所供养</p><p>羡者求<a href=\"/remen/chujia.html\" class=\"keylink\" target=\"_blank\">出家</a>言学比丘法</p><p>假使有学者白衣所崇敬</p><p>务于杂碎事因是得名闻</p><p>所行不如教自从利养起</p><p>其年既幼少多畜众<a href=\"/remen/dizi.html\" class=\"keylink\" target=\"_blank\">弟子</a></p><p>其心怀诤乱不能究所学</p><p><a href=\"/remen/shamen.html\" class=\"keylink\" target=\"_blank\">沙门</a>二三年广畜诸眷属</p><p>莫能谨慎戒堕落于邪见</p><p>或有说断灭或有讲有人</p><p>已住如是学堕恶人须发</p><p>门徒多鄙猥少年相围绕</p><p>或时甚枯旱或时复大水</p><p>雀鼠及蝗虫灾害并辐至</p><p>五谷普罄匮民庶咸饥馑</p><p>穷逼于糊口出家求安隐</p><p>便行作沙门不调越轨度</p><p>不解于禁戒众会无救护</p><p>苟且无羞耻不能修慎行</p><p>亦不乐<a href=\"/remen/fahui.html\" class=\"keylink\" target=\"_blank\">法会</a>汲汲着财养</p><p>以非法为法所说违道义</p><p>举罪反轻重乱经背贤规</p><p>众会至夜半斗诤事弥滋</p><p>然后乃说经粗略不周备</p><p>希简说禁戒具足斗诤事</p><p>处处失义理故正法灭尽</p><p>适共斗诤已遂乃结仇怨</p><p>诸魔及官属用斯得人便</p><p>诸天龙鬼神来欲听经教</p><p>倾企迟闻戒但更闻诤讼</p><p>诸<a href=\"/remen/tianren.html\" class=\"keylink\" target=\"_blank\">天人</a>怀恨不可比丘行</p><p>行来共讲言<a href=\"/remen/fofa.html\" class=\"keylink\" target=\"_blank\">佛法</a>欲灭尽</p><p>吾等舍天乐故来欲受法</p><p>不得闻正法不如弃之去</p><p>其有尊鬼神心乐佛法者</p><p>不念诸比丘不复行拥护</p><p>于时弊鬼神凶暴行毒害</p><p>取比丘精气令命无有余</p><p>比丘多疾病羸劣无气力</p><p>失神颜色变勤苦遭众厄</p><p>展转相憎嫉疾病不相瞻</p><p>或有至死亡无护横夭终</p><p>贪着利财宝衣食无限节</p><p>晓知习俗法邪业以自活</p><p>贩卖规贾利出入求生息</p><p>志尚在总务孜孜无解极</p><p>乐于杂碎事求利欲救命</p><p>弃捐度世业细务自婴累</p><p>衣服不整齐仪节不闲修</p><p>不能将顺行如野马猕猴</p><p>遥见贤比丘分卫知止足</p><p>远远骂詈之言不顺禁戒</p><p>如今日比丘澹然无过失</p><p>彼时诸比丘默声犯众恶</p><p>偷苟无羞惭<a href=\"/remen/xiedai.html\" class=\"keylink\" target=\"_blank\">懈怠</a>怀毒意</p><p>斯等将来世反当见敬事</p><p>有仁贤比丘具足知廉耻</p><p>于彼失法时乃更不见待</p><p>譬如师子王处在林树间</p><p>豺狼及犬狐不敢食其肉</p><p>命过身出虫还自啖其肉</p><p>昼夜共啖食毁灭其形体</p><p>能仁大<a href=\"/remen/shengren.html\" class=\"keylink\" target=\"_blank\">圣人</a>泥洹灭度后</p><p>诸地水火风不能毁佛法</p><p>世间珍奇宝不妄忽自亡</p><p>苍金出于世紫金乃不彰</p><p>正法在于世终不自没尽</p><p>因有象法故正法则灭尽</p><p>譬如海中船贪重故沉没</p><p>佛法斯亦然利养故灭尽</p><p>背经及圣典以此为正法</p><p>以法违于律以非作法义</p><p>诸邪见异学五通诸学士</p><p>不能毁法义及所兴<a href=\"/remen/bushi.html\" class=\"keylink\" target=\"_blank\">布施</a></p><p>其从释迦文因佛作沙门</p><p>当毁于正法令法至灭尽</p><p>计劣诸男子除发被<a href=\"/remen/jiasha.html\" class=\"keylink\" target=\"_blank\">袈裟</a></p><p>皆当败正法令典没不现</p><p>不肯顺禁教戮力存法务</p><p>恣心从所乐犹如尘蔽驴</p><p>于时诸学人受取妄保任</p><p>改定其券别令错所寄信</p><p>畏于县官吏怨贼及债主</p><p>战战相恶难恐怖衣毛竖</p><p>耕种及治生遭值诸吏卒</p><p>朝夕习秽欲众患所见恼</p><p>将有三恶王大秦在于前</p><p>拨罗在于后安息在中央</p><p>由于是之故正法有弃亡</p><p>夷王大凶恶处在于北方</p><p>兴师伐恶国伤害诸万民</p><p>轻毁诸沙门多犯于众恶</p><p>毁坏佛塔寺破败学精庐</p><p>当于尔时世郡国皆丘墟</p><p>是等皆恐惧愁忧而懊恼</p><p>舍其北方土奔趣于中国</p><p>病瘦目不明尪瘵无气力</p><p>不能舍北方当为其所贼</p><p>时少年比丘不务沙门者</p><p>便当脱衣服恐怖欲自全</p><p>于是中国君当来伐夷王</p><p>既已诛夷王来还居监尼</p><p>彼有尊比丘名号曰尸师</p><p>博闻靡不达能悦诸国王</p><p>王闻尸师言心意怀欣跃</p><p>愿欲请众僧兴设大布施</p><p>遣使诣十方宣命于诸国</p><p>诸人来诣此今当大布施</p><p>诸僧皆集至其数有百千</p><p>遭难皆憔悴愿乐见大施</p><p>诸比丘已会百千设备足</p><p>展转相推求各各相问讯</p><p>仁和上所在阿阇梨所至</p><p>常所从<a href=\"/remen/shani.html\" class=\"keylink\" target=\"_blank\">沙弥</a>恶师今所师</p><p>或伤或死亡或亦见驱逐</p><p>比丘既相见啼哭不自胜</p><p>彼时诸会者其数百千众</p><p>怀恼失颜色乐见大布施</p><p>四面并云集同会十五日</p><p>讲说佛典戒寻复相忿怼</p><p>斯等既忿怼展转不共和</p><p>尊比丘教告诸比丘默然</p><p>吾当说卿等示有佛法律</p><p>听我之所说无得乱语言</p><p>计此阎浮地沙门<a href=\"/remen/fomen.html\" class=\"keylink\" target=\"_blank\">佛门</a>徒</p><p>会同当共和不宜长嫌故</p><p>有大比丘众其数有百千</p><p>欲得学道义往会十五日</p><p>有大比丘众虽有百千数</p><p>我学设明达卿等不能知</p><p>设有一比丘学能达悟者</p><p>便可说本末我学知其经</p><p>时有一比丘所学普通达</p><p>有德名须赖如是师子吼</p><p>即时从坐起叉手而住立</p><p>稽首耆年足便当师子吼</p><p>吾不怀狐疑其心无犹豫</p><p>身所学经戒今设为通利</p><p>吾亦无众难心亦不进退</p><p>吾所前学者法律无所疑</p><p>通畅于经典明达于道义</p><p>吾所学如此诸贤宜奉持</p><p>卿不达众经亦不解法律</p><p>云何尊者前而多自称叹</p><p>尊师恶弟子性凶怀毒害</p><p>其名曰阿斯即便害须赖</p><p>时有大鬼神信乐于佛法</p><p>手自执金刚遂打杀阿斯</p><p>当于尔时世地六反震动</p><p>四方自然响非人击灵鼓</p><p>至尔时四方当有四大烟</p><p>又复四大火上方四面堕</p><p>于尔之世时世间为幽冥</p><p>从是往不反生民没愚痴</p><p>黎庶无央数悲哀怀懊恼</p><p>今日最末世佛正法未尽</p><p>曾见佛鬼神信乐于道义</p><p>纵身自投地号躄不自堪</p><p>诸比丘遭恶如人丧二亲</p><p>今日最末世佛正法灭尽</p><p>从今日以往无复说经典</p><p>法律及禁戒当何从闻听</p><p>诸天树木鬼旷野居神明</p><p>悲感心忧恼宛转不自宁</p><p>法灯为已没正典已毁灭</p><p>今世最崩颓法鼓不复鸣</p><p>诸魔设<a href=\"/remen/huanxi.html\" class=\"keylink\" target=\"_blank\">欢喜</a>聚会相庆贺</p><p>举手而赞言今是佛末世</p><p>却后将来世当有是患难</p><p>益当加精进勉力求度脱</p><p>譬如有贾客失时心怀恼</p><p>故宜加慕属无得复后悔</p><p>闻时道法兴经典普流布</p><p>说法者常存勤心修<a href=\"/\" class=\"keylink\" target=\"_blank\">佛教</a></p><p>今日四辈人展转相恭敬</p><p>闻佛法尚在夙宵加精进</p><p>身体自康强未遭老病死</p><p>以故当殷勤念后大危惧</p><p>及时诸国安无有众患难</p><p>丰熟乞易得奉修佛教禁</p><p>沙门解罗刹闻是法教戒</p><p>前稽首作礼耆年迦旃子</p><p>惟吾身战栗毛竖心为寒</p><p>失志不知法不复识方面</p><p>今我闻此言心生大恐惧</p><p>将来世见此安能心不碎</p><p>尊者迦旃子兴此悲哀已</p><p>则为诸弟子说正法未尽</p><p>三百岁多<a href=\"/remen/jietuo.html\" class=\"keylink\" target=\"_blank\">解脱</a>三百岁闻戒定</p><p>三百岁修佛寺入千年青苑说</p><p>说比丘乐无乐习独处床席居</p><p>在于彼行无方当降伏诸爱欲</p></div>"
}]