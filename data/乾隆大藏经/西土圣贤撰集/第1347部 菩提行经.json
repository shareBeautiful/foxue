[{
    "title": "第一卷 菩提行经",
    "author": "圣龙树菩萨集颂",
    "html": "<div class=\"B1_text\"><p>第一卷 <a href=\"/remen/puti.html\" class=\"keylink\" target=\"_blank\">菩提</a>行经</p><p>赞<a href=\"/remen/putixin.html\" class=\"keylink\" target=\"_blank\">菩提心</a>品第一</p><p>如佛妙法体无边<a href=\"/remen/fozi.html\" class=\"keylink\" target=\"_blank\">佛子</a>正心归命礼</p><p>佛<a href=\"/remen/ganlu.html\" class=\"keylink\" target=\"_blank\">甘露</a>戒垂覆护我今赞说悉依法</p><p>此说无有未曾有亦非自我而独专</p><p>我无自他如是时乃自思惟观察作</p><p>如是<a href=\"/remen/faxin.html\" class=\"keylink\" target=\"_blank\">发心</a>观察时能令我此善增长</p><p>时见如是娑婆界此乃是彼佛<a href=\"/remen/shizun.html\" class=\"keylink\" target=\"_blank\">世尊</a></p><p>此界<a href=\"/remen/shana.html\" class=\"keylink\" target=\"_blank\">刹那</a>难得生得生为人宜自庆</p><p>思惟若离菩提心复次此来何以得</p><p>如云覆蔽夜黑暗闪电光明刹那现</p><p>佛威德利亦复然刹那发意人获福</p><p>是故善少力虽劣能破大恶之业力</p><p>如是若发菩提心此善勇进能超彼</p><p>思惟无量无边劫见佛咸说此真实</p><p>若不快乐得快乐增长救度无边众</p><p>为诸有情处众苦令离百千诸苦怖</p><p>受多快乐百千种为恒不离菩提心</p><p>彼善逝子处缠盖行在<a href=\"/remen/lunhui.html\" class=\"keylink\" target=\"_blank\">轮回</a>无所爱</p><p>若刹那说菩提心人天<a href=\"/remen/huanxi.html\" class=\"keylink\" target=\"_blank\">欢喜</a>悉归命</p><p>若有<a href=\"/remen/shouchi.html\" class=\"keylink\" target=\"_blank\">受持</a>不净像喻佛宝像而无价</p><p>如药变化遍坚牢等修持妙菩提心</p><p>菩提心宝验无边价直<a href=\"/remen/shijian.html\" class=\"keylink\" target=\"_blank\">世间</a>无可喻</p><p>调御行人伴侣等悉使受持而坚牢</p><p>芭蕉不实而生实生实芭蕉而身谢</p><p>菩提心树而清净恒生胜果而不尽</p><p>已作暴恶众罪业依菩提心刹那脱</p><p>勇猛依托无大怖彼痴有情何不依</p><p>譬如劫尽时大火刹那焚烧罪业薪</p><p>若赞慈尊无量言是曰善哉之智者</p><p>彼种种觉心正智而平等</p><p>菩提誓愿心而行菩提行</p><p>喻去者欲行彼之分别说</p><p>智分别说已所行如智用</p><p>菩提之愿心大果如轮回</p><p>福故不间断亦如彼行意</p><p>若彼等无边有情界<a href=\"/remen/jietuo.html\" class=\"keylink\" target=\"_blank\">解脱</a></p><p>与彼心平等菩提愿不退</p><p>彼等好睡眠亦复多迷醉</p><p>间断于福流喻空无所有</p><p>妙臂而问此劣意之有情</p><p>于解脱得生为自为如来</p><p>乃思惟疗除苦恼之有情</p><p>使苦恼尽已获得无边福</p><p>有情无边苦云何而疗治</p><p>使一一安乐获无边<a href=\"/remen/gongde.html\" class=\"keylink\" target=\"_blank\">功德</a></p><p>何以利父母如是及眷属</p><p>得天及仙人净行<a href=\"/remen/poluomen.html\" class=\"keylink\" target=\"_blank\">婆罗门</a></p><p>如是彼有情乃过去睡梦</p><p>不愿于自利唯愿生利他</p><p>有情最胜宝希有何得生</p><p>种种意利他不独于自利</p><p>欢喜世间种<a href=\"/remen/jingjin.html\" class=\"keylink\" target=\"_blank\">精进</a>世间药</p><p>心宝与有福而彼云何说</p><p>云何诸有情得一切快乐</p><p>为发菩提心<a href=\"/remen/gongyang.html\" class=\"keylink\" target=\"_blank\">供养</a>于如来</p><p>迷爱乐快乐乃喻于冤嫌</p><p>远离与随行悉从于自意</p><p>若彼求快乐苦恼种无边</p><p>积诸善快乐诸苦恼消除</p><p>破坏迷惑因善哉云何得</p><p>亲彼善知识彼福如是得</p><p>作利若<a href=\"/remen/huixiang.html\" class=\"keylink\" target=\"_blank\">回向</a>彼必返赞叹</p><p>作善不求利说彼是菩萨</p><p>若有<a href=\"/remen/bushi.html\" class=\"keylink\" target=\"_blank\">布施</a>于少食修善供养于世间</p><p>所施大小如蚊蚋亦获快乐得半日</p><p>云何获得于能仁要度无边有情尽</p><p>有情无尽若<a href=\"/remen/xukong.html\" class=\"keylink\" target=\"_blank\">虚空</a>一切智求自<a href=\"/remen/yuanman.html\" class=\"keylink\" target=\"_blank\">圆满</a></p><p>佛子静念而思惟若<a href=\"/remen/fannao.html\" class=\"keylink\" target=\"_blank\">烦恼</a>生自心作</p><p>数生烦恼复生疑佛说此人堕<a href=\"/remen/diyu.html\" class=\"keylink\" target=\"_blank\">地狱</a></p><p>佛子若发菩提心灭大罪力得胜果</p><p>我今归命摩尼心救度有情得快乐</p><p>菩提心施供养品第二</p><p>端彼摩尼恭敬心用奉供养于如来</p><p>及彼清净妙法宝佛功德海量无边</p><p>世间所有诸妙花乃至妙果及汤药</p><p>所有珍宝澄清水悉皆奉供而适意</p><p>山中之宝及众宝适悦树林寂静处</p><p>蔓花<a href=\"/remen/zhuangyan.html\" class=\"keylink\" target=\"_blank\">庄严</a>树光明结果低垂枝[橠-多+可]橠</p><p>人间天上香涂香乃至劫树及宝树</p><p>池水清净复庄严鹅鸿好声极适意</p><p>谷自然生非所种别别庄严而供养</p><p>等虚空界量广大此一切有悉受用</p><p>我今所献并子等供养最上佛牟尼</p><p>为我不舍于大悲受彼最上之供养</p><p>我以无福大贫穷更无纤毫别供养</p><p>我今思惟为自他愿佛受斯随力施</p><p>我自身施一切佛以自身等遍一切</p><p>加被我作上有情有情恒常佛<a href=\"/remen/jiaohua.html\" class=\"keylink\" target=\"_blank\">教化</a></p><p>我得如来加被已化利有情无怖畏</p><p>过去罪业悉远离未来众罪不复作</p><p>宝光明处甚适悦天盖庄严奉真如</p><p>水精清净复光明种种妙堂香浴作</p><p>大宝瓶满盛香水复着适意诸妙花</p><p>洗浴如来无垢身我当赞咏献歌乐</p><p>清净香熏上妙衣用盖覆彼最上色</p><p>我今献此上衣服愿佛慈悲哀纳受</p><p>种种柔软妙天衣彼庄严中而最上</p><p>供养如来并普贤及彼文殊观<a href=\"/remen/zizai.html\" class=\"keylink\" target=\"_blank\">自在</a></p><p>护戒品第三</p><p>持戒为护心护之使坚牢</p><p>此心不能护云何能护戒</p><p>喻醉象不降不患于疼痛</p><p>放心如醉象当招阿鼻等</p><p>念索常执持系缚于心象</p><p>得离放逸怖获一切安乐</p><p>若能系一心一切皆能系</p><p>若自降一心一切自降伏</p><p>师子熊虎狼夜叉罗刹等</p><p>一切地狱卒皆悉是其冤</p><p>若怖一切冤无边苦恼集</p><p>皆因心所得佛世尊正说</p><p>地狱众苦器及热铁丸等</p><p>谁作复何生贪嗔痴所有</p><p>由彼诸罪心佛生诸世间</p><p><a href=\"/remen/sanjie.html\" class=\"keylink\" target=\"_blank\">三界</a>心灭故是故无怖畏</p><p>若昔行檀施今世而不贫</p><p>今贫勿烦恼过去云何悔</p><p>若人心少分行檀波罗蜜</p><p>是故说<a href=\"/remen/guobao.html\" class=\"keylink\" target=\"_blank\">果报</a>同一切布施</p><p>若人心持戒嫌谁而牵杀</p><p>嗔心之冤家杀尽等虚空</p><p>大地量无边何皮而能盖</p><p>履用皮少分随行处处覆</p><p>外我性亦然所有谁能劝</p><p>但劝于自心外我而自伏</p><p>身贫而无福彼果同所行</p><p>若心施一衣感果而增福</p><p>诸行若修持心念恒不舍</p><p>一切无利心虚假宜远离</p><p>一切心法财宜秘密观察</p><p>离苦获安乐彼得超世间</p><p>我云何<a href=\"/remen/xiuxing.html\" class=\"keylink\" target=\"_blank\">修行</a>修行唯护心</p><p>是故我观心恒时而作护</p><p>喻猕猴身疮一心而将护</p><p>人中恶如是恒常而护心</p><p>怖苦恼之疮我一心常护</p><p>破坏于众合心疮乃无怖</p><p>常作如是行不行人中恶</p><p>人中罪不犯自然而不怖</p><p>我欲尽身命利行而供养</p><p>别别身命尽<a href=\"/remen/shanxin.html\" class=\"keylink\" target=\"_blank\">善心</a>而不退</p><p>我欲守护心合掌今专作</p><p>心念念之中一切方便护</p><p>喻于重病人诸事不宁忍</p><p>散乱心亦然不堪诸事业</p><p>心散乱不定闻思惟观察</p><p>如器之渗漏于水不能盛</p><p>由多闻之人于信方便等</p><p>过失心不定获不寂静罪</p><p>心不决定故迷惑贼所得</p><p>所有之福善偷堕于恶处</p><p>烦恼众盗贼魔着故得便</p><p>由魔罗发起破坏善<a href=\"/remen/shengming.html\" class=\"keylink\" target=\"_blank\">生命</a></p><p>守彼意根门恶不能牵去</p><p>念彼罪苦恼次复获安住</p><p>善哉随师教获得善念生</p><p>奉于教诲师当一心供给</p><p>于诸佛菩萨刹那心决定</p><p>当怖畏忆念慈哀现面前</p><p>尘心而不定去去不复还</p><p>若能守意门护之住不散</p><p>我今护此心恒常如是住</p><p>喻木之无根不生恶枝叶</p><p>眼观于色相知虚假不实</p><p>物物恒谛观是故而不着</p><p>因见而观察观之令不惑</p><p>所来观见已安畏以善来</p><p>欲行不知道望四方生怖</p><p>决定知方已观心行亦然</p><p>智者之所行思惟于前后</p><p>是善是恶等如是事不失</p><p>不住于此身离此复何作</p><p>云何住此身当复观中间</p><p>观内心亦然而用诸方便</p><p>以法为大柱缚之令不脱</p><p>当以如是意观我之所在</p><p>诸识皆如是摄令刹那住</p><p>若怖因业力能趣求快乐</p><p>修彼檀戒度乃至大舍等</p><p>若修菩提因彼别不思惟</p><p>一向修自心当起如是见</p><p>如是修诸善不起于怖畏</p><p>而令诸烦恼决定不增长</p><p>种种正言说见在而甚多</p><p>观览悉决了破疑网得果</p><p>如草被割截<a href=\"/remen/nianfo.html\" class=\"keylink\" target=\"_blank\">念佛</a>戒能忍</p><p>刹那行此行获得殊胜果</p><p>欲于诸正说皆悉得通达</p><p>当观照自心常修于精进</p><p>喻木之无情无言无所作</p><p>见自心亦然决定令如是</p><p>心起于轻慢如彼迷醉人</p><p>惟求自赞誉非彼修<a href=\"/remen/xingzhe.html\" class=\"keylink\" target=\"_blank\">行者</a></p><p>若他人于我而生于毁谤</p><p>谓是嗔痴等住心恒似木</p><p>如木不分别利养尊卑称</p><p>亦不为眷属乃至承事等</p><p>利他不自利但欲为一切</p><p>是故说我心坚住恒如木</p><p>一心住如木于尊亲朋友</p><p>乃至于三业不生憎爱怖</p><p>观察于烦恼如空而不着</p><p>当勇猛坚牢受持为恒常</p><p>无善惭可怖当一心求他</p><p>清净住<a href=\"/remen/sanmei.html\" class=\"keylink\" target=\"_blank\">三昧</a>为他所尊重</p><p>虽居童稚位不使他嗔恼</p><p>自亦不嗔他慈悲恒若此</p><p>我受持禅那使意恒寂静</p><p>为一切有情恒居无罪处</p><p>念念须臾间多时为最胜</p><p>如是受持心不动如须弥</p><p>鹫贪肉不厌人贪善亦然</p><p>身心不修行云何能出离</p><p>云何护身意一切时自勤</p><p>汝等何所行各各专一心</p><p>迷愚不自制妄贪如木身</p><p>此身不净作云何返爱恋</p><p>骨锁肉连持外皮而庄饰</p><p><a href=\"/remen/zijue.html\" class=\"keylink\" target=\"_blank\">自觉</a>令不贪解脱于慧刃</p><p>割截诸身分令见中精髓</p><p>审观察思惟云何见有人</p><p>一心如是观审谛不见人</p><p>云何不净身贪爱而守护</p><p>处胎食不净出胎饮血乳</p><p>不如是食饮云何作此身</p><p>豺鹫等贪食不分善与恶</p><p>要同人爱身受用成业累</p><p>但如是护身至死无慈忍</p><p>与豺鹫无别汝何恒此作</p><p>身死识不住衣食宁可留</p><p>身谢识必往受用云何贪</p><p>是故今作意不贪如是事</p><p>如是不远离得彼诸不善</p><p>如似<a href=\"/remen/rensheng.html\" class=\"keylink\" target=\"_blank\">人生</a>身肢体求成就</p><p>受身智不增轮还徒自困</p><p>于世亲非亲悦颜先慰喻</p><p>如是常自制心念恒不舍</p><p>笑不得高声不戏掷坐具</p><p>轻手击他门谛信恒自执</p><p>如盗如猫鹭求事行无声</p><p>修心亦如此当离于粗犷</p><p>他人之所嫌无义利不说</p><p>恒得诸<a href=\"/remen/dizi.html\" class=\"keylink\" target=\"_blank\">弟子</a>言上而尊爱</p><p>一切所言说闻之使称善</p><p>观彼作福事称赞令欢喜</p><p>衷私说彼德彼闻心必喜</p><p>欲赞说彼时先观彼<a href=\"/remen/dexing.html\" class=\"keylink\" target=\"_blank\">德行</a></p><p>修诸欢喜事难得彼诚心</p><p>勤修利他德当受快乐报</p><p>憎爱苦宜舍来生大苦故</p><p>此苦我不住来生大快乐</p><p>善言声柔软悲根闻生喜</p><p>显彼适意事当信真实语</p><p>恒悲念有<a href=\"/remen/qingai.html\" class=\"keylink\" target=\"_blank\">情爱</a>护如爱眼</p><p>为彼住真实必当得<a href=\"/remen/chengfo.html\" class=\"keylink\" target=\"_blank\">成佛</a></p><p>彼真实得成各此利朋友</p><p>刹那修功德离苦大安乐</p><p>功德殷勤修恒作而自得</p><p>不炫不覆藏谁云诸事等</p><p>檀波罗蜜等殊妙而最上</p><p>别行非最上利下无远离</p><p>佛如是利他恒常之所切</p><p>如来之教中见彼慈悲事</p><p>三界师入灭分别<a href=\"/remen/chujia.html\" class=\"keylink\" target=\"_blank\">出家</a>人</p><p>食有可不可不离三衣等</p><p>将求妙法身不苦恼<a href=\"/remen/zhongsheng.html\" class=\"keylink\" target=\"_blank\">众生</a></p><p>于众生如是随意获圆满</p><p>舍非须尽命彼舍要平等</p><p>悲心当清净果报自圆满</p><p>净心而重法不执器杖等</p><p>不持伞盖头无诸轻慢事</p><p>为男<a href=\"/remen/zinv.html\" class=\"keylink\" target=\"_blank\">子女</a>人<a href=\"/remen/shuofa.html\" class=\"keylink\" target=\"_blank\">说法</a>深广大</p><p>不分人胜劣令彼重平等</p><p>法之不广大乃及非法行</p><p>远离不敬礼乐说于大乘</p><p>齿木及洟唾不弃于净地</p><p>净水及净舍勿得弃便痢</p><p>吃食勿满口食勿令有声</p><p>食时不语言亦勿大开口</p><p>坐不得垂足行亦不挑臂</p><p>不与女同乘亦不同坐卧</p><p>诸所不律事人见心不喜</p><p>一切人既睹远离而不敬</p><p>人问于道路不得一手指</p><p>双手而指之示其道所至</p><p>凡所诸行步不弄臂作声</p><p>亦勿妄弹指威仪如是守</p><p>师虽已化灭四仪应当学</p><p>奉戒行不轻决定获圣果</p><p>菩萨行无量所说无有边</p><p>当以清净心决定而奉行</p><p>于一昼一夜分之各三时</p><p>行道普<a href=\"/remen/chanhui.html\" class=\"keylink\" target=\"_blank\">忏悔</a>住佛菩提心</p><p>菩提心自住亦令他获得</p><p>佛子住学戒一心如是持</p><p>佛戒体清净不见有纤毫</p><p>恒作如是行彼福无有量</p><p>无始为有情行行而不别</p><p>如是为有情化令一切觉</p><p>当知善知识如命不可舍</p><p><a href=\"/remen/pusajie.html\" class=\"keylink\" target=\"_blank\">菩萨戒</a>最上大乘法亦尔</p><p>解脱依师学而能生吉祥</p><p>佛佛说智经读之见戒法</p><p>若人心护戒所行悉已见</p><p>若身若心位当微细观察</p><p>口诵身不行当得何所喻</p><p>譬如重病人空谈于药力</p><p>虚空藏经中说谟罗波底</p><p>如见集戒定广如经所说</p><p>圣<a href=\"/chanzong/gongan/53414.html\" class=\"keylink\" target=\"_blank\">龙树菩萨</a>一心之所集</p><p>随所住之处劝恒伸供养</p></div>"
},{
    "title": "第二卷 菩提行经",
    "author": "圣龙树菩萨集颂",
    "html": "<div class=\"B1_text\"><p>第二卷 <a href=\"/remen/puti.html\" class=\"keylink\" target=\"_blank\">菩提</a>行经</p><p><a href=\"/remen/putixin.html\" class=\"keylink\" target=\"_blank\">菩提心</a>忍辱波罗蜜多品第四</p><p>奉行诸善业施戒而先导</p><p><a href=\"/remen/gongyang.html\" class=\"keylink\" target=\"_blank\">供养</a>于如来百千劫无尽</p><p><a href=\"/remen/xiuxing.html\" class=\"keylink\" target=\"_blank\">修行</a>于羼提嗔罪而不立</p><p>观种种体空是故一心忍</p><p>不得贪快乐守意令平等</p><p>心有嗔恼病无睡恒不足</p><p>彼此有施主供给于利养</p><p>随彼爱重心无得生嗔恼</p><p>凡诸亲近事不起于憎嫌</p><p>于彼无所嗔乃得其安乐</p><p>忍如是等事若对于冤家</p><p>于嗔若能除世世获安乐</p><p>冤若生于心于爱亦无喜</p><p>若飱嗔恼食无忍善不坏</p><p>彼食我大冤于我无善利</p><p>知彼冤不食是故忍坚牢</p><p>凡见冤来去<a href=\"/remen/huanxi.html\" class=\"keylink\" target=\"_blank\">欢喜</a>而不嗔</p><p>于冤若起嗔善利终灭尽</p><p>忍心常若此令嗔不得起</p><p>住忍无时节嗔冤自不生</p><p>若人自保爱不作恶口业</p><p>口业若不离后感冤家苦</p><p>畏苦不出离不行众苦因</p><p>是故坚忍心获得诸快乐</p><p>彼讷陵誐子邪见求<a href=\"/remen/jietuo.html\" class=\"keylink\" target=\"_blank\">解脱</a></p><p>刀割火烧身无利由能忍</p><p>愚痴无<a href=\"/remen/zhengjian.html\" class=\"keylink\" target=\"_blank\">正见</a>虚受大苦恼</p><p>我以菩提心云何苦不忍</p><p>蚊蚤壁虱等常饥渴苦恼</p><p>大痒烦苦人住忍而不见</p><p>寒热并雨风病枷锁捶打</p><p>被诸苦恼事忍不求快乐</p><p>杀他血流迸坚牢心勇猛</p><p>割身自见血怕怖而惊倒</p><p>智者心清净常惧嗔恼侵</p><p>与<a href=\"/remen/fannao.html\" class=\"keylink\" target=\"_blank\">烦恼</a>相持忍心恒勇猛</p><p>蛇腹行在地喻嗔伏于心</p><p>杀之谓无勇杀彼得最胜</p><p>如来大悲者愍苦说<a href=\"/remen/lunhui.html\" class=\"keylink\" target=\"_blank\">轮回</a></p><p>使识罪根本住忍而不作</p><p>父母何计心惧子遭沦溺</p><p>持心离嗔怒自远大苦报</p><p>譬如无智人令罪而得生</p><p>修行而无智嗔生亦复尔</p><p>欲住不思议当须持自心</p><p>于此生爱重令嗔不生起</p><p>若贪彼尘境而生种种罪</p><p>因彼诸业力而不得自由</p><p>于境若不贪彼集无因立</p><p>和合心无故是故无有生</p><p>不贪而不生无得而自说</p><p>我得如是故是生不思议</p><p>彼无生不生是得云何有</p><p>瞻察于彼此灭尽得无余</p><p>此心恒清净喻随色摩尼</p><p>所变悉从因无因相何有</p><p>过去行行时彼行何所作</p><p>随彼所行因等因而感果</p><p>一切虽由因因<a href=\"/remen/shane.html\" class=\"keylink\" target=\"_blank\">善恶</a>由心</p><p>说求性寂静如是有何过</p><p>若取和合因是乐于苦恼</p><p>此心不可住智人应自劝</p><p>是故见冤家想作善知识</p><p>因行如是行当获得快乐</p><p>如是诸有情由业不<a href=\"/remen/zizai.html\" class=\"keylink\" target=\"_blank\">自在</a></p><p>自在若成就谁肯趣于苦</p><p>散乱心缘尘心被刺不觉</p><p>食断食增嗔于苦而返爱</p><p>自若无福行返爱缠缚业</p><p>如飱毒药食堕于<a href=\"/remen/shengsi.html\" class=\"keylink\" target=\"_blank\">生死</a>崖</p><p>自住是烦恼诚由不自护</p><p>欲解脱他人此事何由得</p><p>烦恼迷昏浊而致于<a href=\"/remen/zisha.html\" class=\"keylink\" target=\"_blank\">自杀</a></p><p>毒盛无有悲云何嗔不护</p><p><a href=\"/remen/zixing.html\" class=\"keylink\" target=\"_blank\">自性</a>既愚迷于他行娆乱</p><p>生彼嗔无疑如火而能烧</p><p>有情性愚时所行诸过失</p><p>愚迷故若此如烟熏<a href=\"/remen/xukong.html\" class=\"keylink\" target=\"_blank\">虚空</a></p><p>若人嗔不护愚迷无智故</p><p>喻持杖劝人而增彼嗔恼</p><p>我于过去生苦恼诸有情</p><p>是故于今身被苦恼能忍</p><p>我身喻于铁受彼烧锤锻</p><p>如彼铁持身何得有其苦</p><p>我今看此身如无情形像</p><p>虽被诸苦恼而嗔无所起</p><p>愚迷起爱业不知其苦本</p><p>得苦缘自过云何生嗔恼</p><p>喻受<a href=\"/remen/diyu.html\" class=\"keylink\" target=\"_blank\">地狱</a>苦飞禽剑林等</p><p>知自业所生何处有嗔恼</p><p>我得如是业此过知所起</p><p>设令入地狱不由他所作</p><p>欲尽我之业无量无有边</p><p>我业既如是长时受地狱</p><p>我此过如是彼实我冤家</p><p>云何分别知愚迷嗔造作</p><p>若人自护持对冤忍不恚</p><p>是心<a href=\"/remen/gongde.html\" class=\"keylink\" target=\"_blank\">功德</a>生地狱云何入</p><p>尽我之所行得因如彼时</p><p>不忍嗔不护破坏于修行</p><p>意<a href=\"/remen/wuxiang.html\" class=\"keylink\" target=\"_blank\">无相</a>无形散乱即破坏</p><p>由身护持故身苦当忍受</p><p>我于口恶业众过而不作</p><p>身不被众苦云何心有嗔</p><p>我于今生中净心行利行</p><p>于利益既无何事于食饮</p><p>凡所作为事要在于利他</p><p>彼无利非爱定获罪无疑</p><p>不如今殒没无贪邪<a href=\"/remen/shouming.html\" class=\"keylink\" target=\"_blank\">寿命</a></p><p>邪命住虽久死当堕苦趣</p><p>譬如在梦中百年受快乐</p><p>如真实得乐觉已知暂非</p><p>喻彼时<a href=\"/remen/wuchang.html\" class=\"keylink\" target=\"_blank\">无常</a>寿命之延促</p><p>觉此二事已彼何得快乐</p><p>久处于欢娱自谓得多益</p><p>如行人被劫裸形复空手</p><p>福利随过减罪根还复生</p><p>福尽罪不生为获不嗔利</p><p>彼何为活命一向作不善</p><p>如是不思惟无善不破坏</p><p>无得赞于嗔破坏有情故</p><p>如是心利他彼嗔无由生</p><p>为彼修心人于忍不住故</p><p>见彼烦恼生是赞忍功德</p><p>塔像妙法等有谤及破坏</p><p>佛等无苦恼我于彼不嗔</p><p>于师并眷属不作于爱业</p><p>今因过去生见之而自勉</p><p>觉心观有情恒在众苦恼</p><p>见彼如是已于苦恼能忍</p><p>嗔恚与愚痴分别过一等</p><p>于此毒过咎何得说无过</p><p>云何于过去而作害他业</p><p>如是诸业因间断此何作</p><p>如佛福亦然我今一心作</p><p>与一切有情慈心互相睹</p><p>喻火烧其舍舍中而火入</p><p>舍中若有草彼火自延蔓</p><p>如是还喻心和合于嗔火</p><p>烧彼福功德<a href=\"/remen/shana.html\" class=\"keylink\" target=\"_blank\">刹那</a>无所有</p><p>若人杀在手放之善可称</p><p>地狱苦能免此善谁不赞</p><p>若人在<a href=\"/remen/shijian.html\" class=\"keylink\" target=\"_blank\">世间</a>少苦不能忍</p><p>地狱苦无量嗔因何不断</p><p>我以如是苦历百千地狱</p><p>一一为利他所作不自为</p><p>我无如是等诸大苦恼事</p><p>以离世间故为利如是行</p><p>离苦获快乐彼皆赞功德</p><p>得彼如是赞云何而不喜</p><p>彼既得如此无碍之快乐</p><p>利他行最上智者何不勉</p><p>如是最上行得快乐不修</p><p>此见若不舍破坏于正见</p><p>若敬爱于他以德而称赞</p><p>他德既称赞乃是自敬爱</p><p>当发菩提心为一切有情</p><p>令得诸快乐云何嗔有情</p><p>佛为<a href=\"/remen/sanjie.html\" class=\"keylink\" target=\"_blank\">三界</a>供欲有情<a href=\"/remen/chengfo.html\" class=\"keylink\" target=\"_blank\">成佛</a></p><p>世利得不实彼烦恼何作</p><p>若人之骨肉乃及诸眷属</p><p>养育与命等不喜嗔何生</p><p>如彼求菩提当用菩提心</p><p>而不爱有情福自舍何嗔</p><p>若人有所求出财大舍施</p><p>所求既不获不如财在舍</p><p>清净功德福何障而不获</p><p>得已自不受如住嗔修行</p><p>作罪与作福不同不<a href=\"/remen/suixi.html\" class=\"keylink\" target=\"_blank\">随喜</a></p><p>亦复不依作当自一无得</p><p>若爱于冤家欲求其欢喜</p><p>复求诸赞说此事无因得</p><p>虽欲利<a href=\"/remen/yuanman.html\" class=\"keylink\" target=\"_blank\">圆满</a>返苦而无乐</p><p>菩提心不忍于利不成就</p><p>烦恼之恶钩牵人不自在</p><p>由如地狱卒掷人入汤火</p><p>我本求利他何要虚称赞</p><p>无福无寿命无力无安乐</p><p>自利行不圆智者应须觉</p><p>后后而自行当爱乐圆满</p><p>修行要称赞若持刃自杀</p><p>如世不实事无益无利乐</p><p>譬如破坏舍日照内外见</p><p>亦由称赞非须用心明了</p><p>汝思惟于声起灭而平等</p><p>心如此利他当行如是行</p><p>于他何所受而行于利益</p><p>彼既获快乐我利益非虚</p><p>彼彼获利乐以一切赞我</p><p>云何而于我无别威德乐</p><p>彼如是赞我以爱彼自得</p><p>彼<a href=\"/remen/wuyuan.html\" class=\"keylink\" target=\"_blank\">无缘</a>若此如愚如迷者</p><p>此赞我虽获速破而勿着</p><p>憎恶正德者由此而嗔作</p><p>是赞成障碍我令不发起</p><p>护不堕恶趣为彼行<a href=\"/remen/wuwo.html\" class=\"keylink\" target=\"_blank\">无我</a></p><p>若解诸有情利养尊卑缚</p><p>令有情解脱彼意云何嗔</p><p>若人欲舍苦来入解脱门</p><p>此是佛威德云何我嗔彼</p><p>此嗔我不作于福障碍故</p><p>修行平等忍彼无不获得</p><p>自身诸过失忍辱故不作</p><p>过失不作故彼福而获得</p><p>若人福无有安忍而自生</p><p>常令安住忍云何说障碍</p><p>世求利益人不于施作障</p><p>障碍<a href=\"/remen/chujia.html\" class=\"keylink\" target=\"_blank\">出家</a>故是不得出家</p><p>世间诸难得求者而能与</p><p>我唯说善利于过无所得</p><p>以彼菩提行远离于所冤</p><p>如出舍中藏是故云不难</p><p><a href=\"/remen/chanhui.html\" class=\"keylink\" target=\"_blank\">忏悔</a>于业因彼初为先导</p><p>是故于忍果如是而得生</p><p>彼无我所心此心乃住忍</p><p>成就不思议供养于妙法</p><p>此心为利他乃至以寿命</p><p>或以冤不供云何别说忍</p><p>于彼彼恶心各各与忍辱</p><p>于如是得忍因供养妙法</p><p>佛土<a href=\"/remen/zhongsheng.html\" class=\"keylink\" target=\"_blank\">众生</a>土大牟尼说此</p><p>于彼奉事多能感于富贵</p><p>如来及于法与有情平等</p><p>尊重于佛故尊有情亦然</p><p>立意乃如是于自无所作</p><p>以彼大平等平等于有情</p><p>大意于有情慈心而供养</p><p><a href=\"/remen/faxin.html\" class=\"keylink\" target=\"_blank\">发心</a>如佛福如佛福可得</p><p>是故<a href=\"/remen/fofa.html\" class=\"keylink\" target=\"_blank\">佛法</a>行佛有情平等</p><p>佛无所平等功德海无边</p><p>佛功德精纯无功德能比</p><p>虽三界供养见之而不能</p><p>佛法等之师是最上有情</p><p>供养诸有情当如此作意</p><p>于自之眷属不能起利行</p><p>于他之奉事不作得何过</p><p>破坏身入无间狱若彼作已我复作</p><p>广大心为彼一切如是常行于善事</p><p>喻世人为自在主由于己事不称情</p><p>云何而为彼作子我作非彼奴仆性</p><p>喻佛入苦而无苦如得快乐复欢喜</p><p>要欢喜彼一切佛佛喜为彼能此作</p><p>如身烦恼而普有欲一切乏悉充足</p><p>于有情苦亦复然我无方便空悲愍</p><p>是故此苦我远离救一切苦兴大悲</p><p>先娆恼于忍辱人彼罪我今而忏悔</p><p>我今奉事于如来同于世间诸仆从</p><p>众人足蹈我顶上受之欢喜而同佛</p><p>世间一切贱能作以悲愍故无有碍</p><p>见此一切无比色彼如是尊谁不敬</p><p>如是为奉于如来如是为自利成就</p><p>如是为除世苦恼如是我今乃出家</p><p>譬如一王人能调伏大众</p><p>众非一能调以长亲王故</p><p>彼一而非独盖有王之力</p><p>制断不怯劣亦无有过失</p><p>悲愍心住忍力若地狱卒</p><p>将护于有情如事以恶王</p><p>嗔非王所令如彼地狱苦</p><p>烦恼于有情彼苦而自受</p><p>喜非王所与如得于佛等</p><p><a href=\"/remen/shanxin.html\" class=\"keylink\" target=\"_blank\">善心</a>于有情此心何不受</p><p>将护于有情后当得成佛</p><p>见感尊重称此善何不见</p><p>无病复端严快乐而长命</p><p>富贵作轮王斯皆从忍得</p><p>菩提心<a href=\"/remen/jingjin.html\" class=\"keylink\" target=\"_blank\">精进</a>波罗蜜多品第五</p><p>智者行忍辱菩提住精进</p><p><a href=\"/remen/xiedai.html\" class=\"keylink\" target=\"_blank\">懈怠</a>远离福如离于风行</p><p>精进力何解彼要分别说</p><p>懈怠不精进如毒宜自观</p><p>贪味于睡眠谓快乐无事</p><p>轮回苦可嫌而从懈怠生</p><p>烦恼之舍宅懈怠力牵入</p><p>已到无常门云何今不知</p><p>精进为自他此行汝不见</p><p>懈怠复睡眠此如屠肆牛</p><p>若此而不见一切道皆断</p><p>彼既无所得云何乐睡眠</p><p>若得于威仪无常而忽至</p><p>施为不可及何以住懈怠</p><p>精进而不修安然若精进</p><p>忽然趣无常思惟而苦苦</p><p>见彼焰魔门苦恼复情急</p><p>刹那而泪下眷属不能救</p><p>听闻地狱声自念业热恼</p><p>身住不净处惊怖不能极</p><p>地狱苦极恶恶业何复作</p><p>如鱼鼎中活彼得如是怖</p><p>地狱业作已乃受汤火苦</p><p>身糜烂苦恼如何得清净</p><p>魔王多苦人捉人送无常</p><p>无常苦可畏此见懈怠果</p><p>愚迷着睡眠此过而不劣</p><p>入于大苦河复不得人身</p><p>除乐最上法无边乐种子</p><p>懈怠并戏笑苦因汝何乐</p><p>见负嗔力多知彼自精进</p><p>自他各所行如自他平等</p><p>我何得菩提而无分别作</p><p>以如来真实实言正解脱</p><p>彼蚊蚋虻蝇及虫虾蚬等</p><p>若获精进力亦当得菩提</p><p>彼我何生人能知利不利</p><p>恒知诸精进何不得菩提</p><p>或舍于手足于此而生怖</p><p>愚迷违师教此利彼不知</p><p>断坏及烧煮无边皆拔出</p><p>无数俱胝劫而未得菩提</p><p>历此无数苦久久证菩提</p><p>喻若毒苦伤毒尽苦皆出</p><p>作一切医人救疗诸病苦</p><p>是故苦消除一切病皆少</p><p>是故说救疗甜药不利病</p><p>上医疗大病甜药皆不与</p><p>前后皆如是智者咸所行</p><p>后后而进修身肉而舍用</p><p>智者观身肉喻菜而生有</p><p>枯谢弃粪土是舍不名难</p><p>若身所作苦心谓其虚作</p><p>智者心非恶彼无恶业苦</p><p>知法意快乐具福身快乐</p><p>无此虚轮回得苦云何悲</p><p>求尽过去罪深利他福海</p><p>此力菩提心二乘等要急</p><p>如是利不乐行行何得苦</p><p>菩提心辇舆智者乘得乐</p><p>为成就有情乐施方便力</p><p>身力苦怖作观之唯称赞</p><p>断如是分别增长于精进</p><p>我身而能舍超过身方便</p><p>我消除自他无数之过失</p><p>一一之过失若劫尽无余</p><p>彼过一一尽我无有纤毫</p><p>无边苦已脱我心云何损</p><p>我求多功德为利于自他</p><p>学一一功德劫尽学无尽</p><p>纤毫之功德我生不曾作</p><p>或当得生处虚度无所有</p><p>我乐兴大供供养佛<a href=\"/remen/shizun.html\" class=\"keylink\" target=\"_blank\">世尊</a></p><p>为贫不能作而愿不圆满</p><p>不施怖者安不修母快乐</p><p>如入母胎藏母唯病苦恼</p><p>过去为离法我今得<a href=\"/remen/guobao.html\" class=\"keylink\" target=\"_blank\">果报</a></p><p>所生既如是当行何法行</p><p>一切善心根世间之牟尼</p><p>彼根恒不退常得好果报</p><p>烦恼苦缠绵而得种种怖</p><p>于他爱障难生罪而自感</p><p>若人于处处能起于善愿</p><p>而感彼彼福获得供养果</p><p>若人于处处作罪取快乐</p><p>而感彼彼报获得苦器侵</p><p>月藏中清凉广博妙香洁</p><p>佛音味第一非修而不得</p><p>而彼善逝子得解善逝法</p><p>如莲出最上亦如仁觉月</p><p>焰魔之狱卒牵引于罪魂</p><p>火坑及洋铜烧煮悉皆入</p><p>焰炽杀器杖断肉百千斤</p><p>堕落热铁地斯由多不善</p><p>是故心作善极微细观察</p><p>依彼金刚幡修学而作观</p><p>初学观和合不观汝非学</p><p>而无最上名汝要回心作</p><p>生中之所作增长于罪苦</p><p>上事业不修彼下不求胜</p><p>三种事应知由业烦恼力</p><p>将来之恶因于此云何作</p><p>世间之烦恼拘人不自由</p><p>我如人不能是故我无作</p><p>下业之所修云何令安住</p><p>当观我无我而此我所作</p><p>一滴之<a href=\"/remen/ganlu.html\" class=\"keylink\" target=\"_blank\">甘露</a>鸟食变金翅</p><p>我意谓微劣能脱少苦难</p><p>嗔作<a href=\"/remen/wuxin.html\" class=\"keylink\" target=\"_blank\">无心</a>难以不善罪故</p><p>无心见发起广大胜难及</p><p>是故清净心颂作此文句</p><p>使知彼三界我远离戏论</p><p>我得胜一切无人能胜我</p><p>我今而自知是佛师子子</p><p>有情离我人而彼得最上</p><p>不降懈怠冤懈怠冤自降</p><p>以恶趣所牵身善速破坏</p><p>由仆从愚恶寄食而受瘦</p><p>彼受于一切修行住我慢</p><p>而此得名声下劣云何说</p><p>如是若勇猛自胜彼冤家</p><p>勇猛行此修慢冤而不胜</p><p>彼慢心若起此实我冤家</p><p>胜果虽欲生是果悉皆舍</p><p>喻精进师子烦恼兽中见</p><p>烦恼兽千万虽众不能敌</p><p>世有大苦恼人自悉具见</p><p>烦恼不降伏乃得如是苦</p><p>我宁使头落及刳剔心肠</p><p>烦恼诸冤家一切我不降</p><p>因修此精进得彼慢业尽</p><p>获得胜果报自感嬉戏乐</p><p>为快乐修因彼却不获得</p><p>所修不决定亦得不殊胜</p><p>轮回欲不足喻贪刀刃蜜</p><p>福甘露若贪食之后转美</p><p>是故业寂静感妙果随行</p><p>如日温月寒昼夜而相逐</p><p>精进之有力能破于懈怠</p><p>获得远离故深心而爱乐</p><p>烦恼棒坚牢斗彼念慧剑</p><p>喻棒剑相持同彼女人学</p><p>执剑手无力失之而怖急</p><p>念剑失亦然地狱而在心</p><p>世间知善人不肯饮毒血</p><p>心过亦复然心过而不作</p><p>出家精进心喻执持油钵</p><p>钵坠必当死坠之故惊怖</p><p>着睡眠懈怠喻毒蛇在怀</p><p>不去当被伤去之宜须急</p><p>一一之深过要回心思惟</p><p>此过不可守云何我复作</p><p>和合之业因断以<a href=\"/remen/zhengnian.html\" class=\"keylink\" target=\"_blank\">正念</a>剑</p><p>云何名自位此念而获得</p><p>正念心不发纤毫不能灭</p><p>来业如往行一切报皆得</p><p>如彼睹罗绵随风而来往</p><p>精进人亦然增上如是得</p></div>"
},{
    "title": "第三卷 菩提行经",
    "author": "圣龙树菩萨集颂",
    "html": "<div class=\"B1_text\"><p>第三卷 <a href=\"/remen/puti.html\" class=\"keylink\" target=\"_blank\">菩提</a>行经</p><p><a href=\"/remen/putixin.html\" class=\"keylink\" target=\"_blank\">菩提心</a>静虑<a href=\"/remen/banruo.html\" class=\"keylink\" target=\"_blank\">般若</a>波罗蜜多品第六</p><p>佛喜<a href=\"/remen/jingjin.html\" class=\"keylink\" target=\"_blank\">精进</a>增安住<a href=\"/remen/chanding.html\" class=\"keylink\" target=\"_blank\">禅定</a>意</p><p>愍彼散心人<a href=\"/remen/fannao.html\" class=\"keylink\" target=\"_blank\">烦恼</a>芽间住</p><p>我今知身心不生于散乱</p><p>是故远<a href=\"/remen/shijian.html\" class=\"keylink\" target=\"_blank\">世间</a>亦远离疑惑</p><p>利益行可爱爱不离世间</p><p>智者乃思惟是故此皆舍</p><p>依于奢摩他尾钵奢曩等</p><p>如是而起行破坏于烦恼</p><p>先求奢摩他不藉世间行</p><p><a href=\"/remen/wuchang.html\" class=\"keylink\" target=\"_blank\">无常</a>而恒有于爱何得要</p><p>若见于千生不复起爱着</p><p>不乐尾钵舍亦不住等持</p><p>见已不止足是患过去渴</p><p>如实而不见安得尽烦恼</p><p>意缘于爱集被烦恼烧然</p><p>思惟彼下堕短命须臾住</p><p>善友不长久坚固法不成</p><p>行与愚迷同决定堕恶趣</p><p>何得同愚迷以毒分牵故</p><p>而于自眷属<a href=\"/remen/shana.html\" class=\"keylink\" target=\"_blank\">刹那</a>获怨恨</p><p>凡夫性异生喜怒而无定</p><p>多嗔承事难远离于善利</p><p>下劣心自赞缚着憎爱罪</p><p>彼不舍于嗔当堕于恶趣</p><p>迷愚不摄心为此无<a href=\"/remen/gongde.html\" class=\"keylink\" target=\"_blank\">功德</a></p><p>自赞毁谤他<a href=\"/remen/lunhui.html\" class=\"keylink\" target=\"_blank\">轮回</a>乐自得</p><p>愚迷之所持住是等不善</p><p>不善不和合彼事皆获得</p><p>一身我所乐而意无所贪</p><p>远离于愚迷当得爱承事</p><p>不为于赞叹住于何善事</p><p>略如蜂造蜜寂静得成就</p><p>我行一切处如未曾有者</p><p>恒得于多人赞叹而敬爱</p><p>若迷于处处得意乐快乐</p><p>以此于世间得<a href=\"/remen/shengsi.html\" class=\"keylink\" target=\"_blank\">生死</a>怖畏</p><p>是故彼智者怖畏于生死</p><p>知千种苦恼住之决定受</p><p>若于刹那顷自修于精进</p><p>获得好名称亦复多利养</p><p>以彼同利人毁我非功德</p><p>若此加毁谤我谓赞<a href=\"/remen/huanxi.html\" class=\"keylink\" target=\"_blank\">欢喜</a></p><p>虽毁谤不嗔称赞亦不喜</p><p>谓佛及有情种种皆如是</p><p>称赞得功德毁谤招苦报</p><p>世间不思惟是谓愚痴故</p><p><a href=\"/remen/zixing.html\" class=\"keylink\" target=\"_blank\">自性</a>苦同住彼生何所乐</p><p>愚迷非朋友此乃如来说</p><p>若在于愚迷自利无不爱</p><p>若入利他门如是为自爱</p><p>不毁于有情不一心承奉</p><p>损于利物行如烦恼坏善</p><p>如彼天宫殿及于树根舍</p><p>随彼爱乐心从意得为上</p><p>自性之广大斯为无碍处</p><p>彼所未曾见亦不能观察</p><p>富贵喻坯器虽成不坚牢</p><p>受用然自由苦恼而速至</p><p>如盗他人衣分之着身上</p><p>行住不<a href=\"/remen/zizai.html\" class=\"keylink\" target=\"_blank\">自在</a>苦恼当求离</p><p>称量于自身彼实苦恼法</p><p>我此如是身是身必当坏</p><p>观察于此身性与身相离</p><p>性然无所坏身当为豺食</p><p>一生定一死有情界如是</p><p>彼复见何事诸大各分去</p><p>如人远路行欲及于住舍</p><p>忧苦彼别无唯求无障碍</p><p>喻轮回亦然咸受于生住</p><p>直至于四人彼方获远离</p><p>如是之一身冤家所不赞</p><p>直至如是成不厌患世间</p><p>过去世间时生死无悔恨</p><p>所行行不近能离世间苦</p><p><a href=\"/remen/nianfo.html\" class=\"keylink\" target=\"_blank\">念佛</a>心口同无有人嫌毁</p><p>是故身意调寂静无烦扰</p><p>如是我恒行灭尽诸烦恼</p><p><a href=\"/remen/jietuo.html\" class=\"keylink\" target=\"_blank\">解脱</a>于自心复解脱一切</p><p>得此心平等于今世后世</p><p>断彼苦恼缚乃至<a href=\"/remen/diyu.html\" class=\"keylink\" target=\"_blank\">地狱</a>等</p><p>若有男女等合掌多恭敬</p><p>善利非算数无罪可称说</p><p>有善用自金远离弃掷怖</p><p>此行若能行得最上寂静</p><p>彼人有此获我自得无异</p><p>明了如是行何不趣寂静</p><p>一心住贪爱此为下趣牵</p><p>业感焰魔门前见见可怖</p><p>彼门是汝冤烦恼今不同</p><p>分明住贪爱今见何能脱</p><p>过咎自藏护一一他眼见</p><p>彼今所食啖妒忌何不护</p><p>飞鹫常所贪唯爱此肥肉</p><p>复以血<a href=\"/remen/zhuangyan.html\" class=\"keylink\" target=\"_blank\">庄严</a>此食偏所重</p><p>喻见鬼形容枯瘦及行动</p><p>相貌既如是睹之堪可怖</p><p>口吻及牙涎皆从不净生</p><p>不净非所堪食饮彼何爱</p><p>睹罗绵藏触细滑乐嬉戏</p><p>臭秽岂不漏欲者心自迷</p><p>此贪谓若盖迷者坚乐着</p><p>无著即无事云何而不离</p><p>衰老相随生肉泥加饰染</p><p>不识彼空幻而复乐歍吻</p><p>如袋不净满迷人不思惟</p><p>不净如是多彼汝何喜行</p><p>身肉非净成愚智而皆见</p><p>自性元<a href=\"/remen/wuxin.html\" class=\"keylink\" target=\"_blank\">无心</a>云何妄爱肉</p><p>若彼无爱心是得分明见</p><p>若能无彼此自不见歍吻</p><p>别有非不净而自不希有</p><p>如是不自净彼汝非希有</p><p>愚迷不净心体喻于莲花</p><p>慧日照开敷非净身何爱</p><p>不净今无常染爱今不正</p><p>欲出正净身云何由染爱</p><p>云何歍吻他由贪彼不净</p><p>于彼不净地种子生增长</p><p>汝受不净身此身唯虫聚</p><p>是身既非净非净不可爱</p><p>不净而不一而汝自不嫌</p><p>无别不净器此器孰多爱</p><p>龙脑香米等食饮而适悦</p><p>入口味最上是地合清净</p><p>若此甚分明彼不净不离</p><p>秽恶弃尸林是身同若此</p><p>皮剥肉溃烂见之得大怖</p><p>既能知彼已复何生爱乐</p><p>白檀香复洁身无如是妙</p><p>云何殊胜香用心而别爱</p><p>自性臭若贪不乐于寂静</p><p>亦于法诸香一切皆染污</p><p>若复发甲长牙齿兼垢黑</p><p>垢腻之所持恶性身裸露</p><p>狂乱自痴迷欲用行大地</p><p>复持诸器仗一心待<a href=\"/remen/zisha.html\" class=\"keylink\" target=\"_blank\">自杀</a></p><p>寒林枯骨形见乃发恶声</p><p>聚落枯骨动迷人返爱乐</p><p>不净乃如是此苦为彼爱</p><p>如彼那落中无苦痛不受</p><p>少年贪受乐不求胜善力</p><p>少年如不求老至欲何作</p><p>如彼日将落为作困不就</p><p>复如鹿兽群至夜空还去</p><p>锡杖钵随行在路而困苦</p><p>如犊随母行无所畏亦尔</p><p>若自为欲迷自卖为仆从</p><p>彼不得自在亦复随业牵</p><p>如女产林野如战命难保</p><p>迷者为欲诳恃我感奴仆</p><p>断欲者心净于苦能审察</p><p>见彼欲火烧复若毒枪刺</p><p>迷人求欲境喜获妄守护</p><p>无利事无边清净皆破坏</p><p>世间虚幻财愚人忙忙贪</p><p>轮回往来苦解脱于何时</p><p>如是贪欲味欲者受不少</p><p>喻牛牵重车至彼口无草</p><p>欲味与无草见者人难得</p><p>见已破知非刹那觉希有</p><p>而身为作此一切时疲倦</p><p>胜定业不修必当堕地狱</p><p>彼百俱胝劫分受困不觉</p><p>彼行大苦苦不为求菩提</p><p>无器仗毒火无山崖冤等</p><p>离欲者若此说离地狱苦</p><p>远离如是欲生爱乐分别</p><p>爱乐非空处而诤善林地</p><p>善财月光明白檀凉香洁</p><p>广宝楼阁间行住甚适悦</p><p>善林声不闹清净风长扇</p><p>彼处而寂静思惟心爽利</p><p>若处何可亲空舍岩树下</p><p>舍爱离烦恼自在护根识</p><p>是处主宰无自在随行住</p><p>欢喜爱快乐何推帝释天</p><p>观功德<a href=\"/remen/zhihui.html\" class=\"keylink\" target=\"_blank\">智慧</a>如是等诸法</p><p>复正菩提心消除于疑惑</p><p>先当如是观重自他不二</p><p>我自一切行苦乐亦平等</p><p>手作多种事守护如一身</p><p>世坏不坏法苦乐等亦尔</p><p>如己之别苦一一皆消尽</p><p>如是我<a href=\"/remen/shouchi.html\" class=\"keylink\" target=\"_blank\">受持</a>为于有情等</p><p>我若爱于他令得平等乐</p><p>彼得快乐已于自胜何夺</p><p>我若不爱他彼得诸苦怖</p><p>彼苦怖不脱于自当何胜</p><p>苦害令若得而由不爱护</p><p>未来苦害身云何而可护</p><p>我若住邪见复起于我慢</p><p>如是别得生如是别得死</p><p>作罪不作罪如彼手与足</p><p>手足苦不同云何同说护</p><p>以此知不合心住于我慢</p><p>是合当尽断彼自宜随力</p><p>种子集次第排行若军伍</p><p>若此而无苦彼不知何得</p><p>苦本非主宰世一切不胜</p><p>若住于尸罗是苦不能立</p><p>若住戒清净能障一切苦</p><p>一切苦无因诸苦而无有</p><p>悲苦云何多何力而能生</p><p>思惟于世间是故悲苦多</p><p>一苦而非多见有情获得</p><p>悲苦如是生于自他平等</p><p>自苦不消除欲消除他苦</p><p>是故妙人月说彼有情句</p><p>善者如是观他苦平等护</p><p>设在无间中如鹅游莲池</p><p>为解脱有情彼若欢喜海</p><p>如是恒不足如彼解脱味</p><p>作是利他日<a href=\"/remen/wuwo.html\" class=\"keylink\" target=\"_blank\">无我</a>无有疑</p><p>利他无所求<a href=\"/remen/guobao.html\" class=\"keylink\" target=\"_blank\">果报</a>谁云爱</p><p>是故我如此无德而自谓</p><p>悲心与护心为他如是起</p><p>智者细微知输羯罗血等</p><p>智者得了此观察物不实</p><p>是身非别作何以自不知</p><p>以自知他身如是故不难</p><p>自知己有过不知他功德</p><p>自性不乐舍徒观察他施</p><p>此身之和合<a href=\"/remen/yinyuan1.html\" class=\"keylink\" target=\"_blank\">因缘</a>如拍手</p><p>此是世间缘有情何不知</p><p>云何学无生如学而自知</p><p>自身而非身以自如他身</p><p>如是而利他作已不疑虑</p><p>果熟而自受当获彼无生</p><p>是故世间学悲心与护心</p><p>此爱心自蔽深重如烦恼</p><p>知有情怖畏为师而示学</p><p>若能如是学虽难而不退</p><p><a href=\"/remen/shamen.html\" class=\"keylink\" target=\"_blank\">沙门</a>见怖畏彼无得护者</p><p>若自及与他急速而当救</p><p>嗔如冤怖多无爱怖获少</p><p>以最上秘密自他转行利</p><p>水陆与飞空勿令人住杀</p><p>由若于今时救度于饥渴</p><p>若人为财利杀父毁<a href=\"/remen/sanbao.html\" class=\"keylink\" target=\"_blank\">三宝</a></p><p>见世恶庄严死得阿鼻财</p><p>何有于智者见爱而<a href=\"/remen/gongyang.html\" class=\"keylink\" target=\"_blank\">供养</a></p><p>见冤不欲睹供养云何说</p><p>斯鬼而自利舍之而何受</p><p>利他而不生云何舍受用</p><p>以自利害他地狱而别生</p><p>自害而利他诸功德具足</p><p>作意善逝见如是行别处</p><p>下劣不自爱愚痴投恶趣</p><p>自利知微细今当堕奴仆</p><p>利他微细知当为自在主</p><p>世有诸苦者昔自迷贪爱</p><p>世诸快乐者于他昔利乐</p><p>何要多种说此中间已见</p><p>愚迷乐自为牟尼利他作</p><p>不求佛菩提轮回何得乐</p><p>自苦欲与他回转无由得</p><p>观察于后世善利不成就</p><p>于奴仆起业主者而返受</p><p>互相之利乐迷者见而离</p><p>而返互相苦当受恶苦报</p><p>若得世间灾乃至惊怖苦</p><p>彼一切自作云何而此作</p><p>不能舍自身于苦不能离</p><p>如不离于火不能远烧害</p><p>自苦若能除能消除他苦</p><p>以彼自他受是故而取喻</p><p>汝今无别思利益诸有情</p><p>汝决定作意因业有分别</p><p>眼以见为能所观不为眼</p><p>手以执为用所持宁为手</p><p>但为诸有情亦不住身见</p><p>离见乃善逝常行如是利</p><p>见彼下品人而起自他见</p><p>虽观彼憎爱我心不疑惑</p><p>作此善无我获得无我我</p><p>大毁及赞叹无苦亦无乐</p><p>我所作业因获彼善安住</p><p>谦下世最上无德乃有德</p><p>以彼德不称一切德自有</p><p>谦下而若此胜我由斯得</p><p>离戒见烦恼由得无我力</p><p>如医诸病人随药力痊差</p><p>我如是救疗自见而云何</p><p>然自有功德彼德我无住</p><p>地狱之恶门于彼愁不生</p><p>以有功德故斯乃为智者</p><p>若自平等观利益自增长</p><p>自利分尊卑斗诤而成就</p><p>此一切世间谁得见功德</p><p>若此功德名不闻此人得</p><p>罪盖覆心宝是不自供养</p><p>于自利益分而总不获得</p><p>有见而暂喜久久必不喜</p><p>如是一切人哂笑而毁訾</p><p>下劣心我慢自胜嫌人同</p><p>夸智慧颜容种族<a href=\"/remen/caifu.html\" class=\"keylink\" target=\"_blank\">财富</a>等</p><p>以此为自德常欲闻称赞</p><p>闻赞生胜心欢喜而得乐</p><p>以此为得利自谓功德力</p><p>宿造纤毫因得此不正业</p><p>尽此少报已永在于轮回</p><p>如是轮回中受彼百千苦</p><p>过于无边劫不知其出离</p><p>被苦常大困罪心而不觉</p><p>如是不知觉久久发善种</p><p>后见如来言真实得功德</p><p>汝若见过去不受彼恶业</p><p>菩提正快乐此乐不得离</p><p>是故而取喻彼输揭罗等</p><p>汝云何更作我慢及不善</p><p>诸行及己身观之而不见</p><p>获得如是离利他汝常行</p><p>自乐而苦他此行乃下劣</p><p>汝自之一心于他作憎爱</p><p>中间忽思惟何时何此作</p><p>乃自舍快乐他苦亦不行</p><p>宁自落其头更不造别过</p><p>乃至于小过此大牟尼说</p><p>以别胜善等于他暗称赞</p><p>喻仆人事主当事于有情</p><p>彼住于过失无定无功德</p><p>自如不知人作此功德意</p><p>汝若紧迅作自为及为他</p><p>彼紧迅若此必苦恼自退</p><p>此修乃第一而未得其力</p><p>喻新住威仪以财而惊怖</p><p>如此受持身降心不散乱</p><p>汝当如是住汝此何不作</p><p>以是常观察妄心令不起</p><p>如此调伏我息一切过失</p><p>见我去何处无明一切坏</p><p>同彼过去时如汝之坏我</p><p>自利我今有此远离不远</p><p>如人卖于他苦多不自在</p><p>汝有情不与虽名不散乱</p><p>是故如以人付狱卒不殊</p><p>狱中种种事被害亦长久</p><p>此得为自利怨念彼不生</p><p>不作于自爱而自爱得有</p><p>若见自护持护持不实故</p><p>此身乃如如而作于守护</p><p>得上品柔软到此亦复然</p><p>若此而得到如地一切受</p><p>若不能<a href=\"/remen/yuanman.html\" class=\"keylink\" target=\"_blank\">圆满</a>何人求用意</p><p>爱心之烦恼而不能破得</p><p>如彼久富贵不能求一切</p><p>若贪于他物不受于贤名</p><p>是故求增胜身心不放逸</p><p>彼爱终灭尽此动此不觉</p><p>诸恶不净身此我云何执</p><p>我此身云何虽活而必死</p><p>与土而无异我见何不破</p><p>为此不实身虚受于苦恼</p><p>何更于无情复起于嗔怒</p><p>我今徒育养终为豺鹫食</p><p>至此无爱嗔彼爱何能立</p><p>若彼住嗔怒当欢喜供养</p><p>彼如是不知何为作辛苦</p><p>我今爱此身乃为我所亲</p><p>一切爱自身云何我不爱</p><p>是故我舍身为舍于世间</p><p>观此多过咎喻如持业器</p><p>彼业世间行我去而随身</p><p>静念不散乱当断于无明</p><p>是故破烦恼我处于禅定</p><p>邪道不牵心自名最上住</p></div>"
},{
    "title": "第四卷 菩提行经",
    "author": "圣龙树菩萨集颂",
    "html": "<div class=\"B1_text\"><p>第四卷 <a href=\"/remen/puti.html\" class=\"keylink\" target=\"_blank\">菩提</a>行经</p><p><a href=\"/remen/putixin.html\" class=\"keylink\" target=\"_blank\">菩提心</a><a href=\"/remen/banruo.html\" class=\"keylink\" target=\"_blank\">般若</a>波罗蜜多品第七</p><p>如来<a href=\"/remen/zhihui.html\" class=\"keylink\" target=\"_blank\">智慧</a>仁为一切<a href=\"/remen/shijian.html\" class=\"keylink\" target=\"_blank\">世间</a></p><p>令求远离苦是故智慧生</p><p>真如及世间今说此二法</p><p>知佛真如故<a href=\"/remen/shuofa.html\" class=\"keylink\" target=\"_blank\">说法</a>而智慧</p><p>彼世间凡夫见二种相应</p><p>害及胜害等乃世相应事</p><p>彼二事见已见之乃为智</p><p>智见世间性是喻于真如</p><p>此说无去来智者无不见</p><p>色等甚分明乃世相应事</p><p>不净而为净智者喻有利</p><p>为知世间故是说世间性</p><p>为见于真如见以<a href=\"/remen/shana.html\" class=\"keylink\" target=\"_blank\">刹那</a>住</p><p>世间行相应此行无过失</p><p>知女人不净异世诸害事</p><p>谓佛福虚幻使我云何信</p><p>有情若幻境云何复生灭</p><p>彼因集和合乃得于幻缘</p><p>有情种子生云何有真实</p><p>杀彼虚幻人<a href=\"/remen/wuxin.html\" class=\"keylink\" target=\"_blank\">无心</a>性等罪</p><p>平等心虚幻罪福得生起</p><p><a href=\"/remen/zhenyan.html\" class=\"keylink\" target=\"_blank\">真言</a>力等持幻境心无著</p><p>以彼种种幻种种因业生</p><p>何有于一人得于一切力</p><p>若住于真如或住于净戒</p><p>如是即佛行谁云菩提行</p><p><a href=\"/remen/yinyuan1.html\" class=\"keylink\" target=\"_blank\">因缘</a>当断尽幻化不可得</p><p>因缘若断尽无生而自得</p><p>若不住疑妄幻境而不立</p><p>幻境若彼无一切不可得</p><p>如是即真如得现于心体</p><p>心如是若分虚幻何由见</p><p>心不自见心<a href=\"/remen/shizun.html\" class=\"keylink\" target=\"_blank\">世尊</a>之所说</p><p>如剑刃虽利虽利不自断</p><p><a href=\"/remen/zixing.html\" class=\"keylink\" target=\"_blank\">自性</a>由若斯复喻如灯光</p><p>破闇然得名而不云自照</p><p>又若水精珠体本唯清澈</p><p>因青而有青影现随众色</p><p>非青而现青如心而自作</p><p>又如彼灯光智者知此说</p><p>智慧此开通知者何所说</p><p>虽开而不开如人无所睹</p><p>石女义不生与此义不二</p><p>亦同无<a href=\"/remen/xinshi.html%09\" class=\"keylink\" target=\"_blank\">心识</a>缘念无所得</p><p>非念而别生虚<a href=\"/remen/wangnian.html\" class=\"keylink\" target=\"_blank\">妄念</a>如毒</p><p>谓若因若果为法而自说</p><p>有谈眼药方见瓶而无药</p><p>若见闻觉知此有而非有</p><p>念断于苦因此实念当念</p><p>念念而无别此心当平等</p><p>前尘常惑人了之无所有</p><p>如幻而不实妄心而自见</p><p>住尘处<a href=\"/remen/lunhui.html\" class=\"keylink\" target=\"_blank\">轮回</a>喻空无所依</p><p>住尘性亦然亦无有所得</p><p>若与不善俱不善汝所得</p><p>若心有取舍施一切如来</p><p>如是用心意而有何<a href=\"/remen/gongde.html\" class=\"keylink\" target=\"_blank\">功德</a></p><p>幻境一切知<a href=\"/remen/fannao.html\" class=\"keylink\" target=\"_blank\">烦恼</a>云何断</p><p>于彼幻三毒远离而不作</p><p>知于烦恼心彼作而未尽</p><p>于彼得见时空有意无力</p><p>烦恼性非尽与空而相杂</p><p>至彼无所学彼后乃得尽</p><p>彼性而无得亦复不能见</p><p>彼性若无住云何住此身</p><p>若性而无有身住于无性</p><p>是性如去来随现而无著</p><p>劫树与摩尼能如意<a href=\"/remen/yuanman.html\" class=\"keylink\" target=\"_blank\">圆满</a></p><p>佛变化亦然当为斯<a href=\"/remen/xingyuan.html\" class=\"keylink\" target=\"_blank\">行愿</a></p><p>喻法咒林树咒成而枯坏</p><p>毒等虽久害彼彼皆消除</p><p>菩萨之<a href=\"/remen/xiuxing.html\" class=\"keylink\" target=\"_blank\">修行</a>所作诸事业</p><p>菩提行最胜佛树能成就</p><p>以彼平等行而住于寂静</p><p>及作不思议<a href=\"/remen/gongyang.html\" class=\"keylink\" target=\"_blank\">供养</a>得何果</p><p>随彼所行因而得于彼果</p><p>供养等真实得果而称实</p><p>云何得法空实得<a href=\"/remen/jietuo.html\" class=\"keylink\" target=\"_blank\">解脱</a>法</p><p>不离牟尼道当得于菩提</p><p>汝不求大乘何法求圆满</p><p>二乘得成就成就非圆满</p><p>若彼所作因怖畏于大乘</p><p>别怖怖非实此怖实名怖</p><p>此法要当知大乘之所论</p><p>离此为他法知彼外道论</p><p>法乃僧根本僧知法出离</p><p>心若有着处<a href=\"/remen/niepan.html\" class=\"keylink\" target=\"_blank\">涅槃</a>不可得</p><p>解脱心无著烦恼得消灭</p><p>烦恼业消除斯由解脱力</p><p>爱取不相缘以此无执持</p><p>爱业而羸劣是无有痴爱</p><p>受爱得相缘此受而有得</p><p>安住有着心是得名处处</p><p>若心之不空复得名为着</p><p>心性若云空如识而无得</p><p>如应正等觉所说之妙法</p><p>是义乃大乘大乘行平等</p><p>说法之一时了一切过患</p><p>一味之平等诸佛无不说</p><p>迦葉大尊者如言之不知</p><p>彼汝云不觉不受当何作</p><p>解脱力若怖轮回得成就</p><p>迷彼苦空事而得于此果</p><p>迷空彼若此不得谤于法</p><p>此空审观察是故得不疑</p><p>离闇知烦恼因法知于空</p><p>欲速一切知彼言审观察</p><p>若物生于苦是苦怖得生</p><p>彼苦因空作彼何得生怖</p><p>若于彼物怖斯即名我所</p><p>如是我无所苦怖云何得</p><p>牙齿发爪甲骨肉并血髓</p><p>鼻洟唾脓涎脂肪及肠胃</p><p>便痢汗热风九漏并六识</p><p>如是诸法等一切皆<a href=\"/remen/wuwo.html\" class=\"keylink\" target=\"_blank\">无我</a></p><p>说彼智与声声恒受一切</p><p>若说声智离彼离云何知</p><p>若智之不知彼智难知故</p><p>彼智既决定乃近于智智</p><p>此智非声受彼声何以闻</p><p>彼声近于心彼知色如是</p><p>若受于色声而色复何受</p><p>如彼一父子思惟无真实</p><p>有情尘所翳无父亦无子</p><p>知声色如是亦无于自性</p><p>彼色如是知喻乐暂和合</p><p>彼自性如是彼一而言有</p><p>余色咸不实此说色下品</p><p>彼一切智心烦恼悉清净</p><p>思惟一觉心彼等彼若无</p><p>爱若虚不实云何住于见</p><p>无我而无心此心喻画像</p><p>是心智相应清净愚痴破</p><p>如是之自心彼作云何作</p><p>彼愚痴无行此我而虚作</p><p>有行自出离而无恶业果</p><p>破坏业若为善果云何得</p><p>此二之行果互相破成就</p><p>彼说知不虚彼自而无事</p><p><a href=\"/remen/yinguo.html\" class=\"keylink\" target=\"_blank\">因果</a>定相应恶见要不生</p><p>此行而实住作受今当说</p><p>过去未来心彼我无有生</p><p>此心生我破我无复生起</p><p>如芭蕉作柱无所能胜任</p><p>我心生亦然是得善观察</p><p>有情若不有此行云何为</p><p>彼行今若为而为有痴事</p><p>有情何实无痴喻其爱事</p><p>若灭于苦恼当断于痴事</p><p>我慢为苦因痴是得增长</p><p>彼事心不回观空为最上</p><p>无足无胫膝无腰复无腿</p><p>无臂亦无肩无脐无胸背</p><p>无肋兼无胁无手亦无鼻</p><p>无项复无头骨锁等皆尔</p><p>观此一切身不行于一处</p><p>彼行于处处何处自安住</p><p>以彼身手等一切处皆住</p><p>彼一身如是乃至于手等</p><p>无内无外身何独身手等</p><p>手等无分别云何彼复有</p><p>彼既无痴身宁云意手等</p><p>住已近殊胜观者知人喻</p><p>若彼因和合木人此可同</p><p>若了如是相彼身同此见</p><p>如是舍足指手指亦皆舍</p><p>彼初观节合后见节自离</p><p>此身破已竟彼住分别见</p><p>分别见此身得喻如<a href=\"/remen/xukong.html\" class=\"keylink\" target=\"_blank\">虚空</a></p><p>如是之梦色智者何所乐</p><p>设施若无身何有男女等</p><p>若喜真得苦此者何不解</p><p>观察此云何爱乐深烦恼</p><p>乐者之不实如彼无执受</p><p>汝苦复云何如彼自无得</p><p>彼有苦微细既微而不说</p><p>以彼微细故不说令他喜</p><p>因嗔而苦生既生而有灭</p><p>若于定有见于生自不受</p><p>如是而既知如是观因果</p><p>禅爱或相应得生彼疑地</p><p>善根之所利皆为于何人</p><p>彼此何和合和合而何得</p><p>人喻于虚空虽合而无入</p><p>无入而非合是无分别行</p><p>不求和合名若见而无见</p><p>和合彼不求云何名得生</p><p>有物非和合如导而先知</p><p>而彼识<a href=\"/remen/wuxiang.html\" class=\"keylink\" target=\"_blank\">无相</a>不住于和合</p><p>彼触法如是何受而得生</p><p>我今何所为而得于苦害</p><p>若不得所受苦害而不觉</p><p>此位彼得见何爱不远离</p><p>今见此梦触自心之幻化</p><p>既见彼触性彼受汝亦得</p><p>先世与后世念念而无受</p><p>若此观自身受亦无所得</p><p>所受既不实彼即知无有</p><p>若此无自身云何如是害</p><p>色性之自住无根无中间</p><p>无内无外色别处亦不得</p><p>身若无异处无合无分别</p><p>有情之自性寂静彼无所</p><p>智者若先知云何而有着</p><p>智者同智故彼生何得着</p><p>是智是后得是智云何得</p><p>如是一切法虽生而无得</p><p>如是法若无是法云何二</p><p>彼余法若是有情皆寂静</p><p>彼他心有疑于自即无有</p><p>彼定彼后有此法无彼此</p><p>思惟于自心是二互相住</p><p>如得于正住一切智者说</p><p>若有诸智者获得于智智</p><p>智者得是智彼即是无位</p><p>智者得是智有得而无住</p><p>无住即无生彼说于涅槃</p><p>若彼之二法如是极难住</p><p>若法由于智智者何因有</p><p>是智由于知知者无所得</p><p>二法互相由是有情无性</p><p>无父定无子欲子生何得</p><p>有父而有子彼二法亦尔</p><p>芽从种子生种子得何求</p><p>知从智所生彼实何不行</p><p>芽从智种生知从智芽有</p><p>若彼知不知何得有智智</p><p>一切人因缘彼前皆已说</p><p>因果所生起等喻如莲花</p><p>因果何由作皆从于过去</p><p>此果云何得由过去业力</p><p>世间因<a href=\"/remen/zizai.html\" class=\"keylink\" target=\"_blank\">自在</a>自在彼何说</p><p>如是得后有彼彼名何杂</p><p>是事唯不定非心非贤圣</p><p>过恶无善报彼何得自在</p><p>不见如虚空不见自过去</p><p>自在不思议此理不应说</p><p>彼主何最上彼亦自无定</p><p><a href=\"/remen/shane.html\" class=\"keylink\" target=\"_blank\">善恶</a>各自性智者知无边</p><p>因业有苦乐彼说何等作</p><p>先因若不有<a href=\"/remen/guobao.html\" class=\"keylink\" target=\"_blank\">果报</a>谁云得</p><p>云何不作恒彼无于别见</p><p>彼作既无别何得见彼彼</p><p>若见和合因无复云自在</p><p>此和合无主彼法乃无主</p><p>彼爱不自爱此爱而无作</p><p>所得而由他何云自在作</p><p>彼不作过去谓若恒不灭</p><p>爱此最上数谓世间恒常</p><p>有情尘闇蔽住此恶功德</p><p>谓此说最上此说世间恶</p><p>一三之自性不合而无有</p><p>是德无所有彼各各三种</p><p>功德虽无声此声有还远</p><p>如衣等无心由此生快乐</p><p>色性之亦然观之性无有</p><p>彼等快乐因有无若衣等</p><p>此衣等快乐此乃性快乐</p><p>彼等之快乐不能得久远</p><p>彼得是微细云何彼粗细</p><p>快乐如是实思惟何不受</p><p>离粗得微细微细不久远</p><p>一切物亦然久远何不得</p><p>快乐得不粗快乐不常定</p><p>彼无有所生此说不真实</p><p>彼真实德生彼得无欲住</p><p>为食不净食而有于因果</p><p>爱无价之衣买睹罗种子</p><p>不爱世间痴彼住真如智</p><p>彼智世间有云何而不见</p><p>同彼世间量若此分明见</p><p>世量而非量彼无妄言说</p><p>是故观真如彼空而不生</p><p>知性之不触是性而无执</p><p>彼性实非实是故非实性</p><p>是故彼梦觉此疑彼无有</p><p>彼性若见有乃不实生者</p><p>是故知彼性无因即无所</p><p>一切皆无主因缘中安住</p><p>由彼无别异不住复不去</p><p>于实彼若迷返为世间胜</p><p>为从因所生为从幻化作</p><p>何来彼何去了知而若此</p><p>若此而了知乃见彼无性</p><p>云何知假实同于影像等</p><p>性若云自有是因何所立</p><p>彼若是不有彼因故不用</p><p>有无之性相因俱胝百千</p><p>彼位云何性何得于别性</p><p>彼性无性时是性何时得</p><p>无性即无生当依彼性行</p><p>性无过去性而由性不生</p><p>无有性无性喻幻化和合</p><p>一切有无性有如是不灭</p><p>此一切世间是故不生灭</p><p>知行空不实喻梦喻芭蕉</p><p>分别灭不灭一切不可得</p><p>性空乃如是何得而何受</p><p>不实恒若斯彼彼云何得</p><p>何苦何快乐何爱何不爱</p><p>彼爱何所爱要当知自性</p><p>世间亦可知何名为无上</p><p>何人何所亲何生而何得</p><p>一切喻虚空彼此受皆失</p><p><a href=\"/remen/huanxi.html\" class=\"keylink\" target=\"_blank\">欢喜</a>嗔相对因喜或斗诤</p><p>嗔恼诸邪行一切令破坏</p><p><a href=\"/foxue/changshi/153417.html\" class=\"keylink\" target=\"_blank\">罪恶</a>自爱乐是得恶趣名</p><p>死即堕恶趣得苦而无悔</p><p>或往来天中生生而得乐</p><p>舍于多罪崖谓真实如是</p><p>如是真无性复互相憎爱</p><p>说彼将来恶溺无边<a href=\"/remen/kuhai.html\" class=\"keylink\" target=\"_blank\">苦海</a></p><p>色力并<a href=\"/remen/shouming.html\" class=\"keylink\" target=\"_blank\">寿命</a>彼得而唯少</p><p>虽获于快乐而由饥困者</p><p>眠睡灾昏迷如虚幻和合</p><p>当尽彼虚幻若此而难得</p><p>彼学何所作何行何断除</p><p>彼彼诸魔事斯为大罪崖</p><p>于彼多正道难胜而不行</p><p>复于刹那中难得生<a href=\"/remen/juewu.html\" class=\"keylink\" target=\"_blank\">觉悟</a></p><p>过去未来苦难竭烦恼海</p><p>而于此苦海我恨苦求离</p><p>如是此安住若自不乐住</p><p>如须臾须臾入火而澡浴</p><p>见如是自利而受于此苦</p><p>无老死自在彼行因如是</p><p>从彼恶法来感恶而前死</p><p>苦火热如是我何时得息</p><p>自作于快乐福云生缭绕</p><p>以我何见知而说知慧空</p><p>稽首具足知稽首福德重</p><p>菩提心<a href=\"/remen/huixiang.html\" class=\"keylink\" target=\"_blank\">回向</a>品第八</p><p>菩提行若此思惟于行福</p><p>菩提行<a href=\"/remen/zhuangyan.html\" class=\"keylink\" target=\"_blank\">庄严</a>一切人皆得</p><p>乃至一切处身心苦恼者</p><p>彼得此妙福欢喜快乐海</p><p>若有不自在而处轮回者</p><p>使得世间乐及得菩提乐</p><p>若有世界中乃至于<a href=\"/remen/diyu.html\" class=\"keylink\" target=\"_blank\">地狱</a></p><p>而令彼等人悉受极快乐</p><p>寒苦得温暖热苦得清凉</p><p>菩萨大云覆复浴法水海</p><p>铁树铁山峰剑林光闪烁</p><p>一切成劫树罪人喜安乐</p><p>喻迦那摩、迦啰拏鸳鸯鹅雁声适悦</p><p>池沼清净无浊秽微妙诸香生喜乐</p><p>地狱炉炭聚而得摩尼聚</p><p>热地水精严复宝山和合</p><p>以如是供养善逝宫皆满</p><p>炭火热剑雨今后洒花雨</p><p>彼剑互相杀今后花互散</p><p>烂捣诸身肉喻君那花色</p><p>肉骨与火同弃堕奈河水</p><p>以我善力故令得天宫殿</p><p>彼光如千日彼满那枳儞</p><p>焰魔之狱卒见者不惊怖</p><p>乌鹫等飞类悉离恶食苦</p><p>爱彼普快乐此得何善生</p><p>福喻于虚空观此上下等</p><p>如见金刚手速灭除灾患</p><p>降彼花香雨破灭地狱火</p><p>云何名快乐云何名欢喜</p><p>处彼地狱者得见观自在</p><p>同一切威德俱胝髻童子</p><p>大悲菩提心救度于一切</p><p>以彼天供养天冠及天花</p><p>乃至悲心花适悦宝楼阁</p><p>天女之言说百千种歌咏</p><p>赞大圣文殊及普贤菩萨</p><p>以此善功德同于地狱者</p><p>大圣观自在观察地狱苦</p><p>无量苦可怖手出<a href=\"/remen/ganlu.html\" class=\"keylink\" target=\"_blank\">甘露</a>乳</p><p>济彼诸饿鬼与食与洗浴</p><p>令饱满清凉离苦得快乐</p><p>如彼北洲人色力并寿命</p><p>聋者得闻声盲者得见色</p><p>妊娠及产生喻摩耶无苦</p><p>虽衣虽饮食庄严而清净</p><p>一切随求意得利复得益</p><p>怖者不受怖不乐而得乐</p><p>烦恼得无恼见者皆欢喜</p><p>病者获安乐解脱一切缚</p><p>无力而得力爱心互相施</p><p>安乐于十方行道一切至</p><p>恶事皆灭尽当成就好事</p><p>乘船商贾人得满所求意</p><p>安乐到<a href=\"/remen/bian.html\" class=\"keylink\" target=\"_blank\">彼岸</a>亲等同嬉戏</p><p>饥馑时路行得伴无所畏</p><p>不怖贼与虎复不怖迷醉</p><p>旷野无病难耄幼无主宰</p><p>贤圣悉加护诸烦恼解脱</p><p>悲愍信智慧具足相修行</p><p>恒得<a href=\"/remen/suming.html\" class=\"keylink\" target=\"_blank\">宿命</a>通而得无尽藏</p><p>乃至虚空藏<a href=\"/remen/wuyuan.html\" class=\"keylink\" target=\"_blank\">无缘</a>无方便</p><p>无少才不喜有情乏名闻</p><p>当得大名称<a href=\"/remen/chujia.html\" class=\"keylink\" target=\"_blank\">出家</a>若丑陋</p><p>当得具色相若彼有<a href=\"/remen/sanjie.html\" class=\"keylink\" target=\"_blank\">三界</a></p><p>使彼得丈夫亦离高下品</p><p>当破我慢意今我一切福</p><p>利诸有情等常离一切罪</p><p>恒作善利事菩提心所行</p><p>菩提行不退远离我慢业</p><p>当得佛受记一切有情等</p><p>得无量寿命寿命得恒长</p><p>破坏<a href=\"/remen/wuchang.html\" class=\"keylink\" target=\"_blank\">无常</a>声劫树苑适悦</p><p>一切方皆得妙法而适意</p><p>同佛佛圆满彼诸高下石</p><p>如掌而平坦柔软琉璃色</p><p>一切地皆得诸大菩萨众</p><p>普遍诸国土以自住光明</p><p>庄严于大地诸树及飞禽</p><p>光明于虚空说法声不住</p><p>诸有情常闻佛及<a href=\"/remen/fozi.html\" class=\"keylink\" target=\"_blank\">佛子</a>等</p><p>彼彼恒得见无边供养云</p><p>供养于世尊天雨依时节</p><p>谷麦咸丰实世间得具足</p><p>王法得依行药力倍增盛</p><p>明力皆成就罗刹拏吉儞</p><p>斯等皆悲愍无有苦有情</p><p>无罪复无病不轻慢下劣</p><p>烦恼无所得读诵而自在</p><p>随意而行住众集乃恒常</p><p>成就于僧事苾刍住净戒</p><p>复得一切解观察于心业</p><p>舍离诸烦恼苾刍所得利</p><p>当远离斗诤诸出家亦然</p><p>不得破禁戒得戒而守护</p><p>恒乐尽诸罪若彼不<a href=\"/remen/pojie.html\" class=\"keylink\" target=\"_blank\">破戒</a></p><p>得益往天趣若彼持钵者</p><p>为得于善利得清净种子</p><p>名闻满诸方永不受罪苦</p><p>恒行无苦处无边诸有情</p><p>供养一切佛当受一天身</p><p>彼<a href=\"/remen/chengfo.html\" class=\"keylink\" target=\"_blank\">成佛</a>世间不思议有情</p><p>乐佛而得乐愿为于世间</p><p>菩萨得成就彼尊若思惟</p><p>彼有情令得辟支佛安乐</p><p>及得声闻乐<a href=\"/remen/tianren.html\" class=\"keylink\" target=\"_blank\">天人</a>阿修罗</p><p>意重而恒护若彼宿命通</p><p>出家此恒得若彼欢喜地</p><p>文殊师利住我若以彼位</p><p>随力而能与若知和合住</p><p>得生于一切若有欲见者</p><p>及有欲闻者如是彼得见</p><p>文殊师利尊如日照十方</p><p>为一切有情彼文殊修行</p><p>我得如是行彼或住虚空</p><p>或住于世间今我住亦然</p><p>得坏世间苦世间若有苦</p><p>彼一切我得世间一切善</p><p>菩萨之乐得一药救世间</p><p>一切皆富乐一切同利养</p><p><a href=\"/\" class=\"keylink\" target=\"_blank\">佛教</a>而久住以善意清净</p><p>归命于文殊我说善知识</p><p>清净此增长</p></div>"
}]