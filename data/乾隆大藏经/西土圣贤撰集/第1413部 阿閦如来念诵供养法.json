[{
    "title": "第1413部 阿閦如来念诵供养法",
    "author": "大广智不空 译",
    "html": "<div class=\"B1_text\"><p>阿閦如来念诵<a href=\"/remen/gongyang.html\" class=\"keylink\" target=\"_blank\">供养</a>法</p><p>敬礼遍照尊我今依契经</p><p>略说阿閦佛<a href=\"/remen/xiuxing.html\" class=\"keylink\" target=\"_blank\">修行</a>念诵仪</p><p><a href=\"/remen/xingzhe.html\" class=\"keylink\" target=\"_blank\">行者</a>应当礼五方诸如来</p><p>尽想<a href=\"/remen/xukong.html\" class=\"keylink\" target=\"_blank\">虚空</a>中遍满如胡麻</p><p>即对一一佛尽心而<a href=\"/remen/chanhui.html\" class=\"keylink\" target=\"_blank\">忏悔</a></p><p><a href=\"/remen/suixi.html\" class=\"keylink\" target=\"_blank\">随喜</a>及劝请我所积集福</p><p><a href=\"/remen/huixiang.html\" class=\"keylink\" target=\"_blank\">回向</a>诸有情次即对本尊</p><p>应当结跏坐端身应正直</p><p>闭目离攀缘即起悲愍心</p><p>观察无边界初结<a href=\"/remen/sanmei.html\" class=\"keylink\" target=\"_blank\">三昧</a>耶</p><p>次诵金刚轮灭除诸过咎</p><p>即当结甲印加持于五处</p><p>次作金刚橛坚牢道场地</p><p>复结方隅界坛<a href=\"/remen/zhongguan.html\" class=\"keylink\" target=\"_blank\">中观</a>大海</p><p>中想弥卢山上观宝楼阁</p><p>阁上师子座种种供养具</p><p>众宝以<a href=\"/remen/zhuangyan.html\" class=\"keylink\" target=\"_blank\">庄严</a>次结车辂印</p><p>想奉妙喜刹即静虚空道</p><p>又结请宝车及以部心请</p><p>复应作辟除及示三昧耶</p><p>即结金刚网奉献阏伽水</p><p>想浴无垢身复当奉尊座</p><p>次第献五供即结虚空藏</p><p>尽于无边界一一想云海</p><p>以身亲奉献即当诵赞叹</p><p>或赞百八名即结部母印</p><p>加持本所尊及护于自身</p><p>次结本尊印即当捧珠鬘</p><p>加持已顶戴谛住而念诵</p><p>即入字轮观以此殊胜福</p><p>回向于有情即结本尊印</p><p>次诵部母明如前五供养</p><p>及赞本尊德即献阏伽水</p><p>应结外院印左转而解界</p><p>复结宝车辂外拨而奉送</p><p>想尊还本宫重结三昧耶</p><p>五悔如前作即起随自意</p><p>读诵大乘经或住三摩地</p><p>印塔思六念以福资悉地</p><p>是名菩萨行</p><p>行者入本尊精舍。面向东方胡跪合掌。谛想一切如来诸大菩萨微尘数众。遍十方界由如胡麻。如对目前。于中复想五方如来。各礼一拜。礼一切如来<a href=\"/remen/zhenyan.html\" class=\"keylink\" target=\"_blank\">真言</a>曰。</p><p>唵萨嚩怛他誐跢迦(引)耶嚩吉质多播(引)娜满娜喃迦噜冥。</p><p>由诵此真言作礼于诸佛</p><p>即于十方刹礼事悉<a href=\"/remen/yuanman.html\" class=\"keylink\" target=\"_blank\">圆满</a></p><p>即右膝着地合掌当心。而忏诸咎。我从无始时来至于今身。所作众罪十恶四重五无间等无量无边。今对一切诸佛大菩萨前。深生悔恨发露陈。忏一忏已后更不复造。忏悔真言曰。</p><p>唵萨嚩播(引)跛娑普吒(二合)娜诃曩嚩日啰(二合引)野娑嚩(二合引)诃。</p><p>由诵此真言实相理相应</p><p>诸罪如枯草焚尽无有余</p><p>次应思惟。一切如来诸大菩萨缘觉声闻。及诸凡夫积集福智。我今尽随喜。如一切如来随喜一切福智。我今亦如是随喜。随喜一切福智真言曰。</p><p>唵萨嚩怛他誐跢奔尼野(二合)枳穰(二合引)曩努慕娜曩布惹(引)冥伽三母捺啰(二合引)娑癹(二合)啰拏三么曳吽(五)</p><p>由诵此真言诸佛及菩萨</p><p>二乘凡夫福获殊胜随喜</p><p>次谛观。一切如来遍周法界初成正觉。即想己身处彼海会一一佛前。诚心劝请愿诸如来哀愍我等转无上法轮。请转法轮真言曰。</p><p>唵萨嚩怛他(引)誐跢(引)地曳(二合)沙拏(二)布惹冥伽三母捺啰(二合)娑癹(二合)啰拏三昧曳吽(四)</p><p>由诵此明故一切诸如来</p><p>杂染清净刹转无上法轮</p><p>次应劝请。十方诸佛如来不般<a href=\"/remen/niepan.html\" class=\"keylink\" target=\"_blank\">涅槃</a>。愿诸如来哀愍有情。久住<a href=\"/remen/shijian.html\" class=\"keylink\" target=\"_blank\">世间</a>不般涅槃。于<a href=\"/remen/wuliangjie.html\" class=\"keylink\" target=\"_blank\">无量劫</a>广作利益。请不般涅槃真言曰。</p><p>唵萨嚩怛他誐单(引)曩地曳(二合)沙夜(引)冥萨嚩萨怛嚩(二合)呬哆(引)啰他(引)野达摩驮到悉体(他以反)底婆嚩睹。</p><p>由诵此真言一切诸如来</p><p>复住无量劫广利益有情</p><p>行者作是思惟。我今<a href=\"/remen/lifo.html\" class=\"keylink\" target=\"_blank\">礼佛</a>忏悔随喜劝请。言如是积集无量福智。愿皆回向一切<a href=\"/remen/zhongsheng.html\" class=\"keylink\" target=\"_blank\">众生</a>。佛所称赞殊胜悉地。愿诸有情皆得圆满。回向发愿真言曰。</p><p>唵萨嚩怛他(引)誐跢商悉跢(引)萨嚩萨怛嚩(二合引)南(引)萨嚩悉地药三钵睍耽(引)怛他(引)誐跢室者(二合引)地底瑟绽(二合)耽。</p><p>由诵此真言谛诚发胜愿</p><p>一切众生类速皆得悉地</p><p>行者于本尊像前。结跏趺坐或半跏或吉祥。乃至轮王等随意而坐。复想一切如来及诸菩萨金刚部众。起大悲愍。拔济安乐一切有情。愿一切众生速得无上<a href=\"/remen/puti.html\" class=\"keylink\" target=\"_blank\">菩提</a>悉地。</p><p>即结佛部印<a href=\"/remen/zhiguan.html\" class=\"keylink\" target=\"_blank\">止观</a>虚心合</p><p>开掌定辅进惠辅于定侧</p><p>专注于一缘思惟佛相好</p><p>真言诵三遍置顶便散之</p><p>佛部三昧耶真言曰。</p><p>唵怛他(引)誐妒纳婆(二合)嚩(引)野娑嚩(二合引)诃。</p><p>由诵结此印一切佛部众</p><p>加持于行者不违自本誓</p><p>次结莲花部虚心作合掌</p><p>微开进念定即想观<a href=\"/remen/zizai.html\" class=\"keylink\" target=\"_blank\">自在</a></p><p>具相持莲花而住瑜伽定</p><p>分明诵三遍顶右而散之</p><p>莲花部三昧耶真言曰。</p><p>唵跛娜谟(二合)纳婆(二合)嚩(引)野娑嚩(二合引)诃(引)</p><p>由诵结印故一切莲花部</p><p>圣众来云集本愿而加持</p><p>次结金刚部止观反相叉</p><p>余力三钴形心想执金刚</p><p>威德手持杵具相身严饰</p><p>应当诵三遍顶左而散之</p><p>金刚部三昧耶真言曰。</p><p>唵嚩日嚧(二合)纳婆(二合)嚩(引)野娑嚩(二合引)诃(引)</p><p>由诵及结印一切执金刚</p><p>皆集来现前与愿不违誓</p><p>次结甲胄印二羽内相叉</p><p>念力并申合定辅如杵形</p><p>额肩心及喉五处各一遍</p><p>思惟身威光炽盛遍围绕</p><p>诸魔及障者驰散不敢睹</p><p>金刚甲胄真言曰。</p><p>唵嚩日啰(二合引)银儞(二合)钵啰(二合)捻跛跢(二合引)也娑嚩(引二合)诃。</p><p>由结甲印故远离于诸障</p><p>能遮恶趣门亦护诸众生</p><p>次结金刚轮大威德印契</p><p>二羽内相叉竖二念<a href=\"/remen/dingli.html\" class=\"keylink\" target=\"_blank\">定力</a></p><p>二念纠定合二慧并申合</p><p>安契当于心诚心诵七遍</p><p>金刚轮真言曰。</p><p>娜么悉底[口*束*頁](三合)野(一)陀尾(二合)迦(引)南(引)萨嚩怛他(引)誐跢(引)南(引三)暗(引四)尾啰尔(五)尾啰尔(六)摩贺(引)嚩日啰(二合七)娑跢娑跢(八)些(引)啰帝(九)些(引)啰帝(十)怛逻(二合)异(十一)怛逻(二合)异(十二)尾驮么儞(十三)三畔若儞(十四)怛啰(二合)么底(十五)悉驮(引)仡[口*(隸-木+士)](二合)怛嚂(二合)沙嚩(二合引)诃(引)</p><p>由诵此真言如再入轮坛</p><p>失念破三昧菩萨与声闻</p><p>身口二<a href=\"/remen/lvyi.html\" class=\"keylink\" target=\"_blank\">律仪</a>四重五无间</p><p>是等诸罪障悉皆得清净</p><p>次当结地界进念互相交</p><p>信定慧竖合双慧辅于地</p><p>三拍想下方炽成独钴杵</p><p>彻至金刚际想除地过患</p><p>金刚橛真言曰。</p><p>唵枳里枳里嚩日啰(二合)嚩日哩(二合)部哷(二合)满驮满驮吽癹吒(半音)</p><p>由结地印故尽想道场内</p><p>即成金刚地诸魔不得便</p><p>以微少功行速证三摩地</p><p>身心不疲倦远离于昏沉</p><p>次结金刚墙准前下方契</p><p>搩开二慧竖三匝而右旋</p><p>心想金刚墙赫奕起威焰</p><p>遍护于道场以成方隅界</p><p>金刚墙真言曰。</p><p>唵萨啰萨啰嚩日啰(二合)钵啰(二合)迦(引)啰吽癹吒(半音)</p><p>由结墙印故诸魔及障者</p><p>毗那夜迦等四散而驰走</p><p>次结大海印止观仰相叉</p><p>即成于海印当心而旋转</p><p>应想成大海深广无边际</p><p>清净八<a href=\"/remen/gongde.html\" class=\"keylink\" target=\"_blank\">功德</a>皆从法界生</p><p>大海真言曰。</p><p>唵尾么路娜地吽。</p><p>次结须弥印止观内叉拳</p><p>真言诵三遍即想妙高山</p><p>四宝而成就七金山围绕</p><p>山顶想楼阁众宝以庄严</p><p>须弥山真言曰。</p><p>唵阿左攞吽。</p><p>次结虚空藏明妃大密印</p><p>二羽金刚缚进力如宝形</p><p>余度竖如幢止观互相交</p><p>即成供养仪次第修如是</p><p>次想于殿中本尊与眷属</p><p>各依花位座涂香及花鬘</p><p><a href=\"/remen/shaoxiang.html\" class=\"keylink\" target=\"_blank\">烧香</a>摩尼灯阏伽及贤瓶</p><p>殊妙天饮食宝柱而行列</p><p>以我功德力如来加持力</p><p>及以法界力普供养而住</p><p>虚空藏大明妃真言曰。</p><p>唵誐誐曩三婆嚩嚩日啰(二合)谷(引)</p><p>由诵结此印虚空藏本尊</p><p>不越本愿力皆成实供养</p><p>次应结宝车止观仰相叉</p><p>二定侧相拄二慧辅定侧</p><p>真言诵三遍奉送本尊刹</p><p>奉车辂真言曰。</p><p>唵睹噜睹噜吽。</p><p>行者持香炉即静虚空道</p><p>真言诵三遍坏裂魔罗网</p><p>静治道路真言曰。</p><p>唵(一)苏悉地迦哩(二)惹嚩(二合)理跢(引)难(引)跢(三)慕嘌怛曳(四)惹嚩(二合)攞惹嚩(二合)攞满驮满驮贺曩贺曩吽癹吒(半音)</p><p>心想七宝车众宝盖庄严</p><p>缯幡宝铃铎珠鬘遍交络</p><p>无量诸天乐不鼓自然鸣</p><p>皆奏和雅音想至妙喜刹</p><p>本尊与眷属乘此宝车辂</p><p>即当结请车准前车辂印</p><p>慧力拨二念想车至于空</p><p>请上车辂真言曰。</p><p>娜么悉底[口*(隸-木+士)](二合)野(一)地尾(二合)迦(引)南(二)萨嚩怛他誐跢(引)南(引三)唵(四)嚩日[口*朗](二合)倪儞夜(二合五)羯沙野娑嚩(二合引)诃。</p><p>次结部心印止观内相叉</p><p>左慧向身招三遍加来句</p><p>本尊与眷属<a href=\"/remen/huanxi.html\" class=\"keylink\" target=\"_blank\">欢喜</a>赴集会</p><p>部心请真言曰。</p><p>唵嚩日啰(二合引)地力(二合)翳系系娑嚩(二合引)诃。</p><p>由诵此真言本尊与眷属</p><p>欢喜赴集会与愿令成就</p><p>即结辟除印止观金刚形</p><p>先当举止羽外拓作辟除</p><p>一切诸魔罗怖畏而驰走</p><p>辟除真言曰。</p><p>唵枳里枳里嚩日啰(二合引)吽癹吒(半音)</p><p>由诵及辟除诸有魔障者</p><p>从圣隐众会奔驰而四散</p><p>即举于观羽作示三昧耶</p><p>圣众忆昔愿复当赴集会</p><p>示三昧耶真言曰。</p><p>唵商羯[口*(隸-木+士)]三么野沙嚩(二合引)诃(引)</p><p>次结金刚网准前金刚墙</p><p>二慧捻定侧右旋于顶上</p><p>即成坚固网上方诸魔罗</p><p>无有能侵恼修行速得成</p><p>金刚网真言曰。</p><p>唵尾塞普(二合引)啰捺啰(二合引)礼叉(二合)嚩日啰(二合引)半惹啰吽癹吒(半音)</p><p>即结密缝印止掌辅观背</p><p>二慧而申直真言诵三遍</p><p>右旋及上下心想金刚焰</p><p>密合方隅界威灵其处所</p><p>金刚火院真言曰。</p><p>唵阿三摩(引)银儞(二合)吽癹吒(半音)</p><p>次应虔诚心奉献阏伽水</p><p>持器当于额运想沐圣众</p><p>奉阏伽真言曰。</p><p>娜莫三满跢没驮南(引)誐誐曩三摩(引)娑摩娑嚩(二合引)诃(引)</p><p>次应献花座二羽虚心合</p><p>进念定微屈运心而旋转</p><p>本尊与眷属想坐花台上</p><p>一一处本位观念令分明</p><p>花座真言曰。</p><p>娜莫三满跢没驮(引)南恶(引)</p><p>次结涂香印观掌向外竖</p><p>止羽握右观心想涂香云</p><p>遍涂圣众海</p><p>涂香供养真言曰。</p><p>唵(一)嵃驮磨(引)祢儞(二)嚩啰苨(三)钵啰(二合引)底仡哩(二合)舋拏(二合)娑嚩(二合引)诃(引)</p><p>才结涂香印遍于印契中</p><p>无量香天女各持涂香器</p><p>尽于无边刹供养佛圣众</p><p>不久当获得五分具法身</p><p>次结花鬘印止观仰相叉</p><p>二定屈如环慧辅定下节</p><p>心想奉花鬘用献圣眷属</p><p>花鬘供养真言曰。</p><p>唵(一)么(引)攞(引)驮嶷(二)嚩日啰(二合)驮啰娑嚩(二合引)诃(引)</p><p>才结花鬘印遍于印契中</p><p>无量花天女各持花鬘器</p><p>尽于无边刹供养佛圣众</p><p>不久当获得离染如莲花</p><p>即结焚香印二羽而仰掌</p><p>信进念竖背定慧侧相拄</p><p>心想烧香云以奉圣眷属</p><p>焚香供养真言曰。</p><p>唵(一)度跛始契矩噜嚩日哩(二合)抳娑嚩(二合引)诃(引)</p><p>才结焚香印遍于印契中</p><p>无量香天女各持七宝炉</p><p>尽于无边刹供养佛圣众</p><p>不久当获得如来无碍智</p><p>次结饮食契二羽虚心合</p><p>慧力辅禅侧状如食器形</p><p>心想饮食云以奉圣眷属</p><p>饮食供养真言曰。</p><p>唵(一)磨攞磨攞(二合)冥伽磨(引)疑儞(三)钵啰(二合)底吃哩(二合)舋拏(二合四)嚩日哩(二合)抳娑嚩(二合引)诃(引)</p><p>才结饮食契遍于印契中</p><p>无量诸天女各持宝食器</p><p>尽彼无边刹供养佛圣众</p><p>不久当获得法喜禅悦食</p><p>次结灯明印观羽密作拳</p><p>竖念慧侧辅真言诵三遍</p><p>心想摩尼灯以奉圣眷属</p><p>宝灯供养真言曰。</p><p>唵(一)惹嚩(二合引)攞(引)么(引)隶儞(二)祢跛始契娑嚩(二合引)诃(引)</p><p>谗结灯明印遍于印契中</p><p>无量灯天女各持摩尼灯</p><p>尽彼无边刹供养佛圣众</p><p>不久当获得清净五种眼</p><p>运心悉周遍无量佛刹中</p><p>种种而奉献无边供养仪</p><p>即结虚空藏大菩萨密印</p><p>二羽金刚缚二定如宝形</p><p>信进如幢刹二慧而合竖</p><p>虚空藏真言曰。</p><p>娜么萨嚩怛他(引)誐帝鼻喻(二合)尾湿嚩(二合)目契鼻药(二合)萨嚩他(引三)欠嗢娜誐(二合)帝塞普(二合)啰呬[牟*含]誐誐曩剑娑嚩(二合引)诃(引)</p><p>即赞本所尊无量功德聚</p><p>或诵百八名歌咏声供养</p><p>行者于身中当心应观察</p><p>圆满净月轮专注令分明</p><p>上想金刚杵金色五智形</p><p>光明遍流出照触无边界</p><p>警觉魔罗宫广大作佛事</p><p>以此三么地而成阿閦佛</p><p>具相触地印眷属以围绕</p><p>即结根本印加持于四处</p><p>无动如来真言曰。</p><p>唵恶屈刍(二合)毗野(二合)吽。</p><p>次结莽莫计部母大悲者</p><p>二羽内相叉信念慧如针</p><p>三遍加本尊即当护己身</p><p>各诵于一遍加持于五处</p><p>莽莫计真言曰。</p><p>娜谟啰怛娜(二合)怛啰(二合引)夜野娜么室战(二合)拏嚩日啰(二合引)播拏曳摩诃药叉细曩钵跢曳唵矩兰驮哩满驮满驮吽癹吒(半音)</p><p>次结如来不动大身印。诵本明七遍。大身真言曰。</p><p>娜谟婆誐嚩帝恶屈刍(二合)毗夜(二合)野怛他誐跢(引)夜(引)啰诃(二合)帝三藐三没驮(引)野怛儞野(二合)他(引)迦迦儞迦迦儞嚧左儞嚧左儞咄嚧(二合)吒儞咄嚧(二合)吒儞怛逻(二合)娑儞怛逻(二合)娑儞钵啰(二合引)底(丁以反)诃跢儞钵啰(二合引)底诃跢儞萨嚩羯么跛嚂跛逻野屈刍(二合)毗野(二合)睹娑嚩(二合引)诃(引)</p><p>次应净<a href=\"/remen/nianzhu.html\" class=\"keylink\" target=\"_blank\">念珠</a>二羽捧珠鬘</p><p>加三遍顶戴</p><p>净珠鬘真言曰。</p><p>唵吠嚧者娜么攞娑嚩(二合引)诃。</p><p>次结持念珠二羽半金刚</p><p>以此持念珠真言诵三遍</p><p>持珠真言曰。</p><p>唵嚩苏莽底室哩(二合)曳钵娜莽(二合)忙里儞娑嚩(二合)诃。</p><p>即诵本尊明身前观尊相</p><p>自身亦如是专注离散乱</p><p>或以实相理与法身相应</p><p>真言字分明不缓亦不急</p><p>或千或百八一数常准定</p><p>念诵当毕已捧珠于顶上</p><p>遍数付部母复结三昧那</p><p>诵本明三遍即入字轮观</p><p>于心月轮上行列真言字</p><p>金色具威光思惟实相理</p><p>应观唵字门诸法无流注</p><p>次念阿字门诸法本不生</p><p>第三閦字门诸法无尽灭</p><p>第四陛字门诸法无<a href=\"/remen/zixing.html\" class=\"keylink\" target=\"_blank\">自性</a></p><p>第五吽字门诸法无<a href=\"/remen/yinyuan1.html\" class=\"keylink\" target=\"_blank\">因缘</a></p><p>一一真言字观照法界性</p><p>从初至究竟注心勿令间</p><p>复结部母印真言诵三遍</p><p>应以歌咏音赞扬本尊德</p><p>重结五供养奉献本所尊</p><p>复献阏伽水殷勤求本愿</p><p>随心上中下如教获悉地</p><p>即结外院印右旋解诸界</p><p>次结宝车辂及结部心印</p><p>送尊皆外拨复结三部印</p><p>护身及五诲应当如前作</p><p>礼佛随意乐读诵方广乘</p><p>十法行感招无量无边福</p><p>契经思六念皆以实相理</p><p>一一应思惟相应瑜伽教</p><p>若欲除<a href=\"/remen/yezhang.html\" class=\"keylink\" target=\"_blank\">业障</a>应当印佛塔</p><p>或沙及香泥皆安缘起偈</p><p>积数如经说终毕现奇特</p><p>修集念诵法以此胜<a href=\"/remen/futian.html\" class=\"keylink\" target=\"_blank\">福田</a></p><p>一切诸有情速成阿閦佛</p><p>发遣真言曰(用前车辂印三外拨三念)</p><p>唵嚩日啰(二合引)地力(二合)夜呬夜呬娑嚩(二合引)诃(引)</p><p>由诵此真言即成发遣尊</p><p>除萎花真言曰。</p><p>唵湿微(二合)帝摩诃湿微(二合)帝佉(引)娜宁娑嚩(二合引)诃(引)</p><p>次扫地真言曰。</p><p>唵诃啰诃啰(二)[卄/儒](穰古反引)[卄/(阿-可+辛)/子]啰(二合)诃啰拏(引)耶娑嚩(二合)诃(引)</p><p>涂地真言曰。</p><p>唵迦啰(引)隶摩诃迦啰隶娑嚩(二合引)诃(引)</p></div>"
}]