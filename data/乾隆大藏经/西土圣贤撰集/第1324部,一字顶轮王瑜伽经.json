[{
    "title": "第1324部,一字顶轮王瑜伽经",
    "author": "大广智不空 译",
    "html": "<div class=\"B1_text\"><p>一字顶轮王瑜伽经</p><p>瑜伽翳迦讫沙啰乌瑟尼沙斫讫啰<a href=\"/remen/zhenyan.html\" class=\"keylink\" target=\"_blank\">真言</a>安怛陀那仪则一字顶轮王瑜伽经</p><p>真言<a href=\"/remen/xingzhe.html\" class=\"keylink\" target=\"_blank\">行者</a>若求安怛陀娜。应作是念。我云何能速取成就。当习是三摩地。所谓一切法无色。犹如<a href=\"/remen/xukong.html\" class=\"keylink\" target=\"_blank\">虚空</a>性自成就。作如是胜解。当如本教净治地等。作是三摩地。</p><p>普遍三千界充满智成水</p><p>有大宝莲华开敷在水中</p><p>宝茎如须弥上方珠网覆</p><p>花上有大宝八柱以<a href=\"/remen/zhuangyan.html\" class=\"keylink\" target=\"_blank\">庄严</a></p><p>想成宝楼阁四门当四方</p><p>珠网莲铎等及妙拂庄严</p><p>半满月珠璎垂宝间错带</p><p>是大宝楼阁遍满于有顶</p><p>应随力思惟观<a href=\"/remen/gongyang.html\" class=\"keylink\" target=\"_blank\">供养</a>云海</p><p>先所观楼中有悦意白伞</p><p>以众宝端饰宝璎半满月</p><p>妙拂等庄严伞上有大宝</p><p>普遍发光明皆散雨众宝</p><p>真言智观行于彼楼阁中</p><p>金刚师子座宝莲华庄严</p><p>珠网莲缯磬白拂等庄严</p><p>一切欲喜乐于中围绕住</p><p>不远于身前应想第二座</p><p>一切皆如上唯无师子座</p><p>角门于四处嬉戏焚香等</p><p>次作圆具法云何作圆具</p><p>先应观诸法无性为<a href=\"/remen/zixing.html\" class=\"keylink\" target=\"_blank\">自性</a></p><p>物我同一体然后加诸法</p><p>云何加诸法生老病忧死</p><p>搅扰于心田如是思惟已</p><p>应生大悲愍由是生智心</p><p>则是光明心(光明心即<a href=\"/remen/putixin.html\" class=\"keylink\" target=\"_blank\">菩提心</a>也)</p><p>以大悲熏成其体如满月</p><p>离能取所取<a href=\"/remen/puti.html\" class=\"keylink\" target=\"_blank\">菩提</a>心已生</p><p>应住身口意所明体加持</p><p>此名圆具法(即如瑜伽中成身次第也)</p><p>族明胜次第知已(族五部明五部真言也)</p><p>众真言威德知已</p><p>自住部王法(谓一字顶轮也)</p><p>则为当族王先应印已成(谓大印也)</p><p>次明应思惟由身口意体</p><p>想身为诸佛于心想月轮</p><p>无垢犹如佛真言者应知</p><p>有种种光明皆从月形生</p><p>遍至无量界复入行人心</p><p>坚固为五峰变为金刚形</p><p>想在彼掌中复出种种光</p><p>其光皆遍满至于无边界</p><p>而作佛游戏还来瑜岐身</p><p>如是皆入已成普贤大色</p><p>应观大菩萨诸相皆成就</p><p>一切庄严具莲华鬘灌顶</p><p>自成摩诃萨从瑜岐心生</p><p>持真言弓箭依住于月轮</p><p>或持鬘而住或四方安居</p><p>随力观身前诸<a href=\"/remen/zhongsheng.html\" class=\"keylink\" target=\"_blank\">众生</a>大乐</p><p>最上令成就一切印严手</p><p>惠施于一切诸有情如愿</p><p>并熙怡为舞金刚鬘流出</p><p>为左于腰侧住右作舞势</p><p>安立众生利如自明随形</p><p>诸众生所见皆令成调伏</p><p>作如是加持利益于众生</p><p>及余诸利益攞写等供养</p><p>而已陈供养自身自所尊</p><p>真言字相应随力而念诵</p><p>如声色相应以字为花鬘</p><p>智者应思惟依瑜伽相应</p><p>于声我今说一切最胜成</p><p>如来莲华部商佉声念诵</p><p>我赞如雷声分明称吽字</p><p>我说金刚部</p><p>亦通摩醯首罗。念诵者成就南摩尼羯磨。此部念诵。如铃铎声。如箜篌声笛声。如舞动璎珞声。其声如孔雀鸣。如一切部法中。相应一切义。成如是音声。而作念诵。与真言相应。真言者随声。应思惟其义。不久当成就。此通一切部此是声念诵<a href=\"/remen/yigui.html\" class=\"keylink\" target=\"_blank\">仪轨</a>。</p><p>我说色念诵。我今说一切。色者说为印。与此相应转(谓运为也)善思惟其明。当安其胸臆。印焰明观察。身中出金刚。<a href=\"/remen/ganlu.html\" class=\"keylink\" target=\"_blank\">甘露</a>而灌洒。令本天喜悦。得隐自身形。大勤勇我说。色念诵由此真言者。知以印令成就。不久易余身。我说瑜伽。念诵如昔所说。其明应思惟。安置于自处。供养以如教。纯相应念诵离心喉顶舌鼻齶及离念内外。唯<a href=\"/remen/faxiang.html\" class=\"keylink\" target=\"_blank\">法相</a>应耳。不应依于声。此名为金刚。瑜伽念诵仪。若知真实体。应当知成就。而获得常恒。以此瑜伽法。相应而住之。以菩提胜心。为成就不久。皆当得如意。其中字念诵。如获我今说。如是积资粮。真言应诵持。以文字为色。应分别观之。作念诵事业。月行列意生。明字与之俱。安本尊胸臆。不久得安怛陀娜。于月以月合。于一切字色。应于上思惟。光明轮庄严。行列不间断。如以线穿珠。金色以为光。晃曜本尊身。如彼彼月字。殊胜妙真言。以成真言者。则彼彼喜悦。力命增益更炽盛。意光明相应。我说为文字。行列之念诵。我今遍诸仪则成就物光晖。我今说。诵明念诵者。若作彼以光明成就于诸物。应生念诵相应仪。一切真言皆得成。一仪与相应。应作识清净。清净为<a href=\"/remen/xinshi.html%09\" class=\"keylink\" target=\"_blank\">心识</a>。智者然当入成就。以身以语以意。依如是物而住。应知四支法。瑜伽法成就。此中说为意。获通及地等。以身现诸身(决云谓随众生意所乐者)</p><p>以语辩一切。烟焰等成就。我说物成就。于中身成就者。种类有多种。四印及余轮坛。瑜伽者应当尽其所解者而作大曼荼罗。曼荼罗仪轨成办中央<a href=\"/remen/sanmei.html\" class=\"keylink\" target=\"_blank\">三昧</a>形。应安软坐(西方或以赤獐皮中安毡花而坐)</p><p>而安坐。一切瑜伽三摩地相应昼夜等至(谓入定也)真言者住与慧念相应。中夜或明相现时。或三更或明相决定当成就。或地及<a href=\"/remen/shentong.html\" class=\"keylink\" target=\"_blank\">神通</a>成就。如来说。我今说意成就。现身而获之。以此印加持身。我今为大印。应作是思惟。于成就及曼荼罗念诵者。净心则成就。我说成就相。口身或出光明暖烟及增等。若见升空去。成就相应知于身成就。我广说已。</p><p>我说语成就法。如获次第说。应为先行法已。如前法应作(谓自建立已来乃至大印等)口心印上住莲华。应知于心间于上住商佉(谓在花上也)商佉中出声。相续无间断。于莲华中发生金刚舌。以白色(谓作赤色上有金刚)舌上或想佛或宝或莲华或羯磨金刚或余部印契。或一月及两月三四及五月乃至八个月观想。于此坛结加趺坐。常以本寂静相应。分明观商佉声已。即依莲华界。从花蕊出声量如微尘。其声出至咽。次至于舌。便即成其字。舌字出光焰。焰猛而普遍。以声满虚空。行者径定诵或一日及一夜。中夜或后夜。从舌出光明。其光有大声。或从心从唇及齿。出间错光明。若见如是者当知得悉地。以此语相应能摧诸异宗令他发净信。能为众生利益。如是瑜伽相应念诵。有<a href=\"/remen/biqiu.html\" class=\"keylink\" target=\"_blank\">比丘</a>嚩迦者吒。当得口成就。于间错出。七日而成语成就仪则。</p><p>我今说物成就。如前瑜伽应成就。应取余部物等或用余部印及真言三簸多(谓以杓应萨嚩拄物便泻炉中及余声未尽还拄物)行相作已。智者于此曼荼罗。即入羯磨三昧耶。自为一切羯磨。<a href=\"/remen/zizai.html\" class=\"keylink\" target=\"_blank\">自在</a>其中为色相。一切于本部主。应与于右手印物为次第。于金刚缚中安物。类于中积。缚印当脐下或当心。二手以缚物献安自心。自明。智者以此法。观身火光聚。以先所集身口意善资粮用以此身物。安于明手中。真言字火焰声念诵。真言者尽其夜应作。不应破其坐。以此仪则法。初夜当生暖。烟当于中夜。光焰于明相。如是渐次加。如光焰成物。得飞腾虚空。于<a href=\"/remen/sanjie.html\" class=\"keylink\" target=\"_blank\">三界</a>自在。我说安善那法。我曾已先说。应断一切取。应依于本明。乃至自身体。语心亦如是。以自真言。应隐没作本明主。应作念诵。大金刚名者。以金刚大身。智者应坚住召入缚令喜。当安于心。如自心所乐。我明观自身。我是虚空。由此相应成就。乃至一切欲界主。彼等不见形。<a href=\"/remen/shana.html\" class=\"keylink\" target=\"_blank\">刹那</a>至梵天。以尽彼法作钩召。应作四印曼荼罗。应安意在左手。自身安于彼。以拳应坚持。作拳为虚空。如是安怛陀娜。虽忉利天宫亦不能见。游于他化自在宫。恣意安乐自在乃至意所乐。丸药口安怛陀娜法。</p><p>我今略说成就法。如是观自明。我是一切体(所谓以虚空内有所为一体也)自身同彼印。住微细金刚三昧。入于自明心。于丸药成就。观丸药置于口。能游须弥顶。一切<a href=\"/remen/shijian.html\" class=\"keylink\" target=\"_blank\">世间</a>不能见。药色成大力(谓体随意变身也)受忉利天宫欲乐随意得快乐。余世间相杂。我今说安怛陀娜。丸药依本教成。真言智应作自明。智身前求。成就者应献。无垢如虚空。明身物及色。以明字行列。光焰相应住。当入本尊身。如隐没住意。从明口流出。真言光威猛。丸药善应成。烟气腾生已。禁止已安口。为不现形中自在。游于四洲。刹那诸世界。还来归本处。所去得随意。种种成就。药叉众常以为眷属。亦能游戏须弥四天王下层四药叉世界作无量有情利益。失正道漂旷野贼王水火等逼。起是悲悯心于一切系缚处。我当成就已皆令得<a href=\"/remen/jietuo.html\" class=\"keylink\" target=\"_blank\">解脱</a>。</p><p>我今已略说。广法如大经。应观自心月。月形具光明。则于此月中。一字如金色。难睹如日轮。光明普舒遍。瑜岐想光明。则其字为轮。其轮为转轮。持妙色形七宝围绕。遍身毛孔中。流出无量佛。瑜岐应思惟。用金刚界印。四处诵真言加持。勤勇力成就。念定勤为薪。焚烧一切罪。以真言色火。当离疑分别。求大乐弃小乐。殷勤慧菩提。住真言仪则。</p><p>一字顶轮王瑜伽观行仪轨一卷。</p></div>"
}]