[{
    "title": "第1403部 金刚顶胜初瑜伽普贤菩萨念诵法经",
    "author": "大广智不空 译",
    "html": "<div class=\"B1_text\"><p>金刚顶胜初瑜伽普贤菩萨念诵法经</p><p>归命礼普贤法界真如体</p><p>我今依大教金刚顶胜初</p><p>略述<a href=\"/remen/xiuxing.html\" class=\"keylink\" target=\"_blank\">修行</a>仪胜初金刚界</p><p>海会诸圣众垂慈见加护</p><p>利益修<a href=\"/remen/xingzhe.html\" class=\"keylink\" target=\"_blank\">行者</a>是故结集之</p><p>若欲求<a href=\"/remen/jietuo.html\" class=\"keylink\" target=\"_blank\">解脱</a>彼于阿阇梨</p><p>求受于灌顶若得许可已</p><p>方依本教修拣择得胜处</p><p>建立于轮坛即当想自身</p><p>同彼普贤体色白如珂雪</p><p>端坐入<a href=\"/remen/sanmei.html\" class=\"keylink\" target=\"_blank\">三昧</a>舌上想五股</p><p>净妙金刚杵密诵此<a href=\"/remen/zhenyan.html\" class=\"keylink\" target=\"_blank\">真言</a></p><p>同一法界净即诵真言曰</p><p>唵娑缚(二合)婆嚩戍度含。</p><p>由诵此真言身器皆清净</p><p>即观<a href=\"/remen/xukong.html\" class=\"keylink\" target=\"_blank\">虚空</a>佛遍满如胡麻</p><p>则诵遍照明历然见诸佛</p><p>观佛真言曰</p><p>欠(平)嚩日啰(二合)驮都。</p><p>应满普贤行求成最正觉</p><p>身心不动摇定中礼诸佛</p><p>即诵真言曰</p><p>唵萨嚩怛他誐多波(引)娜满娜南迦噜弭。</p><p>本尊大印成次结金刚掌</p><p>竖合交初分密言如是称</p><p>嚩日囒(二合引)惹(引)里。</p><p>便为金刚缚其明如后陈</p><p>嚩日啰(二合)满驮。</p><p>开缚摧拍心应诵密言曰</p><p>嚩日啰(二合)满驮怛啰(二合)吒(半音)</p><p>次前金刚缚禅智檀慧开</p><p>称遍入真言降临每加护</p><p>嚩日啰(二合引)吠舍恶。</p><p>不改次前契禅智进力加</p><p>是名三昧拳真言如是诵</p><p>嚩日啰(二合引)母瑟知(二合)[牟*含]。</p><p>分彼拳作二左慢右安心</p><p>身语意金刚形体依初观</p><p>同前缚为准智与进力门</p><p>禅逼于其中秘密三昧契</p><p>印心额喉顶皆诵此真言</p><p>素啰多萨怛鑁(三合)</p><p>金刚缚又陈忍愿成刀状</p><p>进力捻刀侧依初第一文</p><p>禅押于智端如结加趺势</p><p>印顶心当想毗卢遮那佛</p><p>俨然鲜白耀诵此真言曰</p><p>唵部(入)欠(平)</p><p>次当印其额应想阿閦鼙</p><p>色青处于前诵此密明句</p><p>嚩日啰(二合)萨怛嚩(二合)</p><p>次按于顶右其名宝生尊</p><p>黄色相端严真言如是诵</p><p>嚩日啰(二合)啰怛那(二合)</p><p>举置于顶后无量寿如来</p><p>色赤殊特仪称此真言曰</p><p>嚩日啰(二合)达磨。</p><p>复至于顶左不空成就尊</p><p>绿色五佛周称此秘明句</p><p>嚩日啰(二合)羯磨。</p><p>次作宝鬘印灌顶以严身</p><p>用二金刚拳额前遂萦绕</p><p>复分拳脑后如前又系鬘</p><p>自檀慧徐开以羽两傍下</p><p>若垂缯带想诵次后真言</p><p>唵(一)嚩日啰(二合)么攞避诜左(二)满(三)[牟*含](四)</p><p>定慧羽皆舒俱拍契成就</p><p>能悦一切圣真言如是称</p><p>嚩日啰(二合)睹使也(二合)斛(引)</p><p>金刚慢印明默心诵一遍</p><p>萨鑁矩噜野他(引)素(上)欠(平)</p><p>复具明如上金刚萨埵冠</p><p>以五佛色身安住相应印</p><p>遍照薄伽梵契住如来拳</p><p>次陈阿閦鼙定羽持衣角</p><p>成拳按心上慧触地如仪</p><p>施愿宝生尊智掌仰当乳</p><p>无量光胜印定拳慢执莲</p><p>慧拳似敷华又如无动佛</p><p>智羽三幡相如拔济有情</p><p>扬掌于乳傍不空成就印</p><p>又作金刚缚开掌禅智合</p><p>檀慧直如峰忍愿入于掌</p><p>相合如箭状印心额及喉</p><p>于顶亦如之皆用心密语</p><p>吽。</p><p>便捧其香水称后阏伽明</p><p>跛啰摩素(上)佉(引)舍野(一)娑攞里多(二)尾逻(引)娑曩弭带啰曩(二合)么(引)弭婆誐鑁担(三)弱吽[牟*含]斛(四)呬呬呬呬(五)钵啰(二合)底(引)车(上六)矩素(上)满(引)惹里哩曩(二合引)他(七)</p><p>近额奉献之如仪浴众圣</p><p>依前观满月皓白现坛中</p><p>大圣处于间契住金刚慢</p><p>复陈四尊位眼箭在其前</p><p>色赤衣服然冠鬘以严饰</p><p>二羽弯弓矢瞻瞩萨埵仪</p><p>计里计罗尊色白居其右</p><p>金刚拳二羽交抱三昧耶</p><p>于后爱为名形服皆青色</p><p>二拳竖慧臂肘以定羽承</p><p>共执摩竭幢于左名为慢</p><p>色黄拳在胯向左小低头</p><p>羯摩印真言加持谛安立</p><p>大圣金刚慢应诵心密言</p><p>吽。</p><p>诸尊次复陈自眼箭为始</p><p>二拳各坚固弯弓放箭仪</p><p>密契相已成秘明如后诵</p><p>弱(一)嚩日啰(二合)地哩(二合)瑟知(二合二)娑(去引)野计(三)么吒(半音四)</p><p>准前拳二羽交臂抱于胸</p><p>计里计罗尊当诵此后句</p><p>吽(一)嚩日啰(二合)计利吉丽(二)[合*牛](三)</p><p>又改次前印慧臂直如幢</p><p>定拳承肘间诵明名爱契</p><p>[牟*含](一)嚩日哩(二合)儞(二)娑么(二合)啰(三)啰吒(半音四)</p><p>二拳各居[膫-(日/小)+(夸-大)]以头向左倾</p><p>慢契相遂成真言如后诵</p><p>斛(一)嚩日啰(二合)迦(引)冥湿嚩(二合)哩(二)怛嚂(二合引三)</p><p>次陈内<a href=\"/remen/gongyang.html\" class=\"keylink\" target=\"_blank\">供养</a>初起东南隅</p><p>捧华形服白金刚妙适悦</p><p>金刚适悦性色黑执香炉</p><p>金刚眼献灯色赤严饰尔</p><p>末为涂香位金刚大吉祥</p><p>形质皆以黄次陈其契相</p><p>俱先二拳舞如仪遂结成</p><p>以二金刚拳相并上掷散</p><p>想妙华供养真言如后称</p><p>系(一)嚩日啰(二合引二)啰底(三)</p><p>并拳乃下掷念焚香云海</p><p>普遍于一切诵如后真言</p><p>摩诃(引)啰多嚩日啰(二合一)斛(二)</p><p>二拳禅智合如灯应运想</p><p>广施为佛事密言如是称</p><p>唵(一)嚩日啰(二合二)路(引)者宁(三)</p><p>并覆其二拳依胸两向散</p><p>若妙涂香势当诵此真言</p><p>摩诃(引)室唎(二合一)嚩日哩(二合二)呬(三)</p><p>外供养诸尊四隅又存想</p><p>东南名嬉戏二拳以当心</p><p>笑处于西南二羽口傍散</p><p>歌居于西北弹执其箜篌</p><p>东北舞为名如仪旋转势</p><p>形服皆金色真言契又陈</p><p>覆并于二拳绕心应右转</p><p>是名嬉戏印其名如后称</p><p>系啰底嚩日啰(二合一)尾逻(引)赐儞(二)怛啰(二合)吒(半音)</p><p>如前印口傍自檀慧徐散</p><p>扬掌极舒臂含笑诵真言</p><p>系啰底嚩日啰(二合一)贺(引)细(三)娑诃(三)</p><p>定臂如箜篌改进力微屈</p><p>慧羽弹弦势为歌诵其明</p><p>系啰底嚩日啰(二合一)拟(引)谛(二)谛谛(三)</p><p>二拳舞于心顶上合便散</p><p>其名舞契相真言句遂陈</p><p>系啰底嚩日啰(二合一)儞哩(二合)谛(二)吠波吠波(三)</p><p>四承旨居门形仪复当演</p><p>初持钩青色严丽处于间</p><p>南携索皆黄西执锁尚赤</p><p>其北名为磬具绿色冠鬘</p><p>秘契及真言复次今当设</p><p>二拳背应逼檀慧反相钩</p><p>进力皆极舒又稍屈进度</p><p>微招是钩契其明如后称</p><p>嚩日[口*朗](二合引)矩势(一)弱(二)</p><p>前印进力交反以头相挂</p><p>其中如环索称诵后真言</p><p>嚩日啰(二合)播(引)势(一)吽(二)</p><p>改进力相钩开拳背交臂</p><p>遂名锁契成密言如是称</p><p>嚩日啰(二合)饷迦丽(一)[牟*含]。</p><p>如锁背相着动摇磬明曰</p><p>嚩日啰(二合)健[齒*來](一)斛(二)</p><p>大圣所严饰华座及衣服</p><p>并余见前尊其色随身相</p><p>殊形具众德首戴五佛冠</p><p>将建曼荼罗诸位先存想</p><p>月轮圆明现其<a href=\"/remen/zhongguan.html\" class=\"keylink\" target=\"_blank\">中观</a>念之</p><p>半跏面本尊适悦目瞻仰</p><p>又宣三昧印本尊前所陈</p><p>彼契及真言如仪勿差谬</p><p>余尊次当设亦眼箭为初</p><p>准彼所护身大乐随心印</p><p>极屈其进力初分背相着</p><p>禅智并押之契相当成就</p><p>以禅押于智深交印乃成</p><p>名计里计罗次陈摩竭相</p><p>进钩于愿度力握其忍端</p><p>戒方舒成针檀慧合而直</p><p>禅智自相并各押进力傍</p><p>爱契相已成不改次前印</p><p>从外触其股先右左亦然</p><p>内供养又明侧捩金刚掌</p><p>上掷为华印下散成<a href=\"/remen/shaoxiang.html\" class=\"keylink\" target=\"_blank\">烧香</a></p><p>禅智逼为灯涂香依胸启</p><p>嬉戏旋转礼笑契近口傍</p><p>自檀慧徐开又结其歌印</p><p>改力度微屈进虚拨于间</p><p>定羽佉吒迦慧作三幡相</p><p>当心乃旋舞八供养已周</p><p>次结金刚缚改进力微屈</p><p>徐招是钩契从缚索当生</p><p>禅度智力间印成又为锁</p><p>环进禅智力捻已便相钩</p><p>又作坚固缚禅智戒方下</p><p>当胸遂摇动为磬四摄成</p><p>三昧耶真言同前羯磨句</p><p>金刚萨埵位及行者所居</p><p>皆有十六尊围绕端严住</p><p>又诵次所陈最胜真实赞</p><p>能才称念故速令悉地圆</p><p>摩诃(引)素(上)佉(一)摩诃(引)啰(引)誐(二)摩诃(引)嚩日啰(二合三)摩诃(引)驮那(四)摩诃(引)枳娘(二合)那(五)摩诃(引)羯摩(六)嚩日嚩(二合)萨怛嚩(二合引)儞也(二合)悉地野(二合)冥(七)</p><p>诵赞声毕已观念本所尊</p><p>身心不散乱捧戴于珠鬘</p><p>当心以加持而诵真言曰</p><p>唵嚩日啰(二合)虞呬也(二合)惹波三摩曳吽。</p><p>次诵本所尊持珠住等引</p><p>不极动舌端唇齿二俱合</p><p>金刚语离声分明观相好</p><p>四时不令间百千已为限</p><p>或复过于是真言如是称</p><p>唵嚩日啰(二合)萨怛嚩(二合)恶。</p><p>念诵分限毕捧珠发大愿</p><p>即结根本印诵本明七遍</p><p>复修八供养以妙声诵赞</p><p>捧献阏伽水解界及诸印</p><p>即结三昧拳一诵而掣开</p><p>次结羯摩拏三诵三开手</p><p>彼彼所生印一一自当解</p><p>即诵真言曰</p><p>唵嚩日啰(二合)穆。</p><p>次结奉送印二羽金刚缚</p><p>忍愿竖如针诵已而上掷</p><p>而诵真言曰</p><p>唵讫哩(二合)睹嚩萨嚩萨怛嚩(二合)啰他(二合)悉地娜多野他努誐[卄/(阿-可+辛)/木]车特梵(二合)勃驮尾洒盐布那啰誐摩那野睹唵嚩日啰(二合)萨怛嚩(二合)穆。</p><p>次当结宝印二羽金刚缚</p><p>进力如宝形禅智亦复尔</p><p>印相从心起置于灌顶处</p><p>分手如系鬘亦成甲胄印</p><p>真言如是称</p><p>唵嚩日啰(二合)啰怛那(二合)毗诜者[牟*含]萨嚩母捺啰(二合)咩捺哩(二合)稚矩噜嚩啰迦嚩制那。</p><p>[口*梵]。</p><p>加持被甲已齐掌而三拍</p><p>令圣众<a href=\"/remen/huanxi.html\" class=\"keylink\" target=\"_blank\">欢喜</a>以此真言印</p><p>解缚得欢喜而诵真言曰</p><p>唵嚩日啰(二合)睹瑟也(二合)斛(引)</p><p>奉送圣众已自作加持竟</p><p>便出于道场任意自经行</p><p>转读大乘典调息自身心</p><p>心常想本尊仁者应遵奉</p></div>"
}]