[{
    "title": "第1416部 大方广阿毗遮噜迦仪轨品",
    "author": "大广智不空 译",
    "html": "<div class=\"B1_text\"><p>大方广阿毗遮噜迦<a href=\"/remen/yigui.html\" class=\"keylink\" target=\"_blank\">仪轨</a>品</p><p>大乘方广曼殊室利菩萨华严本教赞阎曼德迦忿怒王<a href=\"/remen/zhenyan.html\" class=\"keylink\" target=\"_blank\">真言</a>大威德仪轨品</p><p>尔时金刚手大药叉将。在彼众会从座而起。偏袒右肩右膝着地。于佛<a href=\"/remen/shizun.html\" class=\"keylink\" target=\"_blank\">世尊</a>合掌礼敬。而白佛言世尊。曼殊室利童真不广说阎曼德迦忿怒王。我观未来有情。如来<a href=\"/remen/niepan.html\" class=\"keylink\" target=\"_blank\">涅槃</a>后<a href=\"/\" class=\"keylink\" target=\"_blank\">佛教</a>隐灭。大恐怖末法之时。无声闻缘觉远离佛刹。护持<a href=\"/remen/zhengfa.html\" class=\"keylink\" target=\"_blank\">正法</a>故法界久住故。制伏一切难调悖逆伪王故。不利益<a href=\"/remen/sanbao.html\" class=\"keylink\" target=\"_blank\">三宝</a>者。菩萨善巧以此不思议法。治罚调伏满足故。以不思议法成熟离恶趣故。于<a href=\"/remen/fofa.html\" class=\"keylink\" target=\"_blank\">佛法</a>磨灭时。令住持佛法者依法教。持诵阎曼德迦忿怒王皆悉决定成就。不益于佛教有情及悖逆伪王。于佛教不益者有情。应用阎曼德迦忿怒王非余类者。尔时世尊默然入游戏<a href=\"/remen/shentong.html\" class=\"keylink\" target=\"_blank\">神通</a>加持<a href=\"/remen/sanmei.html\" class=\"keylink\" target=\"_blank\">三昧</a>。曼殊室利菩萨亦寂默而住。一切集会众六种震动。天众皆悉惊忙惶怖。一切天龙阿修罗王。及诸母天一切曜等并<a href=\"/remen/tianren.html\" class=\"keylink\" target=\"_blank\">天人</a>众。彼等震动心生苦恼。恶心布单那暴恶者。并皆归依法王教及秘密主药叉金刚手大威德。及归依曼殊室利童真真言三么耶。彼等咸作是言。曼殊室利愿垂哀愍救护。我等被此忿怒真言烧烁。我辈皆受楚苦闷绝擗地。时大威德以曼殊室利童子形。而作是言。</p><p>诸天等勿怖药叉罗刹娑</p><p>及诸修罗众我说三昧耶</p><p>无能违越者人非人鬼神</p><p>及诸部多等汝等发慈心</p><p>咸念正等觉法王两足尊</p><p>释师子仁王彼佛说真言</p><p>佛顶佛眼等于<a href=\"/remen/sanjie.html\" class=\"keylink\" target=\"_blank\">三界</a>中轮</p><p>光聚胜高顶最胜顶真言</p><p>莲华手观音圣观<a href=\"/remen/zizai.html\" class=\"keylink\" target=\"_blank\">自在</a>尊</p><p>毗俱胝多罗名称明妃尊</p><p>白衣及大白野轮嚩底时</p><p>威德马头尊莲华族明王</p><p>最胜佛流出一字转轮王</p><p>真言中主宰应念天中天</p><p>明主大威猛大忿阎曼德</p><p>亦念观自在从心起悲愍</p><p>先佛故宣说多罗救有情</p><p>观自在所说住悲三么地</p><p>圣者现女形是<a href=\"/remen/puti.html\" class=\"keylink\" target=\"_blank\">菩提</a>萨埵</p><p>行于菩提行于诸千世界</p><p>复于无数刹游历诸苦难</p><p>拔济诸有情持妙色女容</p><p>调伏皆令顺安立菩提乘</p><p>为诸菩萨说应念金刚手</p><p>勤勇真言王持族么莫鸡</p><p>三界应供者钩锁弥佉罗</p><p>金刚拳名称忿怒妙月黡</p><p>青棒恐怖形如是使者众</p><p>忿怒名天师金刚族最胜</p><p>若念便加护<a href=\"/remen/shijian.html\" class=\"keylink\" target=\"_blank\">世间</a>中香象</p><p>菩萨大威德得大势菩萨</p><p>大威德长子普贤端严尊</p><p>是时若忆念远离诸恐怖</p><p>复当常忆念宝贤大自在</p><p>最胜药叉王声闻缘觉众</p><p>咸皆离诸怖若<a href=\"/remen/gongyang.html\" class=\"keylink\" target=\"_blank\">供养</a>彼等</p><p>即得大加护广果及福生</p><p>色无色诸天离欲大威德</p><p>供养三宝者净信于佛教</p><p>彼皆无所有友非友怖畏</p><p>则名三昧耶诸真言难越</p><p>此忿怒中胜阎曼德所说</p><p>遍护诸有情一切天人众</p><p>咸皆生<a href=\"/remen/huanxi.html\" class=\"keylink\" target=\"_blank\">欢喜</a>各住于本誓</p><p><a href=\"/remen/fozi.html\" class=\"keylink\" target=\"_blank\">佛子</a>皆称赞闻此凌忽言</p><p>药叉主忿怒于彼时振动</p><p>无数千世界忿怒王无益</p><p>何故诸佛子而已先宣说</p><p>忿怒王威德调伏暴有情</p><p>在于大众中高声而告令</p><p>金刚手言已弃掷金刚杵</p><p>则彼大威德妙音<a href=\"/remen/zhihui.html\" class=\"keylink\" target=\"_blank\">智慧</a>尊</p><p>童子形嗤诮复作如是言</p><p>勿恶大药叉金刚手威德</p><p>我所说此圣怒王大自此</p><p>我今授与汝恣意而广说</p><p>汝岂尽能述忿怒王威德</p><p>是汝所任持如在身中现</p><p>摄召咸来集心明复问答</p><p>不能现变化忿怒阿尾奢</p><p>听汝广宣说除舍三摩耶</p><p>不澡浴耽眠随顺于爱欲</p><p>涂油贪盥饰嗔怒心常恒</p><p>弃舍胜真言不净信佛教</p><p>疑惑于正法恶行不净信</p><p>于妙法僧宝谤毁心散动</p><p>秽污于三宝非清净境界</p><p>不密真言教常秽无哀愍</p><p>天室寺道场于中秽污行</p><p>如是诸类等忿怒皆摧坏</p><p>破三昧耶禁不知相应明</p><p>乃至微亏行忿怒皆治罚</p><p>人间一切处不可免放逸</p><p>放逸心染着若毁三昧耶</p><p>忿怒王得便愚夫一切处</p><p>随顺于放逸<a href=\"/remen/xiuxing.html\" class=\"keylink\" target=\"_blank\">修行</a>真言者</p><p>应离欲<a href=\"/remen/jietuo.html\" class=\"keylink\" target=\"_blank\">解脱</a>如声闻缘觉</p><p>忿怒王能逼曼殊悲愍心</p><p>说如是语已诸佛难思行</p><p>及菩萨大威作如是语已</p><p>寂默而安住</p><p>尔时吉祥大威德金刚手菩萨。既蒙印可踊跃欢喜。复引手扪持金刚杵。</p></div>"
}]