[{
    "title": "第481部 阿弥陀鼓音声王陀罗尼经",
    "author": "未知",
    "html": "<div class=\"B1_text\"><p>阿弥陀鼓音声王陀罗尼经</p><p>如是我闻。一时佛在瞻波大城伽伽灵池。与大<a href=\"/remen/biqiu.html\" class=\"keylink\" target=\"_blank\">比丘</a>众五百人俱。尔时<a href=\"/remen/shizun.html\" class=\"keylink\" target=\"_blank\">世尊</a>告诸比丘。今当为汝演说。西方安乐世界。今现有佛。号阿弥陀。若有<a href=\"/remen/sizhong.html\" class=\"keylink\" target=\"_blank\">四众</a>。能正<a href=\"/remen/shouchi.html\" class=\"keylink\" target=\"_blank\">受持</a>彼佛名号。以此<a href=\"/remen/gongde.html\" class=\"keylink\" target=\"_blank\">功德</a>。临欲终时。阿弥陀即与大众往此人所。令其得见。见已寻生庆悦。倍增功德。以是<a href=\"/remen/yinyuan1.html\" class=\"keylink\" target=\"_blank\">因缘</a>。所生之处。永离胞胎秽欲之形。纯处鲜妙宝莲花中。自然化生。具大<a href=\"/remen/shentong.html\" class=\"keylink\" target=\"_blank\">神通</a>。光明赫弈。尔时十方恒沙诸佛。皆共赞彼安乐世界。所有<a href=\"/remen/fofa.html\" class=\"keylink\" target=\"_blank\">佛法</a>不可思议。神通现化种种方便不可思议。若有能信如是之事。当知是人不可思议。所得业报亦不可思议。阿弥陀佛与声闻俱。如来应正遍知。其国号曰清泰。圣王所住。其城纵广十千由旬。于中充满刹利之种。阿弥陀佛如来应正遍知。父名月上转轮圣王。其母名曰殊胜妙颜。子名月明。奉事<a href=\"/remen/dizi.html\" class=\"keylink\" target=\"_blank\">弟子</a>名无垢称。<a href=\"/remen/zhihui.html\" class=\"keylink\" target=\"_blank\">智慧</a>弟子名曰贤光。神足精勤名曰大化。尔时魔王名曰无胜。有提婆达多。名曰寂静。阿弥陀佛。与大比丘六万人俱。若有受持彼佛名号。坚固其心忆念不忘。十日十夜。除舍散乱。精勤修集<a href=\"/remen/nianfo.html\" class=\"keylink\" target=\"_blank\">念佛</a><a href=\"/remen/sanmei.html\" class=\"keylink\" target=\"_blank\">三昧</a>。知彼如来常恒住于安乐世界。忆念相续勿令断绝。受持读诵此鼓音声王大陀罗尼。十日十夜。六时专念。五体投地礼敬彼佛。坚固<a href=\"/remen/zhengnian.html\" class=\"keylink\" target=\"_blank\">正念</a>悉除散乱。若能令心念念不绝。十日之中必得见彼阿弥陀佛。并见十方世界如来及所住处。唯除重障钝根之人。于今少时所不能睹。一切诸善皆悉<a href=\"/remen/huixiang.html\" class=\"keylink\" target=\"_blank\">回向</a>。愿得<a href=\"/remen/wangsheng.html\" class=\"keylink\" target=\"_blank\">往生</a>安乐世界。垂终之日。阿弥陀佛与诸大众。现其人前安慰称善。是人即时甚生庆悦。以是因缘。如其所愿寻得往生。佛告诸比丘。何等名为鼓音声王大陀罗尼。吾今当说。汝等善听。唯然受教。于时世尊即说咒曰。</p><p>多狄他(一)婆离(二)阿婆离(三)娑摩婆罗(四)尼地奢(五)昵阇多祢(六)昵茂邸(七)昵茂企(八)阇罗婆罗车驮祢(九)宿佉波啼呢地奢(十)阿弥多由婆离(十一)阿弥多蛇伽婆昵呵隶(十二)阿弥多蛇波罗娑陀祢(十三)涅浮提(十四)阿迦舍昵浮陀(十五)阿迦舍昵提奢(十六)阿迦舍昵阇啼(十七)阿迦舍久舍离(十八)阿迦舍达奢尼(十九)阿迦舍提咃祢(二十)留波昵提奢(二十一)噜跛坦泥势(二十二)遮埵唎达摩波罗娑阿祢(二十三)遮唾唎阿利蛇娑帝蛇波罗娑陀祢(二十四)遮埵唎末伽婆那波罗娑陀祢(二十五)婆罗毗梨耶波罗娑陀祢(二十六)达摩呻他祢(二十七)久舍离(二十八)久舍罗昵提奢(二十九)久奢罗波罗啼咃祢(三十)<a href=\"/remen/fotuo.html\" class=\"keylink\" target=\"_blank\">佛陀</a>久奢离(三十一)毗佛陀波罗波斯(三十二)达摩迦罗祢(三十三)昵专啼(三十四)昵浮提(三十五)毗摩离(三十六)毗罗阇(三十七)罗阇(三十八)罗斯(三十九)罗娑岐(四十)罗娑伽罗婆离(四十一)罗娑伽罗阿地咃祢(四十二)久舍离(四十三)波罗啼久舍离(四十四)毗久舍离(四十五)咃啼(四十六)修陀多至啼(四十七)修波罗舍多至啼(四十八)修波罗啼痴啼(四十九)修离(五十)修目企(五十一)达咩(五十二)达达啼(五十三)离婆(五十四)遮婆离(五十五)阿[少/兔]舍婆离(五十六)佛陀迦舍昵裘祢佛陀迦舍裘祢(五十七)娑婆呵(五十八)</p><p>此是阿弥陀鼓音声王大陀罗尼。若有比丘<a href=\"/remen/biqiuni.html\" class=\"keylink\" target=\"_blank\">比丘尼</a>。清信士女。常应至诚受持读诵。如说<a href=\"/remen/xiuxing.html\" class=\"keylink\" target=\"_blank\">修行</a>。行此持法当处闲寂。洗浴其身着新净衣。饮食白素。不啖酒肉及以五辛。常修梵行。以好香花。<a href=\"/remen/gongyang.html\" class=\"keylink\" target=\"_blank\">供养</a>阿弥陀如来。及佛道场。大菩萨众。常应如是专心系念。发愿求生安乐世界。精勤不怠如其所愿。必得往生于彼佛世界。时阿弥陀佛。与诸大众坐宝莲花。其土<a href=\"/remen/conglin.html\" class=\"keylink\" target=\"_blank\">丛林</a>花果鲜敷。间错严饰。复有树王。香风馥扇出和雅音。纯说无上不思议法。复有妙香名曰光明。若干涂香亦是宝香。阿弥陀佛。于大宝花结加趺坐。有二菩萨。一名观世音。二名大势至。是二菩萨。侍立左右。无数菩萨周匝围绕于此众中。若能深信无狐疑者。必得往生阿弥陀国。其地真金。七宝莲花自然踊出。若有四众。受持读诵彼佛名号。乃至无有水火毒药刀杖之怖。亦复无有夜叉等怖。除有过去重罪<a href=\"/remen/yezhang.html\" class=\"keylink\" target=\"_blank\">业障</a>。极至七生。必果所愿。佛说是阿弥陀鼓音声王陀罗尼时。无量<a href=\"/remen/zhongsheng.html\" class=\"keylink\" target=\"_blank\">众生</a>皆悉发愿。志求生彼<a href=\"/remen/jileshijie.html\" class=\"keylink\" target=\"_blank\">极乐世界</a>。于时世尊赞言。善哉善哉。如汝所愿必得生彼。闻佛说已。天龙八部。<a href=\"/remen/huanxi.html\" class=\"keylink\" target=\"_blank\">欢喜</a>踊跃作礼奉行。</p></div>"
}]