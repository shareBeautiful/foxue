[{
    "title": "第446部 出生菩提心经",
    "author": "阇那崛多 译",
    "html": "<div class=\"B1_text\"><p>出生<a href=\"/remen/putixin.html\" class=\"keylink\" target=\"_blank\">菩提心</a>经</p><p>如是我闻。一时婆伽婆在王舍城迦兰陀竹园。与大<a href=\"/remen/biqiu.html\" class=\"keylink\" target=\"_blank\">比丘</a>众百千人俱。复与无量阿僧祇不可说大菩萨众。所谓十方来集。</p><p>尔时王舍大城有<a href=\"/remen/poluomen.html\" class=\"keylink\" target=\"_blank\">婆罗门</a>姓大迦葉。于睡眠中。梦见阎浮提内。有大莲华其华千叶。光明遍照三千<a href=\"/remen/daqianshijie.html\" class=\"keylink\" target=\"_blank\">大千世界</a>。微妙最胜七宝所成。于莲华内见有月轮。彼月轮内又见丈夫放大光明普照一切。此四天下所有<a href=\"/remen/zhongsheng.html\" class=\"keylink\" target=\"_blank\">众生</a>见斯光者。生大<a href=\"/remen/huanxi.html\" class=\"keylink\" target=\"_blank\">欢喜</a>踊跃无量皆受快乐。尔时迦葉婆罗门睡觉已。念所梦事心喜生疑。此何<a href=\"/remen/yinyuan1.html\" class=\"keylink\" target=\"_blank\">因缘</a>竟有何事。于先现此未曾有相。昔所未闻如我梦见。作是念已生大欢喜未曾见有。复作如是念。此有<a href=\"/remen/shamen.html\" class=\"keylink\" target=\"_blank\">沙门</a>瞿昙。我从他闻六年苦行。降伏魔众证大<a href=\"/remen/puti.html\" class=\"keylink\" target=\"_blank\">菩提</a>。转妙法轮摧诸外道。为诸智人之所赞叹。聪明善巧知诸事相。我今应往诣彼沙门瞿昙问此梦相。</p><p>尔时迦葉婆罗门。夜既过已。从王舍城往诣迦兰陀竹园往到佛所。到已顶<a href=\"/remen/lifo.html\" class=\"keylink\" target=\"_blank\">礼佛</a>足却住一面。住一面已。如梦所见而向佛说。时婆罗门具说梦已。尔时<a href=\"/remen/shizun.html\" class=\"keylink\" target=\"_blank\">世尊</a>告迦葉婆罗门言。汝善男子。有四种善梦得于胜法。何等为四。所谓于睡眠中梦见莲华。或见伞盖。或见月轮。及见佛形。如是见已。应自庆幸我遇胜法。尔时世尊欲重宣此义。而说偈言。</p><p>若有睡梦见莲华及以梦见于伞盖</p><p>或复梦里见月轮应当获得大利益</p><p>若有梦见佛形像诸相具足<a href=\"/remen/zhuangyan.html\" class=\"keylink\" target=\"_blank\">庄严</a>身</p><p>众生见者应欢喜念当必作调御人</p><p>尔时迦葉婆罗门闻此偈已。复白佛言。世尊。何者是大利诸众生等。若为能得此利益求菩提道。尔时佛告迦葉婆罗门言。大利者所谓一切智者是其利也。时迦葉婆罗门复白佛言。世尊。所言一切智利者。有何因缘而可得也。尔时世尊为迦葉婆罗门。而说偈言。</p><p>我今说大利婆罗门善听</p><p>若有利和合当作两足尊</p><p>若作转轮王<a href=\"/remen/zizai.html\" class=\"keylink\" target=\"_blank\">自在</a>四天下</p><p>众生欲作者须发菩提心</p><p>若作梵天王于众得自在</p><p>众生欲作者须发菩提心</p><p>欲界及<a href=\"/remen/sejie.html\" class=\"keylink\" target=\"_blank\">色界</a>无色及上界</p><p>众生欲作者须发菩提心</p><p>若有众生等若欲作商主</p><p>为商主导师须发菩提心</p><p>若有众生等欲作大光明</p><p>破灭诸黑暗须发菩提心</p><p>若有众生等欲灭诸颠倒</p><p>及以三有等须发菩提心</p><p>若有众生等欲灭诸盖障</p><p>及诸恶法者须发菩提心</p><p>若有众生等欲灭于无明</p><p>及断贪爱网须发菩提心</p><p>若有众生等欲灭有及爱</p><p>及灭垢无垢须发菩提心</p><p>若有众生等欲灭于我慢</p><p>及色使我慢须发菩提心</p><p>若有众生等欲离于贡高</p><p>无病命我慢须发菩提心</p><p>若有众生等欲灭老我慢</p><p><a href=\"/remen/wuchang.html\" class=\"keylink\" target=\"_blank\">无常</a><a href=\"/remen/changzhu.html\" class=\"keylink\" target=\"_blank\">常住</a>慢须发菩提心</p><p>若有众生等欲灭多闻慢</p><p>及以持戒慢须发菩提心</p><p>若有众生等欲灭兰若慢</p><p>乞食等诸慢须发菩提心</p><p>若有众生等欲灭知识慢</p><p>爱粪扫衣慢须发菩提心</p><p>若有众生等欲灭<a href=\"/remen/shentong.html\" class=\"keylink\" target=\"_blank\">神通</a>慢</p><p>一食以为净须发菩提心</p><p>若有众生等欲灭一切慢</p><p>所有有为慢须发菩提心</p><p>若有众生等当欲<a href=\"/remen/gongyang.html\" class=\"keylink\" target=\"_blank\">供养</a>佛</p><p>于先灭度者须发菩提心</p><p>若有众生等当欲供养佛</p><p>所有诸如来须发菩提心</p><p>若有众生等欲得转法轮</p><p><a href=\"/remen/shijian.html\" class=\"keylink\" target=\"_blank\">世间</a>无能转须发菩提心</p><p>若有众生等欲灭应当灭</p><p>当思所多思须发菩提心</p><p>若有众生等当欲行梵行</p><p>初中后最上须发菩提心</p><p>若有众生等欲摄诸<a href=\"/remen/jingjin.html\" class=\"keylink\" target=\"_blank\">精进</a></p><p>往来诸有中须发菩提心</p><p>若有众生等欲说诸行苦</p><p>见众生受苦须发菩提心</p><p>若有众生等诸法无有我</p><p>欲为众生说须发菩提心</p><p>若有众生等欲转于法轮</p><p>欲触上菩提须发菩提心</p><p>若有众生等欲说寂<a href=\"/remen/niepan.html\" class=\"keylink\" target=\"_blank\">涅槃</a></p><p>当证胜菩提须发菩提心</p><p>如是等<a href=\"/remen/gongde.html\" class=\"keylink\" target=\"_blank\">功德</a><a href=\"/remen/faxin.html\" class=\"keylink\" target=\"_blank\">发心</a>者能得</p><p>梵志当闻已应行菩提道</p><p>尔时迦葉婆罗门闻此偈已。复白佛言。世尊。发菩提心者应摄几许福聚。尔时世尊即以偈颂向迦葉婆罗门。说如是言。</p><p>若此佛刹诸众生令住<a href=\"/remen/xinxing1.html\" class=\"keylink\" target=\"_blank\">信心</a>及持戒</p><p>如彼最上大福聚不及道心十六分</p><p>若此佛刹诸众生令住信心于法行</p><p>如彼最上大福聚不及道心十六分</p><p>若诸佛刹恒河沙皆悉造寺求福故</p><p>复造诸塔如须弥不及道心十六分</p><p>若有佛刹如恒沙皆悉遍施诸七宝</p><p>如彼最上大福聚不及道心十六分</p><p>如铁围山高广大造塔无量为诸佛</p><p>如是求福众生等不及道心十六分</p><p>若诸众生具满劫若头若髆常担戴</p><p>如彼最胜福德聚不及道心十六分</p><p>如是人等得胜法若求菩提利众生</p><p>彼等众生最胜者此无比类况有上</p><p>是故得闻此诸法智者常生乐法心</p><p>当得无边大福聚速得证于无上道</p><p>尔时迦葉婆罗门复白佛言。世尊。如是发菩提心者有退转不。是时佛告迦葉婆罗门言。如是发菩提心者。于<a href=\"/remen/jietuo.html\" class=\"keylink\" target=\"_blank\">解脱</a>中无有退也。但就事别有三种菩提。何等为三。所谓声闻菩提。辟支佛菩提。阿耨多罗三藐三菩提大婆罗门。何者是声闻菩提。若善男子善女人发阿耨多罗三藐三菩提。而不教他发菩提心不令他住。亦不为说如是经典。不自<a href=\"/remen/shouchi.html\" class=\"keylink\" target=\"_blank\">受持</a>亦不为人广说其义。亦有亲近是富伽罗。而不承事供养所须。若有来者及不来者亦不恭敬。而于彼所不生<a href=\"/remen/suixi.html\" class=\"keylink\" target=\"_blank\">随喜</a>。以此因缘心得解脱。婆罗门。是则名为声闻菩提。复次何者是辟支佛菩提。若善男子善女人自发菩提心。而不教他发菩提心不令他住。亦不为说如是经典。不自受持亦不广为他人解说。亦不亲近如是富伽罗。而不承事供养所须。若有来者及不来者。亦不恭敬亦不随喜。以此因缘心证辟支菩提。是故名为辟支佛道。复次何者是阿耨多罗三藐三菩提。若善男子善女人自发阿耨多罗三藐三菩提心。亦复教他发阿耨多罗三藐三菩提心。既令彼住。复为人说如是经典悉令受持。亲近如是富伽罗等承事供养。若有来者及不来者。亦悉恭敬亦生随喜。如此解脱自利利他。为多人利益故。为多人安乐故。怜愍世间利益安乐诸<a href=\"/remen/tianren.html\" class=\"keylink\" target=\"_blank\">天人</a>等故。名阿耨多罗三藐三菩提也。以何义故。名阿耨多罗三藐三菩提。于上更无有胜可求。是故名为阿耨多罗三藐三菩提。尔时世尊欲重宣此义。以偈颂曰。</p><p>自发菩提心不教他受持</p><p>因自心力故于后般涅槃</p><p>为自利勤劬不教他受持</p><p>是故名沙门<a href=\"/remen/fozi.html\" class=\"keylink\" target=\"_blank\">佛子</a>最胜师</p><p>彼发菩提心<a href=\"/remen/jiaohua.html\" class=\"keylink\" target=\"_blank\">教化</a>生欢喜</p><p>是故自得道<a href=\"/remen/guobao.html\" class=\"keylink\" target=\"_blank\">果报</a>如是知</p><p>自成不成他诸仙中<a href=\"/remen/futian.html\" class=\"keylink\" target=\"_blank\">福田</a></p><p>得名为缘觉婆罗门当知</p><p>自发菩提心复脱多众生</p><p>为世作利益故名佛导师</p><p>成就自利益复令他解脱</p><p>此彼无差别故名不思议</p><p>尔时迦葉婆罗门白佛言。世尊。解脱解脱有差别不。佛言。婆罗门。解脱于解脱无有差别。道于道无有差别。乘于乘而有差别。譬如王路有象舆者。有马舆者。有驴舆者。彼等次第行于彼路同至一城。婆罗门。于汝意云何。如是等乘有差别不。婆罗门言。大德世尊。然彼诸乘实有差别。佛言。如是如是。婆罗门。声闻乘。辟支佛乘。阿耨多罗三藐三菩提乘有差别。道与解脱无有差别。婆罗门。譬如恒河有三种人。有从此岸至于<a href=\"/remen/bian.html\" class=\"keylink\" target=\"_blank\">彼岸</a>。其初人者。以草为筏倚之而度。第二人者若以皮囊若以皮船倚之而度。第三人者。造作大船乘之入河。于此船中载百千人。其第三人。复敕长子安置守护如此船舫。所有众生来者。汝从此岸度至彼岸。为多人等作利益故。婆罗门。于意云何。夫彼岸者有差别不。婆罗门言。不也世尊。佛复问言。婆罗门。于汝意云何。彼乘之乘有差别不。婆罗门言。所乘之乘实有差别。佛言。如是如是。婆罗门。然声闻乘辟支佛乘阿耨多罗三藐三菩提乘实有差别。婆罗门。如第一人。依倚草筏从于此岸至于彼岸。独一无二。声闻菩提应如是知。第二人者。若倚皮囊及以皮船。从于此岸度至彼岸。辟支佛菩提应如是知。婆罗门。如第三人。成就大船共多人众。从于此岸至于彼岸。如来菩提应如是知。尔时世尊欲重宣此义。而说偈言。</p><p>路及解脱无有上诸乘皆悉有差别</p><p>智者如是应挍量当取最胜最上乘</p><p>诸法教如是正觉说此言</p><p>简择诸法已胜者应当学</p><p>尔时迦葉婆罗门复白佛言。世尊。菩萨摩诃萨当云何行云何念住。得至摩诃衍。尔时佛告迦葉婆罗门作如是言。婆罗门汝听是义。若诸菩萨摩诃萨。如念<a href=\"/remen/xiuxing.html\" class=\"keylink\" target=\"_blank\">修行</a>至摩诃衍。婆罗门。若善男子善女人。自发菩提心。亦教他人发菩提心。自乐修行劝他令修亦令他住。复为解释如是修多罗义。如是等富伽罗人。不来亲近承受接事。当以四摄而摄取之。何等为四。所谓<a href=\"/remen/bushi.html\" class=\"keylink\" target=\"_blank\">布施</a>爱语利益同事。尔时世尊欲重宣此义。而说偈言。</p><p>种种大布施一切所有物</p><p>欲摄受他故菩萨<a href=\"/remen/wuwei.html\" class=\"keylink\" target=\"_blank\">无畏</a>者</p><p>示现引接道众生不依来</p><p>能以妙善语数数当安慰</p><p>为自他安乐彼所生善处</p><p>昼夜常随顺如是众生等</p><p>不信教令信<a href=\"/remen/pojie.html\" class=\"keylink\" target=\"_blank\">破戒</a>令住戒</p><p>悭吝令布施一切巧利益</p><p>教人行菩提牢固常精进</p><p>同于利益事智者如教行</p><p>如此<a href=\"/remen/zhihui.html\" class=\"keylink\" target=\"_blank\">智慧</a>者菩萨之导师</p><p>智慧所<a href=\"/remen/xingzhe.html\" class=\"keylink\" target=\"_blank\">行者</a>常乐大乘法</p><p>勇猛是最胜智者应当学</p><p>以彼胜法故最胜到彼岸</p><p>尔时迦葉婆罗门。复以偈颂而白佛言。</p><p>大德示彼行菩萨诸导师</p><p>当学彼所行得至两足尊</p><p>为我说彼行及行行所依</p><p>菩提深广大慈愍愿为说</p><p>尔时世尊告迦葉婆罗门言。善哉婆罗门。诸菩萨有三种行。何等为三。所谓天行梵行圣行。婆罗门。于中何者名为天行。若有善男子善女人。以慈身业。以慈意业。以慈口业。遍满东方无量世界慈行充满。行此遍已。复能善入南西北方四维上下。皆以慈身业慈意业慈口业普遍充满。是名天行。于中何者名为梵行。所谓四无量。何等为四。慈悲喜舍。是名梵行。婆罗门。于中何者名为圣行。所谓三解脱门。何者为三。空<a href=\"/remen/wuxiang.html\" class=\"keylink\" target=\"_blank\">无相</a>无愿。是名圣行。尔时世尊欲重宣此义。而说偈言。</p><p>勇猛行精进菩萨之导师</p><p>若有具天行是人乐菩提</p><p>圣行及梵行是行圣所说</p><p>若有修行者是人得不动</p><p>尔时迦葉婆罗门。复以此偈。而白佛言。</p><p>我乐深菩提今问大导师</p><p>此等当来世如何集诸行</p><p>为后众生等故我问世尊</p><p>于佛菩提中我意无分别</p><p>令我发道心利益众生故</p><p>尔时世尊。复以偈颂报彼迦葉婆罗门言。</p><p>说此修多罗令发大菩提</p><p>梵志佛菩提未曾有分别</p><p>说此修多罗令发大菩提</p><p>能断一切疑随顺众生问</p><p>说此修多罗令发大菩提</p><p>能断一切疑称彼众生欲</p><p>得闻此经者彼于未来世</p><p>能行大布施至于檀彼岸</p><p>得闻此经者彼于未来世</p><p>护持戒无缺至于戒彼岸</p><p>得闻此经者彼于未来世</p><p>行忍为众生至于忍彼岸</p><p>得闻此经者彼于未来世</p><p>精进为众生至于精进岸</p><p>得闻此经者彼于未来世</p><p>常入诸<a href=\"/remen/chanding.html\" class=\"keylink\" target=\"_blank\">禅定</a>至于禅彼岸</p><p>得闻此经者彼于未来世</p><p>为众求胜智至于智彼岸</p><p>已曾作供养怜愍众生者</p><p>得闻此经典后世到其手</p><p>比丘住兰若意欲佛菩提</p><p>得闻此经者于后最先得</p><p>过去数亿佛已持此经典</p><p>为利诸菩萨发起意欲故</p><p>若有婆罗门欲乐佛菩提</p><p>彼时得信已是经至其手</p><p>我见彼众生悉知彼所行</p><p>亦知彼名字我见悉无碍</p><p>一切颇具说恐迷未来人</p><p>惧彼起诸过是故少分说</p><p>尔时迦葉婆罗门。复以此偈而白佛言。</p><p>大德此善持令生广大意</p><p>此世大丈夫不久我当作</p><p>过去及未来导师之所说</p><p>为彼生善利故住于菩提</p><p>尔时世尊。复以偈报婆罗门言。</p><p>彼等住此智为谁之所说</p><p>已知彼心行我今当记彼</p><p>所闻此经者今现在我前</p><p>彼等于后世此经当现前</p><p>若有诸女人抄写此经典</p><p>此经当在手能生大菩提</p><p>我于先已说比丘乐兰若</p><p>手得此经典于后当现前</p><p>比丘闻此经悲泣而雨泪</p><p>我先作何业今世得此利</p><p>我于如是经未曾善思惟</p><p>我已得受记何业获此果</p><p>我昔婆罗门依于比丘活</p><p>时比丘放逸说此修多罗</p><p>梵志于彼闻时至而乞食</p><p>泣泪已行出是时心作愿</p><p>我于修多罗钞义及文字</p><p>后世作证明亦复作拥护</p><p>以彼善业果于后后末世</p><p>得此修多罗执持在其手</p><p>彼时有比丘悲泣泪满目</p><p>当时作<a href=\"/remen/chanhui.html\" class=\"keylink\" target=\"_blank\">忏悔</a>后得此经法</p><p>于先业灭尽彼时有相现</p><p>于其睡梦中得此修多罗</p><p><a href=\"/remen/shengsi.html\" class=\"keylink\" target=\"_blank\">生死</a>诸<a href=\"/remen/liuzhuan.html\" class=\"keylink\" target=\"_blank\">流转</a>欺诳大恐怖</p><p>斯由阿弥陀愿力如是果</p><p>破戒诸比丘为他所轻贱</p><p>如是多诸过流转大恐怖</p><p>如是多诸恶由得闻此经</p><p>当至彼边际于后常显曜</p><p>尔时迦葉婆罗门。复以此偈而白佛言。</p><p>此大修多罗令发大道心</p><p>为我及未来分别广宣说</p><p>尔时世尊。复以偈告迦葉种姓婆罗门言。</p><p>未来诸音声乃至我所说</p><p>此是广经典是故汝当知</p><p>说此大经典此当作阿含</p><p>当作秘密藏声闻所修学</p><p>此处之所说及余得道者</p><p>此是诸经母梵志如此知</p><p>彼时诸比丘于我灭度后</p><p>杂及长阿含复名中阿含</p><p>彼时有阿含具数名增一</p><p>复说杂经典箧藏声闻说</p><p>复当作毗尼亦作阿毗昙</p><p>或于三箧藏得名诸比丘</p><p>八万有四千法聚我已说</p><p>一切从此出名为最胜经</p><p>于此说声闻及说独一觉</p><p>诸智之根本不思议经典</p><p>世间之所有<a href=\"/remen/sanjie.html\" class=\"keylink\" target=\"_blank\">三界</a>未现者</p><p>诸福之根本由发菩提心</p><p>施戒等功德忍辱精进行</p><p>禅定胜功德此经中善说</p><p>智慧胜功德解脱忍寂灭</p><p>一切皆示现此经中善说</p><p>苦集及以道寂灭于此现</p><p>诸法皆<a href=\"/remen/fofa.html\" class=\"keylink\" target=\"_blank\">佛法</a>此经之所说</p><p>说诸苦无常亦说<a href=\"/remen/wuwo.html\" class=\"keylink\" target=\"_blank\">无我</a>法</p><p>说寂静涅槃在此修多罗</p><p>此处说声闻所住诸因缘</p><p>大乘此经典摄受一切法</p><p>诸法甚广大在于菩提心</p><p>此为最胜典普说修多罗</p><p>现前见诸佛及为彼<a href=\"/remen/shuofa.html\" class=\"keylink\" target=\"_blank\">说法</a></p><p>当时现前闻斯由此经典</p><p>三界诸众生少有闻此经</p><p>闻已生爱乐为求佛乘故</p><p>尔时迦葉婆罗门复白佛言。希有世尊。若诸众生无有智慧。若闻如是无上无边。乃至如是等众生当无有智慧。若如是等无边无上修多罗。闻已不能于此法中不生坚固乐欲。大德世尊有何因缘既有如是妙法。然彼众生而当虚过也。</p><p>尔时佛告彼婆罗门言。此三千大千世界。有百俱致(凡言俱致者隋数千万)诸魔宫殿。彼一一魔有俱致数魔众眷属。围绕彼诸魔辈。常勤方便欲灭此经作种种因缘。因彼因缘随所在处作诸障碍。所以者何。若以三千大千世界所有众生。皆悉得于阿罗汉果。若有善男子善女人。闻此修多罗已。当发阿耨多罗三藐三菩提心。婆罗门。以是因缘。令俱致数诸魔。勤求方便欲灭此经。所以者何。婆罗门。此修多罗。是一切诸法种性根本。以是义故。俱致诸魔勤求方便欲灭此经。尔时佛告婆罗门。今有修多罗。名曰破魔众会。汝等受持读诵。即得破彼魔天众会。婆罗门。譬如日轮既出现时。能灭一切幽冥黑暗如是如是。婆罗门说破魔众会修多罗时。一切诸魔隐没不现。婆罗门。何者名为破魔众会修多罗。尔时世尊。即说陀罗尼曰。</p><p>多(上)致他(一)阿[少/兔]谟大那(上二)菩提三摩陀波那多(三)伏哆(四)纡伏哆(五)怛怛罗伏哆(六)尼兴(蜎蝇反)伽魔(七)波罗破(八)多罗破(九)哆嘘(十)哆隆(洛中反)伽磨伽魔那(十一)毗唎磨(十二)磨素磨(十三)系(上声)履婆伽磨(十四)毗达啰魔(十五)大啰麴磨(十六)阿逻弥逻(十七)伊迦叉逻那喻(十八)</p><p>婆罗门。此陀罗尼。是过去未来现在诸佛世尊。同说此破魔众会修多罗。婆罗门。说此破魔众会修多罗时。一切魔宫皆悉震动。大动摇大摇。一切诸魔各各从彼本座颠倒堕落不能语言。所以者何。彼等常为多人作不利益。常为多人作苦恼事令失利益。以是事故。现得如是恐怖果报。如佛世尊常与一切众生乐故。乃至慈悲喜舍。是故令彼诸波旬等皆生恐怖。婆罗门。若复有人。当能转此发菩提修多罗者。于彼人所无有障碍。若诸天龙夜叉。若人非人。若魔魔子。若魔眷属。若水火刀杖。若恶行者。若诸恶兽。若身所恼。若意所苦。而有受者无有是处。何以故。彼善男子善女人。常为多人作利益事安乐故。常为多人作怜愍故。为诸天人等作覆护故。彼等诸善男子善女人慈行力故。应如是知。婆罗门。彼善男子善女人。不作身恶行。不作口恶行。不作意恶行故。彼等诸苦事。不逼其身亦不逼心。婆罗门。此因缘故能灭一切苦。尔时世尊重宣此义。而说偈言。</p><p>魔勤于此经当欲坏灭之</p><p>是故此经典调御今为说</p><p>令魔悉迷乱丛聚坐战栗</p><p>相视不能言此恶行果报</p><p>恐怖众生故常怀作恶心</p><p>颠倒而堕落是故得现报</p><p>慈悲和合者喜心有所说</p><p>平等说法时恶心意悉散</p><p>降伏诸魔王及散魔军众</p><p>夜叉诸鬼等自然皆堕落</p><p>彼力杖不害水火不漂然</p><p>言说咒诅毒不能有伤害</p><p>逼身及逼心彼等不曾有</p><p>常当所作誓身口如是住</p><p>闭塞诸恶道远离一切难</p><p>诸魔悉摧灭为说此经故</p><p>一切法巧智若欲度彼岸</p><p>须闻此经典闻已即能学</p><p>若能学此经无畏诸菩萨</p><p>最上觉菩提是向菩提句</p><p>佛说此经时。迦葉婆罗门及诸大会众。乾闼婆天人阿修罗等。闻佛所说欢喜奉行出生菩提<a href=\"/fojing/xinjing/yuanwen.html\" class=\"keylink\" target=\"_blank\">心经</a>。</p></div>"
}]