[{
    "title": "第444部 文殊师利宝藏陀罗尼经",
    "author": "菩提流志 译",
    "html": "<div class=\"B1_text\"><p>文殊师利宝藏陀罗尼经 (亦名文殊师利菩萨八字<a href=\"/remen/sanmei.html\" class=\"keylink\" target=\"_blank\">三昧</a>法)</p><p>如是我闻。一时婆伽婆。在净居天宫。与大菩萨摩诃萨众及无量净居天子。前后围绕<a href=\"/remen/gongyang.html\" class=\"keylink\" target=\"_blank\">供养</a>恭敬尊重赞叹瞻仰如来。是时<a href=\"/remen/shizun.html\" class=\"keylink\" target=\"_blank\">世尊</a>正于众中。为诸大众说陀罗尼无量妙法。复为利益未来世中薄福诸<a href=\"/remen/zhongsheng.html\" class=\"keylink\" target=\"_blank\">众生</a>等。便入三昧名曰演光。于其顶上放无量种种光明。其光旋环照无量无边诸佛世界。照已却来绕文殊师利童子。便入于顶。其光从顶入已。文殊师利即入三昧。名曰陀罗尼<a href=\"/remen/zizai.html\" class=\"keylink\" target=\"_blank\">自在</a>王。入此三昧已。文殊师利从于口中。出无量种种色相光明。其光出已。便入金刚密迹主菩萨顶中。尔时金刚密迹主菩萨。即从座起偏袒右肩。右膝着地向佛合掌。恭敬<a href=\"/remen/dl.html\" class=\"keylink\" target=\"_blank\">顶礼</a>瞻仰尊颜。而白佛言。世尊往昔为我说如是言。我法灭后于赡部洲恶世之时。文殊师利广能利益无量众生当作佛事。唯愿世尊为我分别演说。于何处住复何方面能行利益。矜愍拥护诸众生故愿为说之。尔时世尊告金刚密迹主言。善男子乃能为诸有情发问于我。善哉善哉汝今谛听谛听善思念之。我今为汝分别演说。是时金刚密迹主菩萨。闻佛语已<a href=\"/remen/huanxi.html\" class=\"keylink\" target=\"_blank\">欢喜</a>踊跃。整衣服一心受听。尔时世尊复告金刚密迹主菩萨言。我灭度后于此赡部洲东北方。有国名大振那。其国中间有山号为五顶。文殊师利童子游行居住。为诸众生于中<a href=\"/remen/shuofa.html\" class=\"keylink\" target=\"_blank\">说法</a>。及有无量无数诸天龙神药叉罗刹紧那罗摩睺罗伽人非人等。围绕供养恭敬于是。世尊复告金刚密迹主言。是文殊师利童子。有如是等无量威德<a href=\"/remen/shentong.html\" class=\"keylink\" target=\"_blank\">神通</a>变化自在<a href=\"/remen/zhuangyan.html\" class=\"keylink\" target=\"_blank\">庄严</a>。广能<a href=\"/remen/154932.html\" class=\"keylink\" target=\"_blank\">饶益</a>一切有情。成就<a href=\"/remen/yuanman.html\" class=\"keylink\" target=\"_blank\">圆满</a>福德之力不可思议。复告金刚密迹言。文殊师利有陀罗尼最极秘密心咒并画像坛印等法。于后末世<a href=\"/remen/fofa.html\" class=\"keylink\" target=\"_blank\">佛法</a>灭时。恶法增长诸灾兴盛。如此之时于当来世赡部洲中。薄福少智诸众生辈恶业增长。五行失序阴阳交错。风雨不调恶星变怪。天阿修罗斗战竞起。<a href=\"/remen/tianren.html\" class=\"keylink\" target=\"_blank\">天人</a>减少修罗增长种种诸灾。如此之时流行于世。恶鬼下降变为女身。与诸众生作种种病。所谓喉闭疔疮疥癞腹痛。疟病或一日二日三日四日。乃至七日一发。或患风黄痰病或头痛疮肿眼痛大小便利诸杂等病。其恶鬼神变身为虫狼虎豹狮子种种兽身。于<a href=\"/remen/shijian.html\" class=\"keylink\" target=\"_blank\">世间</a>中摄诸众生。啖其精气威失力衰。如此之时此赡部洲。无量众生横遭枉死。纵有诸医不能救疗。如是世时一日之时。有三十毗末啰数。是故金刚密迹主。我今令汝转与此陀罗尼法。令使众生展转<a href=\"/remen/shouchi.html\" class=\"keylink\" target=\"_blank\">受持</a>。何以故此赡部洲所有众生。一念发<a href=\"/remen/puti.html\" class=\"keylink\" target=\"_blank\">菩提</a>大善愿心。我辈众类何日能得离此<a href=\"/remen/fannao.html\" class=\"keylink\" target=\"_blank\">烦恼</a><a href=\"/remen/kuhai.html\" class=\"keylink\" target=\"_blank\">苦海</a>无明爱狱。如是善男子善女人。汝当拥护<a href=\"/remen/jiaohua.html\" class=\"keylink\" target=\"_blank\">教化</a>使益善根。广为流布此陀罗尼勿令断绝。常于<a href=\"/remen/sanbao.html\" class=\"keylink\" target=\"_blank\">三宝</a>及佛塔形像处。发正<a href=\"/remen/xinxing1.html\" class=\"keylink\" target=\"_blank\">信心</a>虔诚顶礼。时时勿阙勤修善根。学菩萨行莫起非法。<a href=\"/remen/xiaoshun.html\" class=\"keylink\" target=\"_blank\">孝顺</a>父母尊重师长。于诸贤善生奇特想。常以香华百味甘膳朝夕供养。勿令厌怠尊重赞叹。若解法人处珍重请法。若得陀罗尼咒已。于七日七夜每日受<a href=\"/remen/baguanzhaijie.html\" class=\"keylink\" target=\"_blank\">八关斋戒</a>。诵此陀罗尼。尔时世尊大悲愍念。即说广深智雷音如来陀罗尼。即说咒曰。</p><p>南谟(上声)微补罗勃地严避啰孽[口*栗]尔多啰(去声)社野怛他(去声)[薛/女]多(去声)野怛[(仁-二+爾)/也]他(去声)微补罗[薛/女]啰尔谛微补罗莎(去声)[口*(隸-木+士)]微补罗瑜宁(上声)势阿囊(上声)攞细阿囊(上声)攞娑[薛/女]底孕[薛/女]多莎诃。</p><p>次说除一切障如来陀罗尼曰。</p><p>南么萨沫宁(去声)嚩啰儜微色剑毗奶(去声)怛他(去声)[薛/女]多(去声)野怛[(仁-二+爾)/也]他(去声)醯袂醯袂摩醯莎诃。</p><p>次说阿弥陀如来陀罗尼曰。</p><p>南谟阿(上声)弭多(去声)婆(去声)野怛他(去声)[薛/女]多(去声)野怛[(仁-二+爾)/也]他(去声)阿弭多(去声)那婆(上声)吠阿弭多三婆(上声)吠阿弭多微乞[口*闌]谛莎诃。</p><p>次说<a href=\"/remen/gongde.html\" class=\"keylink\" target=\"_blank\">功德</a>处如来陀罗尼曰。</p><p>南谟(上声)愚(上声)儜羯啰(引)野怛他(去声)[薛/女]多(去声)野怛[(仁-二+爾)/也](去声)他伽(轻呼)伽囊(上声)羯[口*(隸-木+士)]伽伽囊(上声)三婆(上声)吠伽伽囊(上声)枳[口*栗]底羯[口*(隸-木+士)]莎诃。</p><p>次说遍覆香如来陀罗尼曰。</p><p>南么三曼多言(上声)驮野怛他(去声)[薛/女]多(去声)野怛[(仁-二+爾)/也](去声)他三莽糁袂莎诃。</p><p>次说难胜行如来陀罗尼曰。</p><p>南么阿钵啰(引)尔多微乞啰莽[薛/女][口*栗]尔多縒(且何切)弭宁(去声)怛他(去声)[薛/女]多(去声)野怛[(仁-二+爾)/也]他(去声)么么袂莎诃。</p><p>次说除慢如来陀罗尼曰。</p><p>南谟(上声)忙囊(上声)娑耽囊野怛他(去声)[薛/女]多(去声)野怛[(仁-二+爾)/也]他(去声)莽怒(轻呼)微输(上声)悌莽囊微戍诞宁(去声)莎诃。</p><p>次说断一切障如来陀罗尼曰。</p><p>南么萨么勃驮菩提萨怛嚩(引)难(引)南么萨沫宁(去声)嚩啰儜(上声)微色剑避奶(去声)怛他(去声)[薛/女]多(去声)夜阿啰诃谛三藐三勃驮野怛[(仁-二+爾)/也]他(去声)契谛羯啰陛入嚩里陛莎(去声)诃染(而阎切)拔宁(去声)娑担拔宁(上声)谟诃宁(上声)莎(去声)诃(去声)莽(去声)拏(上声)唎迦(引)野莎诃(去声)护袂达[口*栗]摩达[口*栗]摩质多(去声)曳莎诃(去声)达[口*(隸-木+士)]微达[口*(隸-木+士)]羯罗微孕羯噜多(去声)曳莎诃(去声)扇谛诘宁(去声)[口*栗]嚩(引)粄奶(去声)莎诃(去声)杜噜杜噜地曳莎诃(去声)钵特忙娑(去声)[口*(隸-木+士)]钵特忙三婆(上声)吠枳羯[口*(隸-木+士)]诃蹬羯唎曳莎诃。</p><p>次说月光菩萨陀罗尼曰。</p><p>南么萨[口*栗]嚩勃驮菩提萨怛嚩(引)难怛[(仁-二+爾)/也]他(去声)战捺[口*(隸-木+士)]钵啰陛栴娜囊(上声)注[口*栗]奶(去声)罽罗娑嚩底萨啰嚩勃驮地瑟耻多(去声)南谟(上声)弭谛莎诃。</p><p>次说文殊师利菩萨陀罗尼曰。</p><p>南谟(上声)痾(去声)哩也曼殊室哩曳菩提萨怛嚩(引)野怛[(仁-二+爾)/也]他(去声)若(而也切下同)曳若曳若野腊悌若野摩诃(去声)摩醯莎诃。</p><p>次说<a href=\"/remen/gsyps.html\" class=\"keylink\" target=\"_blank\">观世音菩萨</a>陀罗尼曰。</p><p>南谟(上声)痾(去声)哩夜嚩路枳谛湿嚩啰(引)野菩地萨怛嚩(引)野怛[(仁-二+爾)/也]他(去声)伽(轻呼下同)伽囊[狂-王+(豸*?)]伽伽囊(上声)糁谟(上声)榾[薛/女]谛伽伽囊(上声)微讫[口*闌]多微讫[口*闌]多曀尔袂尔波若袂尔莎诃。</p><p>次说普贤菩萨陀罗尼曰。</p><p>南谟(上声)痾(去声)哩也三曼多拔捺啰(引)野菩地萨怛嚩(引)野怛[(仁-二+爾)/也]他(去声)醯拔捺[口*(隸-木+士)]摩诃(去声)拔捺[口*(隸-木+士)]阿底(下以切)拔捺[口*(隸-木+士)]微[薛/女]多啰若细摩诃(去声)微[薛/女]多啰若细醯莽嚩底羯[口*栗]忙嚩啰宁微戍诞宁(去声)莎诃。</p><p>次说<a href=\"/remen/mile.html\" class=\"keylink\" target=\"_blank\">弥勒</a>菩萨陀罗尼曰。</p><p>南谟(上声)痾(去声)哩也昧怛[口*(隸-木+士)]野菩地萨怛嚩(引)野怛[(仁-二+爾)/也](去声)他(去声)昧怛[口*(隸-木+士)]昧怛啰忙囊(上声)细莎诃。</p><p>次说<a href=\"/remen/xukong.html\" class=\"keylink\" target=\"_blank\">虚空</a>藏菩萨陀罗尼曰。</p><p>南么痾(去声)哩夜迦(去声)赊[薛/女][口*栗]婆(去声)野菩地萨怛嚩(引)野怛[(仁-二+爾)/也](去声)他[薛/女][口*栗]陛[薛/女][口*栗]陛微戍诞宁(去声)莎诃。</p><p>次说无尽意菩萨陀罗尼曰。</p><p>南么痾(去声)哩夜讫洒野沫底菩地萨怛嚩(引)野怛[(仁-二+爾)/也](去声)他恶讫洒曳护恶讫洒曳护恶讫洒野羯[口*栗]忙微戍诞宁(去声)护莎诃。</p><p>次说维摩诘菩萨陀罗尼曰(又云无垢称菩萨)</p><p>南么痾(去声)哩也微沫罗枳(去声)[口*栗]多(上声)曳菩地萨怛嚩野怛[(仁-二+爾)/也]他(去声)枳(去声)[口*栗]底多(去声)萨啰么尔宁(去声)啰底多(去声)萨啰么尔宁(去声)嚩日啰羯[口*(隸-木+士)]嚩日啰三婆(上声)吠嚩日啰(引)陛诺迦[口*(隸-木+士)]莎诃。</p><p>次说除一切障菩萨陀罗尼曰。</p><p>南么萨啰么宁(去声)嚩啰儜(上声)微色剑避奶(平声)萨菩地萨怛嚩(引)野怛[(仁-二+爾)/也]他(去声)萨啰摩嚩啰儜(上声)微色剑避奶(平声)莎诃驮睹微羯啰奶(平声)莎诃(去声)诞宁(去声)莎诃阿嚩[口*栗]尔多迦(引)曳莎诃(去声)沫罗娜那宁(去声)娑诃(去声)菩地孕伽娜那宁(去声)莎诃(去声)阏啰忙涅[口*栗]嚩嚩(引)比多迦(引)曳莎诃(去声)曀迦(引)啰(引)忙曳莎诃(去声)瑜伽槡啰(引)曳莎诃(去声)萨啰么勃驮毗色讫多(去声)曳莎诃(去声)没啰诃谋跛麌诃(去声)曳莎诃(去声)萨[口*栗]么达啰忙毗色讫多(去声)曳莎诃(去声)萨啰么勃驮毗数多(去声)曳莎(去声)诃曀迦室[口*陵]伽(引)曳莎诃(去声)河部多(去声)曳莎诃(去声)阿糁部多(去声)曳莎诃萨[口*栗]么耨区(去声)钵闪满宁(去声)莎诃。</p><p>次说月光童子陀罗尼曰。</p><p>南么战捺啰钵啰婆(去声)野矩忙啰部多(去声)野怛[(仁-二+爾)/也]他(去声)钵啰陛钵啰婆(去声)嚩底达[口*栗]忙微输(上声)地[口*栗]婆鑁睹袂莎诃。</p><p>尔时佛告金刚密迹主菩萨言。若有善男子善女人。念诵此十八大陀罗尼者。七日七夜。彼人所有过去及现在世三业等罪。乃至一切诸障悉皆消灭身心清净。所有世间风痰冷热。诸余病等悉得除瘥。一切鬼神布单那鬼癫狂鬼。药叉罗刹执富那鬼毗舍阇者鬼。茶枳儞鬼并吸人精气。诸余一切鬼神。常去此人十二由旬。及饥荒疫病闪电霹雳之患不相损害。若男<a href=\"/remen/zinv.html\" class=\"keylink\" target=\"_blank\">子女</a>人身有灾厄。当于宅内安置<a href=\"/sheli/shelita/\" class=\"keylink\" target=\"_blank\">舍利塔</a>并佛形像。画文殊师利童子像。烧种种香沉香白胶等香。然灯散华上妙果蓏。百味饭食每日供养。书写受持读诵此经依法<a href=\"/remen/xiuxing.html\" class=\"keylink\" target=\"_blank\">修行</a>。勤加念诵绕塔行道。所有诸患及余灾厄悉当除灭。尔时世尊复告金刚菩萨言。此文殊师利法藏中。有真实法最上殊胜无可比法。能为众生作如意宝。能令所在国土人民皆发十善。若国王勤化十善。所作悉皆圆满。此八字大威德陀罗尼者。乃往过去无量百千恒河沙诸佛所说。为拥护一切行十善国王。令得如意<a href=\"/remen/shouming.html\" class=\"keylink\" target=\"_blank\">寿命</a>长远。福德<a href=\"/remen/guobao.html\" class=\"keylink\" target=\"_blank\">果报</a>无比最胜。诸方兵甲悉皆休息国土安宁。王之所愿常得增长。此陀罗尼能大利益。怜愍一切有情诸众生故。能断诸三恶道。能为一切作法。如佛现在处世无异。此是文殊师利菩萨自身。为利诸众生故。自变其身为八字咒神像。能满一切有情意乐等事。若人能暂闻忆念此陀罗尼者。即能灭四重五逆等罪。何况常念诵者。设使一切诸天有大福德。及十地一生补处。于中二大威力人。亦不能夺其福德。所作事业不能为障持八字人福。何况余小天人。及无威德龙神鬼而作障难设我住世恒沙亿劫。说文殊师利童子菩萨八字陀罗尼。为诸有情除罪生福成就事业。具满一切众生诸愿之法。非口所宣能尽其福。勤心念诵证者乃知。于今略说。汝金刚菩萨于我灭后以汝神力。于赡部洲广宣流布。使薄福众生持此八字陀罗尼。同汝神力令速超于<a href=\"/remen/sanjie.html\" class=\"keylink\" target=\"_blank\">三界</a>。加功不退勿就余法。日夜精勤。作法念诵不计日月。毕见文殊童子。为现其童子身。悉了一切事断一切苦果。于现身中超入六地。具<a href=\"/remen/liuboluomi.html\" class=\"keylink\" target=\"_blank\">六波罗蜜</a>。即能悉舍一切。进修不退速入八地。任运自在分身百亿。随类教化众生悉满其愿。见身获报如是。尔时世尊说此语已。默然而住顾视金刚菩萨。时金刚菩萨。即于会中从座而起。踊跃欢喜绕佛三匝。胡跪合掌瞻仰世尊。复白佛言向者如来所说。大圣文殊师利童子八字大威德陀罗尼。名字句义何者是也。八部之类愿皆乐闻唯愿说之。我亦欲闻闻已受持。持已常当益后未来一切有情。令离三痴八苦十缠。尔时世尊告金刚菩萨言。汝今谛听谛听当为汝说。此大威德八字秘密心陀罗尼。若有闻者。如从佛口禀受此陀罗尼句义。亦如佛住世无有异耳。能与众生于黑闇中作大明灯。尔时如来即为大众而说咒曰。</p><p>南么阿钵哩弭多(一)坏囊微宁湿嚩啰(引)[口*誓]捺啰野怛他(去声)[薛/女]多(去声)野南谟(上声)曼殊室哩曳矩忙啰部多(去声)野怛[(仁-二+爾)/也](去声)他(去声)唵痾(去声)末啰吽却浙啰。</p><p>尔时世尊告金刚菩萨言。是八字最胜威德心陀罗尼。我今重复告汝一切大众心勿有疑。若见闻之者如佛在世。亦见文殊师利童子无有异也。能见诸佛神力不可思议。亦能作大神通变化自在。我今略赞此陀罗尼少分功能。若具说无量俱胝那庾多百千大劫不可说尽。如前已释。金刚菩萨若男女人于此陀罗尼<a href=\"/remen/faxin.html\" class=\"keylink\" target=\"_blank\">发心</a>念诵者。不能广办供养。在家种种迫迮不可具依法则。但能禁其身三口四制勒三痴。如上十恶永绝其源者。即念诵此陀罗尼忆持不忘。依时随分不阙多少供养。渐渐亦得成就。除不正心不发大乘菩提之心。于三宝处起不<a href=\"/remen/shanxin.html\" class=\"keylink\" target=\"_blank\">善心</a>行恶业之人。一切小法尚不成就。何况佛之大法。文殊圣者轨仪而能成就。尔时佛重告金刚菩萨言。善男子若有男子女人。发心能忆诵此陀罗尼一遍者。即能拥护自身。两遍能护同伴。三遍即能大拥护国王。住十地菩萨亦不能越过此陀罗尼力者。何况诸小天魔龙神鬼类恶众生等。而能障碍。若诵四遍即能拥护妻妾男女。若诵五遍拥护一切眷属。若诵六遍能护一切城邑村坊。若诵七遍能护一切众生。若欲着衣之时当咒衣七遍。能除一切内外恶毒及诸灾难。若洗手面时当咒水七遍。能令一切众<a href=\"/remen/rensheng.html\" class=\"keylink\" target=\"_blank\">人生</a>贵重心。所有诸恶人见者悉当降伏。自当敬重日夜忆念。见即欢喜心无舍离。若人患身体支节疼痛。咒暖水一百八遍。洗浴即得除愈。若每日早朝以水一掬咒七遍饮之。在身所有恶报悉得消灭。何况无灾厄者。及诸三业者亦得除愈。并得寿命长远。若咒饮食吃者一切诸毒不能为损。若见恶人及有怨家。当须念诵此咒。所有怨家起恶心者。当自降伏。恶心即灭。慈心相向。有恐怖处当须摄心。念诵此咒即得除怖。若欲卧时当诵此咒一百八遍。即得好梦善知吉凶。若人或患疟病。持此咒者视患疟人面。切诵此咒一千八遍。其患即除。若欲入阵。当取牛黄书写此咒带于身上。一切刀仗弓箭鉾槊不能为害。若入阵时。画文殊师利童子像。安于象马上当于三军前。先头而行引诸军众。彼凶愚贼自然退散。画像之法须作童子相貌。乘骑金色孔雀。若有一切众生见画像者。所有四重五逆等罪悉得消灭。常得面睹文殊圣者童子亲为教授。即得究竟<a href=\"/remen/jietuo.html\" class=\"keylink\" target=\"_blank\">解脱</a>乃至<a href=\"/remen/foguo.html\" class=\"keylink\" target=\"_blank\">佛果</a>。于其中间不被三界烦恼痴心相应。是故劝念一切有情。行住坐卧当须<a href=\"/fozhou/\" class=\"keylink\" target=\"_blank\">念咒</a>忆持不忘。时时每诵一百八遍勿令断绝。常得一切众生见者皆来归伏。恶人自当退散。若能每日三时念诵各一百八遍。所作称意所求诸愿悉得随心。一切皆得圆满具足。得大富贵所游无障。自在恣情受诸快乐。设临命终。即得圣者文殊师利童子亲现灵仪。为说大乘深妙法藏。闻法心大欢喜。即得普门三昧。得此三昧已。于烦恼<a href=\"/remen/shengsi.html\" class=\"keylink\" target=\"_blank\">生死</a>当永隔别。即与文殊圣者及大菩萨同为眷属。位阶三地进修不退。住文殊圣者之位。同得佛<a href=\"/remen/zhihui.html\" class=\"keylink\" target=\"_blank\">智慧</a>三摩地门。尔时佛告金刚菩萨言。善男子此文殊师利童子八字大威德力陀罗尼。若有国王王子妃后公主。及诸宰辅并凡庶类等。能书写此咒安于宅中。其家即得大富贵饶财常富。儿女聪明利智辩才。巧计相貌端严具好。人所爱乐。所出言音。众人所奉施行无违。象马畜类悉盛成群。奴婢宝货受用无尽。宅中灾祸自然消灭。善神护宅人福强盛鬼神无娆。设有鬼神皆是有福之鬼。皆护其人不求人短。尔时世尊复告金刚菩萨言。善男子此秘密陀罗尼不可思议。诸佛威德亦不可思议。若有人能诵此八字大威德陀罗尼者。复有画像之法。能建此像为益一切诸修行十善国王。设能于此陀罗尼。用少功力得大覆护。诸王王子妃后宫人婇女。百官宰相及诸士女。并诸国土一切人民。所有田宅悉皆拥护。凡此画像已。有人但能所在处安置。于中土境皆得安宁。设有恶贼水火刀兵。劫贼之横并得除灭。乃至非时疫病旱涝不调。虫霜损害亦悉除灭常得依时龙王降雨苗稼茂盛。国土丰熟无诸灾难。尔时金刚菩萨摩诃萨。白佛言世尊。向者所说广画像法。当云何作唯愿说之。尔时世尊告金刚菩萨。善男子凡欲画像。先看上好细氎。须拣择日月吉宿善曜太白直次。好时刻分吉祥善时。然后画像。于清净处扫洒已牛粪涂地。悬诸旛幢香华供养烧龙脑香。其[疊*毛]须阔八肘长十二肘。于中先画释迦牟尼佛。坐七宝莲华座作说法势。佛右边。画文殊师利童子像。身佩璎珞颈挂胭珠。种种妙服庄严其身。童子色相如郁金色。胡跪合掌瞻仰如来作请法势。次画观音像。观音右边。画普贤菩萨。次普贤右边。画虚空藏菩萨。次虚空藏右边。画无尽意菩萨。又释迦牟尼佛左边。画弥勒菩萨。弥勒左边。画无垢称菩萨。无垢称左边。画除一切障菩萨。次除一切障左边。画月光童子。次月光左边画金刚菩萨(已上十菩萨两边各五位侍佛侧)各处其位坐七宝莲华上。皆画本形乃至手执并依本法。又于释迦牟尼佛上空中。更画七佛。所谓广大智甚深雷音王如来。除一切障如来。第三阿弥陀如来。功德处如来。普香佛。难胜勇雷音行佛。心不动佛。此之七佛皆须次第画之。其身皆作金色。各如作说法像。其画像上两边空处。各画一天仙。头戴华冠各手捧华槃。一手散华现于半身于云中。形貌端正种种严饰其体。其释迦牟尼佛所坐莲华出水池内。池中复现二龙王。一名难陀。二名忧波难陀。其二龙王于其池中现出半身。人身蛇首具有七头并皆白色。种种杂宝庄严其身。左边难陀龙王以右手托佛华茎瞻仰如来。以左手竖其五指。以大母指指于额上作归依势。右边龙王一如左边。其文殊师利童子下。画野曼德迦嗔怒王。仰观文殊师利童子。作悚惧曲躬受教势。于弥勒菩萨下。画持法人勿失本相手执香炉胡跪而坐。瞻视世尊如听法势。画像四边散画龙王。次画莲华及诸妙华。诸华等下画梵天摩醯首罗天四天王天等。次画四个阿修罗王。次画四个执鬼神曜王(已上左边侍从也)右边画那罗延天王帝释天王四天王。次画四个阿修罗王。次画四个执鬼神王(已上右边侍从也)各依本相貌画其身形。皆须手执器仗不得差错。次画九个执鬼神。现出半身合掌向佛观如来像。说此画像法已。尔时如来便以赞诵。即说偈言。</p><p>此妙画像法最胜殊功德</p><p>三世一切佛同赞不思议</p><p>我今演少分文殊童子德</p><p>若有诸智者能起壹念心</p><p>依法画此像获福德无量</p><p>供养生恭敬所有俱胝劫</p><p>四重五逆罪极苦诸恶业</p><p>观敬童子像报障皆当灭</p><p>世间中有所诸恶类众生</p><p>不信有三宝放逸<a href=\"/remen/pojie.html\" class=\"keylink\" target=\"_blank\">破戒</a>行</p><p>不惧一切罪堕于泥犁中</p><p>楚毒汤火恼轮转受诸苦</p><p>经于<a href=\"/remen/wuliangjie.html\" class=\"keylink\" target=\"_blank\">无量劫</a>若遇此画像</p><p>能发一念心忻乐暂瞻视</p><p>或少<a href=\"/remen/shana.html\" class=\"keylink\" target=\"_blank\">刹那</a>顷须臾不散乱</p><p>内发欢喜心此诸恶业辈</p><p>一切皆当灭获果福无量</p><p>何况<a href=\"/remen/xingshan.html\" class=\"keylink\" target=\"_blank\">行善</a>业能修清净因</p><p>后得妙好相具足菩萨身</p><p><a href=\"/remen/sizhong.html\" class=\"keylink\" target=\"_blank\">四众</a>常瞻仰常行勤<a href=\"/remen/jingjin.html\" class=\"keylink\" target=\"_blank\">精进</a></p><p>愍念恶趣众于中常饶益</p><p>趍走为给使和光不同尘</p><p>教化令生信引之脱苦缚</p><p>过去有诸佛及现未来佛</p><p>无量俱胝劫皆行<a href=\"/remen/pusadao.html\" class=\"keylink\" target=\"_blank\">菩萨道</a></p><p>敷具与娱乐象马诸珍宝</p><p>头目髓脑等于诸三世中</p><p>上至于有顶下极风轮界</p><p>横括诸十方六趣四生类</p><p>有情之含识一心遍供养</p><p>事事无空过皆令给足之</p><p>使得心欢喜令发<a href=\"/remen/putixin.html\" class=\"keylink\" target=\"_blank\">菩提心</a></p><p>速证无漏果成超三贤行</p><p>越阶初地位其福不可量</p><p>神力无比类虽有如是德</p><p>诵此陀罗尼能画文殊像</p><p>彼人获果报其福不可说</p><p>十方恒河沙尚有知其数</p><p>画像福德力无能知其边</p><p>若天及人王供养恒沙佛</p><p>并诸菩萨众声闻及缘觉</p><p>大威八部众劫劫恒供养</p><p>其福不可算若睹文殊像</p><p>或能持此经昼夜不废忘</p><p>取华香旛盖果味诸饮食</p><p>及持上七宝并敷妙衣服</p><p>不计年月岁日夜六时中</p><p>虔诚不忘念以施设上供</p><p>文殊童子像并持八字咒</p><p>复于时时中常于画像前</p><p>礼忏诸愆罪及赞大圣德</p><p>求愿诸悉地金刚三昧门</p><p>及佛菩提果乞证六神通</p><p>速悟七辩才愿如文殊等</p><p>演法无穷极导引群生类</p><p>令达于<a href=\"/remen/bian.html\" class=\"keylink\" target=\"_blank\">彼岸</a>愿我久住世</p><p>似如大圣类不愿取佛果</p><p>于苦众生中同共一处生</p><p>不计劫长远恒持秘密藏</p><p>八字陀罗尼转转相嘱授</p><p>悉皆令受持并诸别部咒</p><p>皆于文殊像于前而作法</p><p>速超佛地果转劝诸余人</p><p>一念生<a href=\"/remen/suixi.html\" class=\"keylink\" target=\"_blank\">随喜</a>八字陀罗尼</p><p>愿证深法门一切三摩地</p><p>由如文殊等一切诸天人</p><p>持于本部咒不获悉地愿</p><p>瞻仰童子像赍持一华果</p><p>或以一涂香捧持遏伽水</p><p>胡跪而供养至心恭敬礼</p><p>期求心中愿悉获无有疑</p><p>称心依本愿我今重告汝</p><p>声闻及天人龙王阿修罗</p><p>金鸟王眷属摩睺罗伽等</p><p>鬼母及族类罗刹并药叉</p><p>人主及小王群臣凡庶众</p><p>速发大弘愿愿践文殊迹</p><p>行业速超齐上中下悉地</p><p>愿愿令成就一切诸有情</p><p>愿皆同我愿令使诸众生</p><p>习气皆顿灭愿登佛宝山</p><p>内外悉圆满证常妙法身</p><p>见真<a href=\"/remen/foxing.html\" class=\"keylink\" target=\"_blank\">佛性</a>珠如掌金刚宝</p><p>永寂入无余</p><p>尔时世尊复告金刚菩萨言。此八字大威德陀罗尼法中。有秘密最胜不可思议坛印轨则。于诸法中最广殊胜。若有<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>善男子善女人。依法受持读诵书写修行。现世成就一切吉祥。诸事圆满寿命长远。众人爱敬生珍重心。命终之后得生天上受乐无量。或生王宫处尊重位。受富快乐身无病苦。得<a href=\"/remen/suming.html\" class=\"keylink\" target=\"_blank\">宿命</a>智薄贪恚痴。善知<a href=\"/remen/yinguo.html\" class=\"keylink\" target=\"_blank\">因果</a>宝重佛法。虽绍贵位心无憍慢。宿因力强习读大乘。愍念一切心无胜负心常利有情。若下流生于诸人中贵豪英俊。宣言辩利人所爱乐。寿命长远中无灾横。所于求愿事与心规者无人违信。尔时金刚菩萨白佛言。世尊向者所说于此法中。有秘密坛法其事云何。唯愿知来当为广说。尔时世尊告金刚言。善哉善男子善女人等。发信敬心作坛法者。先须拣择清净殊胜上地。当得地已。皆须深掘除去瓦砾塼石荆棘毛发灰糠粪等秽。除去不净物已。取好<a href=\"/remen/jingtu.html\" class=\"keylink\" target=\"_blank\">净土</a>坚筑令平。量取其地东西南北。正取八肘或四肘。取于香水涂其地上使令明净。然后取其牛粪以香水和。复涂地面使令三遍。然后复取稠香水以洒坛地。即取白绳量取八肘。东西南北以等度其地。以粉点定长短。分布坛院以作三重。四面开门。量定位界勿使阔狭不等。方始五色粉下于界位。凡位画坛之法及以器仗印契。皆从东面起首。先画五顶印。次画优钵罗华印。次画牙印。次画文殊童子面印。次画槊印(已上五印坛内东面画之)次画莲华印。次画优钵罗华印。次画幢印。次画旛印。次画伞盖。次画乌头门。次画车路车印。次画迦半悉娑缚吉祥印。次画孔雀印。次画白象。次画马。次画犎牛。次画水牛。次画羖羊。次画白羊。次画人。次画童子(已上印契皆须门外次第分明画之)如是三种坛。坛外院更画药叉将。梵名摩尼跋罗东方。次画药叉将。梵名布拏跋陀罗南方。次画药叉将。梵名毗嚧波叉西方。次画药叉将。梵名毗<a href=\"/remen/shamen.html\" class=\"keylink\" target=\"_blank\">沙门</a>王北方。如上四将各住本方。掌坛四面领诸鬼神护其方界。次画日月次画七星。次画二十八宿次画诃唎底母神鬼子母。是如上所说。坛外所画形像器仗印契等。悉皆<a href=\"/remen/rufa.html\" class=\"keylink\" target=\"_blank\">如法</a>画之。勿使杂乱差错。皆用色彩画法如是今已释讫。修行之人依此轨仪。进功修业必获称心无虚谬耳。</p><p>又法若为罗阇作者。于净宅内修耳。若欲求于白象者。往象坊作之必获本愿。若欲求马者。于马坊作法必获本愿。若蛇螫者。于大池有龙之处作法即可。若患疟病一日乃至七日。当于本住村坊舍宅处近南边作法即愈。若鬼魅及罗刹所著者。当于空室或尸陀林处作法。其患即得除愈。若毗舍阇鬼所著者。当于[蔝-米+比]麻树下作法。其患即得除愈。若一切鬼神及诸热鬼所著者。当于死人室中。或于新生孩子室中作之。若被诸毒所中者。诵此八字咒咒水七遍。与饮即得除愈。若有畜生疫病所著者。当于果树下作法其疫即除。若欲得田畴苗稼茂盛丰熟实者。当于园苑之内作之即得如愿。若有妇人患诸恶病。或被鬼神迦楼罗乾闼婆等。吸人精气成病疹者。当于河边或于山顶上作之。其鬼神等悉当远离。身体平复于后无诸难厄。若被一切荼枳儞鬼。于空闲静处或流水边作法。其鬼即离其人无诸疹咎。此等法则于盛日中或夜半作之。事将毕已欲除坛时。当诵八字咒。其坛内物当送水中或施贫者。于后所求诸事并得圆满。尔时世尊而说偈言。</p><p>此大陀罗尼威力不可说</p><p>若人常受持能除一切病</p><p>所作诸事业一切皆圆满</p><p>及得寿命长若得见此坛</p><p>诸罪悉皆灭若求世间乐</p><p>富贵自在力或能厌世间</p><p>欲求生出死超过诸苦海</p><p>学习菩提行摧伏诸魔军</p><p>若入此坛者必获大威力</p><p>此大秘密法为信法国王</p><p>执正行平等当须广为说</p><p>若无信恶人假使得重宝</p><p>满于三千界其价不可量</p><p>当奉上是宝欲闻此法藏</p><p>秘密陀罗尼八字<a href=\"/remen/zhenyan.html\" class=\"keylink\" target=\"_blank\">真言</a>义</p><p>亦不合为说何以法如此</p><p>久远修善根广达三乘法</p><p>信根尚无退犹未合得闻</p><p>已入十住位由未达其原</p><p>八字陀罗尼印坛坛轨则</p><p>瑜伽相应法何况诸恶人</p><p>合闻如是义八字真言门</p><p>呼召设大法现身而证事</p><p>三部圣者法具含八字中</p><p>菩萨及金刚诸天咒秘藏</p><p>皆属八字摄过去一切佛</p><p>现在及未来一切诸菩萨</p><p>修行此法门悉证菩提果</p><p>文殊大菩萨不舍大悲愿</p><p>变身为真童或冠或露体</p><p>或处小儿丛游戏邑聚落</p><p>或作贫穷人衰形为老状</p><p>示现饥寒苦巡行坊市廛</p><p>求乞衣财宝令人发一施</p><p>与满一切愿令使发信心</p><p>信心已发已为说<a href=\"/remen/liudu.html\" class=\"keylink\" target=\"_blank\">六度</a>法</p><p>领万诸菩萨居于五顶山</p><p>放亿众光明人天咸悉睹</p><p>罪垢皆消灭或得闻持法</p><p>一切陀罗尼秘密深藏门</p><p>修行证实法究竟佛果愿</p><p>具空三昧门习尽泥洹路</p><p>文殊大愿力与佛同境界</p><p>岂况轻心人欲闻此法门</p><p>而能修<a href=\"/remen/xingzhe.html\" class=\"keylink\" target=\"_blank\">行者</a>设使欲修行</p><p>或遭王难起或不值良伴</p><p>魔官娆心神恶鬼得其便</p><p>诳说非法语国土之丰俭</p><p>自身受刑害皆由不信故</p><p>现报招此殃谤毁秘密藏</p><p>八字陀罗尼当来正苦报</p><p>具受阿鼻狱经于无量劫</p><p>始乃当得出受于饿鬼苦</p><p>经于千万劫复堕傍生中</p><p>负重常受苦于后得人身</p><p>六根不具足常处贫穷家</p><p>衣服不盖形饥餐粗涩味</p><p>常受饥渴苦复饶多疾病</p><p>无人救疗治斯人受苦报</p><p>不可说穷尽谤斯陀罗尼</p><p>真秘之要门具受斯苦报</p><p>诸天八部众一切咸应知</p><p>勿生一念谤于此陀罗尼</p><p>若生少分疑一念不信者</p><p>同获如前罪必定无有疑</p><p>尔时释迦牟尼佛。复告金刚菩萨言。汝当受持八字陀罗尼并契印法。嘱付传受<a href=\"/remen/chujia.html\" class=\"keylink\" target=\"_blank\">出家</a>在家大悲淳厚。行菩萨行具四无量。慈愍一切不舍众生心者。如是大士乃可嘱受与之。声闻凡夫未发大意。不能堪受此法门故。亦不胜菩萨慈悲重担。小器之类岂能饶益有情。唯有大人能建大事。堪可受持此陀罗尼秘密之藏印信法门。能持佛法久久不绝。宣流遍布一切有情。令使受持证法实性彼自不退。善男子汝之神力。魔官外道幻惑之人无能与汝杂者。假汝威力令法久住。盲聋凡众闻法见道。令渐修学至三乘路。善男子此八字法中。有印名曰精进。能满一切持诵人愿。作法之时先结此印。其事速成一切吉祥日夜增长。与心规者皆得就手。恣情快乐受用无穷。金刚菩萨白佛言。世尊结印之法轨则云何。佛为我说我今乐闻秘要之法。乃至证佛菩提。以将此法宣布教化一切有情。令使速悟佛秘藏门。得大威力如我无异。还以神通折伏天魔外道徒辈。使入大乘佛<a href=\"/remen/zhengfa.html\" class=\"keylink\" target=\"_blank\">正法</a>门。令见道迹升超彼岸。尔时世尊告金刚菩萨言。善男子凡欲念诵此八字陀罗尼。欲作结印法时。净洗其两手。取白檀郁金龙脑沉水等上妙好香。石上和水磨之。于后以用香泥涂于两手。熟揩使遣香气入肉。即于佛前胡跪合掌。广发大愿顶礼诸佛。而作是言。</p><p>敬礼娑罗王佛(梵名)娑(引)礼捺啰啰(引)惹敬礼开敷华王佛(梵名)三矩苏(上声)弭多敬礼宝幢佛(梵名)罗怛曩计都敬礼阿弥陀佛(梵名)阿弭跢婆(去声)野敬礼无量寿智佛(梵名)阿弭跢庾枳娘曩敬礼山王佛(梵名)势礼捺啰惹敬礼作日光佛(梵名)儞崩(去声)迦啰敬礼极安隐佛(梵名)苏乞史么敬礼善眼佛(梵名)苏(上声)宁怛啰敬礼法幢佛(梵名)达么计都敬礼光鬘佛(梵名)不吼婆(去声)么(引)里。</p><p>已上十一佛名。至心称念运心顶礼。想本师释迦牟尼佛。及文殊五髻童子像。请乞加被。便结其大精进印。印曰两手合掌。八指相叉皆屈掌内。以二大指少屈相并。压着二头指屈节上。名曰大精进印。此是一切佛所说。欲念诵结印之时。咒用八字陀罗尼咒曰。</p><p>唵阿味罗吽却哳啰。</p><p>次说如意宝印。印曰以两手相叉。二头指相拄。屈其大母指入于掌内相叉。此印亦名大精进如意宝印。即说咒曰。</p><p>唵帝儒(二合)嚩罗萨婆逻吒(二合)娑陀迦悉地耶悉地也真多摩呢啰多娜吽。</p><p>若持诵八字陀罗尼人皆须用前两印诵前陀罗尼。然后结印。此印能广作一切事悉得成就。若欲身上庄严冠带之时。皆须咒衣七遍然后着之。即得拥护自身。常得一切人恭敬。若欲入阵战斗去时。所有器仗并咒一千单八遍。随身将入御敌。其贼恐怖无敢当锋。自然退散无停足者。又法若欲降伏一切怨敌恶人者。缘身所著衣服咒一千八遍。着于身上以就怨敌。其凶恶人并来降伏。又法以取珠珍或[王*勒][王*(鞨-人+乂)]诸杂宝等。咒一千八遍。安幢上或置军将身或安马象之上。随入战阵于前而行。彼贼遥见自然降伏。如是等法无量无边不可称数。其前二印常须依清净结用。以护其身得长命报。能除一切病。破一切毗那夜迦恶魔外道。及诸恶人不能作障。如法用印一切咒神时时现身。持诵之人速得悉地。亦得十方一切诸佛遥赞叹之。敕菩萨金刚并八部等。随逐拥护为助其力。文殊师利童子日夜随逐为伴。不舍其侧现种种身。同行事业为说胜法。不令修此法人退菩提果。其二印功能为众生除罪获福。唯佛能知非凡测度所明达处。作法之人用心勤功日夜不住。意勿余缘自当有证。尔时金刚菩萨。复从座起顶<a href=\"/remen/lifo.html\" class=\"keylink\" target=\"_blank\">礼佛</a>足。右绕三匝右膝着地。合掌向佛瞻仰如来。作如是言妙法希闻。善哉甚奇殊特难思。我今得闻秘密大威德陀罗尼法藏力故。使我福德神通倍加增盛。魔宫震动光明殄灭。<a href=\"/remen/suoposhijie.html\" class=\"keylink\" target=\"_blank\">娑婆世界</a>此赡部洲国王大臣八部群辈。福盛威增无诸痛恼。寿命延长人民和安。恶贼寇击之类各居本境侵娆情息。敬佛信法请僧求福。以陀罗尼福力令我威神。使诸天及人获如是益。愿此法门于阎浮提广行流布。利益一切未来众生。唯愿世尊说此陀罗尼功能利益。现在未来若有众生发心受持。能成何事获福云何。唯愿如来为我具说。尔时世尊告金刚菩萨言。善哉善男子汝于此陀罗尼。往昔曾经少分闻故。一念随喜而受持故。于今号汝为金刚忿怒大力。上至有顶下极风轮横及十方。一切魔王并诸眷属常于四生及六趣内。惑乱众生能使有情不厌五欲。唯汝金刚忿怒之力。闭六趣门净五欲境。建佛道场天人诣至。见法实性摧魔痴欲。依汝取正。汝曾往昔暂一闻故。随喜诵念尚获如是大威神力。何况菩萨及诸缘觉声闻之人并及有情。闻此陀罗尼八字神咒并二印。受持读诵书写忆念。或能自作及劝人受持。此法决定速证阿耨多罗三藐三菩提果。善男子此陀罗尼所流布处。当知皆是文殊师利童子威力得闻此法。若有国土城邑有此法处。菩萨辟支声闻之辈。苦行大仙及咒仙等。天龙修罗金翅鸟王。乃至人非人等。于中正住常当围绕。赞叹供养守护此经。金刚菩萨善男子此陀罗尼八字密藏。是如来法藏出<a href=\"/remen/foshen.html\" class=\"keylink\" target=\"_blank\">佛身</a>经。亦名文殊童子变身八字咒经。若有善男子善女人。我灭度后法欲灭时。受时此法读诵书写尊重赞叹。种种香华涂香粖香。伞盖幢旛钟鼓磬铎。微妙音声歌咏赞颂。及上妙衣服恭敬供养者。当知此人现世获十种果报。何等为十。一者国中无有他兵怨贼侵境相娆。二者不为日月五星二十八宿诸恶变怪而起灾患。三者国中此有恶鬼神等行诸疫疾。善神卫国万民安乐。四者国中无诸风火霜雹霹雳等难。五者国土一切人民。不为怨家而得其便。六者国中一切人等。不为诸魔所逼。七者国中人民。无诸横死者着身。八者不值恶王行诸虐苦。无非时风暴损苗稼。五谷熟成甘果丰足。九者善龙入境。及时降雨非时不雨。名华药木悉皆茂盛。天人仙类时时下现。无有旱涝不调之名。十者国中人民不为虎狼兕兽诸恶杂毒之所损害。金刚菩萨善男子此八字陀罗尼秘密藏门所在之处。有人回心一念恭敬供养者。获前十种果报。何况有人正意发心受持念诵。勤苦不退日夜<a href=\"/remen/zuochan.html\" class=\"keylink\" target=\"_blank\">坐禅</a>。观此文殊师利童子形像。供养无亏不阙。时时行道称念其名。不为现身满其愿者无有是处。尔时世尊为诸大众。重说偈言。</p><p>供养救世者秘密藏殊胜</p><p>此法文殊说若人能受持</p><p>称彼前人愿圆满福具足</p><p>大富贵饶财名闻遍十方</p><p>若人于此经随喜一念善</p><p>持一陀罗尼或诵八字咒</p><p>其福不空过速获大吉祥</p><p>颜貌悉端严由如天童像</p><p>身形称十六具足七辩才</p><p>常受大富贵世世恣情乐</p><p>无诸疾病苦文殊悲愿力</p><p>令诸有情类现世获安隐</p><p>若有诸国王欲往他方国</p><p>入阵拟斗战书此陀罗尼</p><p>八字真言句顶带及身上</p><p>心常怀忆念不为怨家害</p><p>刀仗不及身复有殊胜法</p><p>能伏他兵力更画文殊像</p><p>五髻童子身骑乘于孔雀</p><p>安置于幢头或遣人手执</p><p>使令军前行诸贼遥望见</p><p>自然皆退散或取金银等</p><p>造作童子像种种妙庄严</p><p>置于旛幢上将入战阵中</p><p>三军悉勇健鉾甲器仗等</p><p>威光炎炽盛诸贼恶愚等</p><p>应时寻退散或迷失本心</p><p>归款自降伏国主人非人</p><p>诸人仙类等药叉及罗刹</p><p>乾闼紧那罗布单羯吒等</p><p>鬼母及龙神虫狼与虎豹</p><p>师子诸象类如上诸恶毒</p><p>见幢悉归心我今重告汝</p><p>一切诸菩萨缘觉及声闻</p><p>金刚眷属等诸天龙神类</p><p>修罗金鸟众乾闼紧那罗</p><p>一切摩睺罗羯吒布单那</p><p>鬼母并男女阿婆娑摩罗</p><p>人王及非人今当复谛听</p><p>我今复重说文殊悲愿行</p><p>一切诸世界有佛国土处</p><p>大乘所流布皆是文殊力</p><p>十方国土中菩萨及声闻</p><p>得登地位者皆是文殊力</p><p>九十五种辈修仙苦行业</p><p>得生非想者皆是文殊力</p><p>生余诸天者受持五欲乐</p><p>寿命得长存皆由文殊力</p><p>诸修罗王等游行周四海</p><p>威力勇难当皆是文殊力</p><p>天帝共修罗于其大海上</p><p>斗战无恐怖皆是文殊力</p><p>诸龙无怖难不惧金鸟食</p><p>解脱迁死忧皆是文殊力</p><p>诸小薄福龙不被热沙恼</p><p>身体得清凉皆是文殊力</p><p>大威金翅鸟能啖诸珍宝</p><p>入腹悉消化皆是文殊力</p><p>梵王大自在下至四天王</p><p>救护诸人民皆是文殊力</p><p>功德大天女能满贫穷者</p><p>衣服杂七宝皆是文殊力</p><p>文殊童子愿一切十方佛</p><p>尚不知其边何况凡夫类</p><p>测度知原际设欲兴心测</p><p>恒沙乃可算文殊童子愿</p><p>不知毛头分文殊童子慧</p><p>唯除等妙觉初地至十地</p><p>无能知尘分何况声闻众</p><p>辟支佛等类而知文殊慧</p><p>文殊四辩才皆说究竟法</p><p>闻者皆解脱至于佛彼岸</p><p>我今重重赞文殊妙慧行</p><p>志愿深极广能满一切众</p><p>菩萨第一乐十方佛亦赞</p><p>童子行悲愿汝诸菩萨众</p><p>缘觉及声闻并诸八部众</p><p>勿以轻慢心文殊童真子</p><p>常须恭敬礼取上妙香华</p><p>并修香甘味饮食诸果子</p><p>供养童真子一切诸菩萨</p><p>金刚眷属众八部诸龙神</p><p>人王凡庶类虽闻余菩萨</p><p>神通不思议由故不如画</p><p fx data-zshare></p><div class=\"bdsharebuttonbox bdshare-button-style0-16\"><a href=\"#\" class=\"bds_more\" data-cmd=\"more\">分享到:</a><a href=\"#\" class=\"bds_weixin\" data-cmd=\"weixin\" title=\"分享到微信\"></a><a href=\"#\" class=\"bds_tqf\" data-cmd=\"tqf\" title=\"分享到腾讯朋友\"></a><a href=\"#\" class=\"bds_tsina\" data-cmd=\"tsina\" title=\"分享到新浪微博\"></a><a href=\"#\" class=\"bds_sqq\" data-cmd=\"sqq\" title=\"分享到QQ好友\"></a><a href=\"#\" class=\"bds_qzone\" data-cmd=\"qzone\" title=\"分享到QQ空间\"></a></div><script src=\"https://www.hrfjw.com/statics/m_liaotuo/js/zshare.min.js\"></script></div>"
}]