[{
    "title": "第473部 六字大陀罗尼咒经",
    "author": "未知",
    "html": "<div class=\"B1_text\"><p>六字大陀罗尼咒经</p><p>如是我闻。一时婆伽婆。住王舍城耆阇崛山中。与大<a href=\"/remen/biqiu.html\" class=\"keylink\" target=\"_blank\">比丘</a>众五百人俱。尔时长老阿难。为旃陀梨女咒术所收尔时长老阿难。白佛言<a href=\"/remen/shizun.html\" class=\"keylink\" target=\"_blank\">世尊</a>。我今强为他收去。婆伽婆我今强为他收去修伽陀。</p><p>尔时婆伽婆告长老阿难言。汝来阿难汝莫惊怖。阿难汝当<a href=\"/remen/shouchi.html\" class=\"keylink\" target=\"_blank\">受持</a>六字大陀罗尼咒。为令<a href=\"/remen/sizhong.html\" class=\"keylink\" target=\"_blank\">四众</a>利益安隐安乐吉祥行故。而说咒曰。</p><p>斯(须何反)地(除隶反)梯(吐稽反)昙(徒绀反)安(于轲反)茶(徒嫁反)隶般茶(徒嫁反)隶葛罗驰(除寄反)稽由隶萨帝婆帝耶[賒-示+米]婆帝底阇婆帝频头摩帝</p><p>阿难是咒。能令宿食不消寻得消化。能除吐下等病。能除风病。热病冷病杂病。能灭一切诸邪咒术。能灭起尸。能灭一切形像厌蛊。阿难若有人知此神咒姓名者。彼则不怖畏王难。不怖畏怨敌难不怖畏贼难。不怖畏火难不怖畏水难。若于城邑聚落及在旷野悉无所畏。亦不为他人伺求其过无过可说。若食毒药毒不能害转为利益。</p><p>阿难此六字大陀罗尼咒乃是七三藐三<a href=\"/remen/fotuo.html\" class=\"keylink\" target=\"_blank\">佛陀</a>所说。亦是梵王娑婆主说。释提桓因四大天王所说。亦皆<a href=\"/remen/suixi.html\" class=\"keylink\" target=\"_blank\">随喜</a>破诸咒术消伏起尸。一切形像厌蛊皆悉破坏断灭。长老阿难闻佛所说<a href=\"/remen/huanxi.html\" class=\"keylink\" target=\"_blank\">欢喜</a>奉行。</p></div>"
}]