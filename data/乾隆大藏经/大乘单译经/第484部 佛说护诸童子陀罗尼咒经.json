[{
    "title": "第484部 佛说护诸童子陀罗尼咒经",
    "author": "菩提留支 译",
    "html": "<div class=\"B1_text\"><p>　　佛说护诸童子陀罗尼咒经</p><p>　　尔时如来初成正觉。有一大梵天王。来诣佛所敬<a href=\"/remen/lifo.html\" class=\"keylink\" target=\"_blank\">礼佛</a>足。而作是言。</p><p>　　南无<a href=\"/remen/fotuo.html\" class=\"keylink\" target=\"_blank\">佛陀</a>耶南无达摩耶</p><p>　　南无僧伽耶我礼佛<a href=\"/remen/shizun.html\" class=\"keylink\" target=\"_blank\">世尊</a></p><p>　　照世大法王在于阎浮提</p><p>　　最初说神咒<a href=\"/remen/ganlu.html\" class=\"keylink\" target=\"_blank\">甘露</a>净胜法</p><p>　　及礼无著僧已礼牟尼足</p><p>　　即时说偈言世尊诸如来</p><p>　　声闻及辟支诸仙护世王</p><p>　　大力龙天神如是等诸众</p><p>　　皆于人中生有夜叉罗刹</p><p>　　常喜啖人胎非人王境界</p><p>　　强力所不制能令人无子</p><p>　　伤害于胞胎男女交会时</p><p>　　使其意迷乱怀任不成就</p><p>　　或歌罗安浮无子以伤胎</p><p>　　及生时夺命皆是诸恶鬼</p><p>　　为其作娆害我今说彼名</p><p>　　愿佛听我说</p><p>　　第一名弥酬迦第二名弥伽王第三名骞陀第四名阿波悉魔罗第五名牟致迦第六名魔致迦第七名阎弥迦第八名迦弥尼第九名黎婆坻第十名富多那第十一名曼多难提第十二名舍究尼第十三名揵吒波尼尼第十四名目佉曼荼第十五名蓝婆。</p><p>　　此十五鬼神。常游行<a href=\"/remen/shijian.html\" class=\"keylink\" target=\"_blank\">世间</a>。为婴孩小儿。而作于恐怖。我今当说此诸鬼神恐怖形相。以此形相。令诸小儿皆生惊畏。</p><p>　　弥酬迦者其形如牛。</p><p>　　弥迦王者其形如师子。</p><p>　　骞陀者其形如鸠魔罗天。</p><p>　　阿波悉魔罗者其形如野狐。</p><p>　　牟致迦者其形如猕猴。</p><p>　　魔致迦者其形如罗刹女。</p><p>　　阎弥迦者其形如马。</p><p>　　迦弥尼者其形如妇女。</p><p>　　黎婆坻者其形如狗。</p><p>　　富多那者其形如猪。</p><p>　　曼多难提者其形如猫儿。</p><p>　　舍究尼者其形如鸟。</p><p>　　干吒婆尼尼者其形如雉。</p><p>　　目佉曼荼者其形如獯狐。</p><p>　　蓝婆者其形如蛇。</p><p>　　此十五鬼。神着诸小儿令其惊怖。我今当复说诸小儿怖畏之相。</p><p>　　弥酬迦鬼者着小儿眼睛回转。</p><p>　　弥迦王鬼者着小儿数数呕吐。</p><p>　　骞陀鬼者着小儿其两肩动。</p><p>　　阿波悉魔罗鬼者着小儿口中沫出。</p><p>　　牟致迦鬼者着小儿把卷不展。</p><p>　　魔致迦鬼者着小儿自啮其舌。</p><p>　　阎弥迦鬼者着小儿喜啼喜笑。</p><p>　　迦弥尼鬼者着小儿乐着女人。</p><p>　　黎婆坻鬼者着小儿见种种杂相。</p><p>　　富多那鬼者着小儿眠中惊怖啼哭。</p><p>　　曼多难提鬼者着小儿喜啼喜笑。</p><p>　　金究尼鬼者着小儿不肯饮乳。</p><p>　　干吒波尼尼鬼者着小儿咽喉声塞。</p><p>　　目佉曼荼鬼者着小儿时气热病下痢。</p><p>　　蓝婆鬼者着小儿数数噫哕。</p><p>　　此十五鬼神。以如是等形。怖诸小儿。及其小儿惊怖之相。我皆已说。复有大鬼神王。名栴檀乾闼婆于诸鬼神最为上首。当以五色綖。诵此陀罗尼一遍一结。作一百八结。并书其鬼神名字。使人赍此书綖。语彼使言。汝今疾去急速如风到于四方。随彼十五鬼神所住之处。与栴檀乾闼婆大鬼神王。令以五色线缚彼鬼神勿娆<a href=\"/remen/zhongsheng.html\" class=\"keylink\" target=\"_blank\">众生</a>。兼以种种美味饮食香华灯明。及以乳粥<a href=\"/remen/gongyang.html\" class=\"keylink\" target=\"_blank\">供养</a>神王。</p><p>　　尔时。大梵天王。复白佛言。世尊若有女人不生男女。或在胎中失坏堕落。或生已夺命。此诸女等欲求子息保命长寿者。常当系念<a href=\"/remen/xiuxing.html\" class=\"keylink\" target=\"_blank\">修行</a>善法。于月八日十五日<a href=\"/remen/shouchi.html\" class=\"keylink\" target=\"_blank\">受持</a>八戒。清净洗浴着新净衣。礼十方佛至于中夜。取少芥子置已顶上。诵我所说陀罗尼咒者。令此女人即得如愿。所生童子安隐无患。尽其形寿终不中夭。若有鬼神不顺我咒者。我当令其头破作七分如阿梨树枝。即说护诸童子陀罗尼咒。</p><p>　　多[口*絰]他阿伽罗伽宁那伽伽宁婆漏隶秖隶伽婆隶婆隶不隶罗叉祢修罗俾遮罗俾娑尼波罗呵沙尼那易弥那易稣婆呵</p><p>　　世尊我今说此陀罗尼咒护诸童子。令得安隐获其长寿故。</p><p>　　尔时世尊一切种智。即说咒曰。</p><p>　　多[口*絰]他菩陀菩陀菩陀[少/兔]摩帝<a href=\"/remen/puti.html\" class=\"keylink\" target=\"_blank\">菩提</a>菩提摩隶式叉夜婆<a href=\"/remen/sheli.html\" class=\"keylink\" target=\"_blank\">舍利</a>婆多祢婆罗陀头隶头隶婆腊多头隶舍摩腻收隶婆呵腻陀波腻稣婆呵腻婆罗腻稣婆呵</p><p>　　此十五鬼神常食血肉。以此陀罗尼咒力故。悉皆远离不生恶心。令诸童子离于恐怖安隐无患。处胎初生无诸患难。诵此咒者。或于城邑聚落随其住处。亦能令彼婴孩小儿。长得安隐终保年寿。南无佛陀成就此咒。护诸童子不为诸恶鬼神之所娆害。一切诸难一切恐怖。悉皆远离稣婆呵。时此梵天闻说此经欢欣奉行。</p></div>"
}]