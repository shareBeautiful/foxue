[{
    "title": "第412部 佛说长者法志妻经",
    "author": "未知",
    "html": "<div class=\"B1_text\"><p>佛说长者法志妻经</p><p>闻如是。一时佛在舍卫国祇树给孤独园。与大<a href=\"/remen/biqiu.html\" class=\"keylink\" target=\"_blank\">比丘</a>千二百五十菩萨万人俱。佛时清旦着衣持钵入城分卫。比丘菩萨皆悉侍从。诸天龙神。及香音神。无善之神凤凰神。山神执乐神王。皆散华<a href=\"/remen/shaoxiang.html\" class=\"keylink\" target=\"_blank\">烧香</a>。鼓诸音乐歌叹佛德。而说颂曰。</p><p>从无数亿劫积行难可量</p><p>慈愍于<a href=\"/remen/zhongsheng.html\" class=\"keylink\" target=\"_blank\">众生</a>使发大道行</p><p><a href=\"/remen/sanjie.html\" class=\"keylink\" target=\"_blank\">三界</a>犹如化一切悉空无</p><p>能晓了此慧度脱诸十方</p><p>三十二相明姿好八十种</p><p>口出万亿音<a href=\"/remen/gongde.html\" class=\"keylink\" target=\"_blank\">功德</a>自严容</p><p>虽处现三界开示三道场</p><p>三垢今已灭除于三界殃</p><p>心如明月珠处欲无所著</p><p>等行离爱憎一切无适莫</p><p>于是人民闻歌。颂佛德一国集会。观佛行来举动进止法则安徐。威容之颜犹星中月如日初出。普照天下无所挂碍。譬如梵王处诸天中。如天帝释处忉利宫诸天中尊。犹须弥山现于大海。四域之中安不可动。<a href=\"/remen/huanxi.html\" class=\"keylink\" target=\"_blank\">欢喜</a>踊跃叉手归命。佛至长者法志门外进到中合。放大光明皆照十方。时长者妻严庄床座。文饰身形众宝璎珞。服栴檀香面彩颜貌。五色焜煌谓可保常。奴客婢使小有过失。挝捶苦毒不问曲直。遥见佛明超于日光。心自念言。此之显耀非类日月释梵诸天凡俗之光。其明清凉安隐无量。我身蒙之一切无患。不饥不渴自然饱满。云何行杖加于仆从。速趣向合睹见<a href=\"/remen/shizun.html\" class=\"keylink\" target=\"_blank\">世尊</a>。相好威耀难可为喻。诸根寂定无有衰入。犹七宝山晃晃巍巍。惭惧悲喜稽首佛足。悔过殃衅所犯无状。既为女人不能自责。嗔喜由己。今首罪舋不敢藏匿。佛言。善哉善哉。汝获善利离一切衰。见身殃咎改往修来。人身难得<a href=\"/fojing/\" class=\"keylink\" target=\"_blank\">佛经</a>难值。亿世时有所以堕女人身中者何。淫欲姿态在于其中。不能修身放心姿意。嫉妒多口贪于形貌而自恃怙。<a href=\"/remen/shijian.html\" class=\"keylink\" target=\"_blank\">世间</a><a href=\"/remen/wuchang.html\" class=\"keylink\" target=\"_blank\">无常</a>豪富威势须臾间耳。当视诸下犹如赤子。豪富贫贱如月进退。若日出没水火风起不久则衰。一切道俗皆从心兴。上<a href=\"/remen/tianren.html\" class=\"keylink\" target=\"_blank\">天人</a>间<a href=\"/remen/diyu.html\" class=\"keylink\" target=\"_blank\">地狱</a>饿鬼畜生之类皆由己耳。佛天中天缘觉声闻。亦复如是。今我斯身三十二相八十种好。彻睹十方悉从解达。女闻佛言欢喜无量。重自归命责己朦冥。唯受不及开化未闻无上之诲。佛言。施行十善义。身不杀盗淫。口不妄言两舌绮语恶口。意不嫉恚痴。当奉<a href=\"/remen/liudu.html\" class=\"keylink\" target=\"_blank\">六度</a>。<a href=\"/remen/bushi.html\" class=\"keylink\" target=\"_blank\">布施</a>持戒忍辱<a href=\"/remen/jingjin.html\" class=\"keylink\" target=\"_blank\">精进</a>一心<a href=\"/remen/zhihui.html\" class=\"keylink\" target=\"_blank\">智慧</a>。遵四等心慈悲喜护。普弘大哀自致得三十二相八十种好。乃为奴客婢使。教以辛苦<a href=\"/remen/shengsi.html\" class=\"keylink\" target=\"_blank\">生死</a>罪福示语三涂之患难也。诫以道禁义理之事胜于挝杖。<a href=\"/remen/zhuangyan.html\" class=\"keylink\" target=\"_blank\">庄严</a>璎珞有四事。何等为四。一曰笃信。二曰戒禁。三曰<a href=\"/remen/sanmei.html\" class=\"keylink\" target=\"_blank\">三昧</a>。四曰智慧。是为四事。菩萨自庄严心计大乘。无男无女犹如幻化。画师所作随意辄成。晓了空慧一切本净。得无名身四无所畏。四事不护独步三界度脱一切。女闻<a href=\"/\" class=\"keylink\" target=\"_blank\">佛教</a>心开踊跃。即发无上正真道意。立不退转地。时天帝释来在佛后。谓女言曰。佛道难得。不如求转女为男日月天帝转轮圣王。于是女以偈颂曰。</p><p>天帝日月王转轮四域主</p><p>威势无几间不可久恃怙</p><p>在豪如朝露梦中有所睹</p><p>觉以忽灭尽不知所凑处</p><p><a href=\"/remen/wuyin.html\" class=\"keylink\" target=\"_blank\">五阴</a>如幻化三界由己作</p><p>三世以平等道心无等侣</p><p>谛解作是了谁男何所女</p><p>天帝闻斯言默然无所语</p><p>佛言。善哉善哉。诚如所云。三处如幻化影响野马水月芭蕉。俗人不解计有吾我。便倚三界不能自济。女心即解变为男子。踊在<a href=\"/remen/xukong.html\" class=\"keylink\" target=\"_blank\">虚空</a>下<a href=\"/remen/lifo.html\" class=\"keylink\" target=\"_blank\">礼佛</a>足。佛告女曰。汝于后世恒沙来劫当得作佛。号无垢王如来至真等正觉明行成为善逝世间解无上士道法御天人师<a href=\"/remen/fohao.html\" class=\"keylink\" target=\"_blank\">佛号</a>天中天。世曰光净。时来会者诸天人民无央数千。见此变应皆发无上正真道意。时长者妻一切下使。前白佛言。尊者卑者本宁异乎。</p><p>佛言。一切本无随心所存。虽为下使<a href=\"/remen/faxin.html\" class=\"keylink\" target=\"_blank\">发心</a>为道可得<a href=\"/remen/chengfo.html\" class=\"keylink\" target=\"_blank\">成佛</a>。既为尊豪恣心憍慢。不离恶趣地狱饿鬼畜生之中。犹月增减如树盛衰。一切非常无一可赖。唯道深慧乃可保常。犹如虚空无进无退。时诸下使踊跃欣豫发大道意。变为男子得不起忍。佛告阿难。五阴无处六情无根。<a href=\"/remen/shieryinyuan.html\" class=\"keylink\" target=\"_blank\">十二因缘</a>而无端绪。四大寄因何所是人。佛说如是。莫不欢喜。</p></div>"
}]