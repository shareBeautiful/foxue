[{
    "title": "佛一百八名赞 第1679部",
    "author": "法天 译",
    "html": "<div class=\"B1_text\"><p>佛一百八名赞</p><p>西天译经<a href=\"/remen/sanzang.html\" class=\"keylink\" target=\"_blank\">三藏</a>朝散大夫试鸿胪卿传教大师臣法天奉 诏译</p><p>归命一切智一切<a href=\"/remen/shijian.html\" class=\"keylink\" target=\"_blank\">世间</a>师</p><p>牟尼大法王一百八名号</p><p>无边<a href=\"/remen/gongde.html\" class=\"keylink\" target=\"_blank\">功德</a>海具足众吉祥</p><p>能灭诸有情罪业诸<a href=\"/remen/fannao.html\" class=\"keylink\" target=\"_blank\">烦恼</a></p><p>我今归命礼一切大吉祥</p><p>救度诸群生令得大安乐</p><p>我今归命礼悲愍二足尊</p><p><a href=\"/remen/yuanman.html\" class=\"keylink\" target=\"_blank\">圆满</a>于<a href=\"/remen/zhongsheng.html\" class=\"keylink\" target=\"_blank\">众生</a>一切吉祥事</p><p>我今归命礼<a href=\"/remen/wuxiang.html\" class=\"keylink\" target=\"_blank\">无相</a>无上尊</p><p>成就天中天秘密大明义</p><p>如来正等觉利乐于世间</p><p>最上百八名我今集彼说</p><p>南无一切义成就。南无正等觉。南无一切智。南无大释子。南无一切法<a href=\"/remen/zizai.html\" class=\"keylink\" target=\"_blank\">自在</a><a href=\"/remen/wuwei.html\" class=\"keylink\" target=\"_blank\">无畏</a>。南无大金仙。南无功德海。南无如来。南无应供。南无善逝。南无<a href=\"/remen/shizun.html\" class=\"keylink\" target=\"_blank\">世尊</a>。南无一切世间解。南无离一切垢染。南无最上法灯。南无无畏净饭王子。南无甘蔗王种。南无瞿昙。南无日族。南无吉祥大牟尼。南无囕儗啰娑族。南无<a href=\"/remen/tianren.html\" class=\"keylink\" target=\"_blank\">天人</a>师。南无十力降魔军。南无离过除毒。南无调御丈夫。南无妙<a href=\"/remen/jietuo.html\" class=\"keylink\" target=\"_blank\">解脱</a>。南无除障暗。南无止息降诸根。南无清净戒。南无无垢王。南无灭罪<a href=\"/remen/wuwo.html\" class=\"keylink\" target=\"_blank\">无我</a>相。南无无惊无怖畏。南无第一法圆满。南无无边无可喻。南无大论师。南无希有不思议<a href=\"/remen/jingjin.html\" class=\"keylink\" target=\"_blank\">精进</a>。南无<a href=\"/remen/sanjie.html\" class=\"keylink\" target=\"_blank\">三界</a>亲慈父。南无三明知三世。南无灭三毒。南无具足三变通。南无说三乘<a href=\"/remen/puti.html\" class=\"keylink\" target=\"_blank\">菩提</a>。南无无相亦无老。南无无我无二执。南无无怨无戏论。南无无业无怖。南无施愿无畏。南无法师子二足尊。南无调伏除烦恼。南无最上意清净。南无明行足。南无自在变化王。南无调伏心清净。南无离尘无上士。南无止息一切罪。南无得清凉。南无得寂静。南无救度世间师。南无勇猛大清净智。南无圆满吉祥相。南无能除怨。南无<a href=\"/remen/shamen.html\" class=\"keylink\" target=\"_blank\">沙门</a>月。南无释师子。南无作善清净业。南无六<a href=\"/remen/fofa.html\" class=\"keylink\" target=\"_blank\">佛法</a><a href=\"/remen/zhuangyan.html\" class=\"keylink\" target=\"_blank\">庄严</a>。南无六根清净眼。南无第一六<a href=\"/remen/shentong.html\" class=\"keylink\" target=\"_blank\">神通</a>。南无六趣海到<a href=\"/remen/bian.html\" class=\"keylink\" target=\"_blank\">彼岸</a>。南无无师自然觉。南无善逝德成就。南无一切世间为爱乐。南无无等大<a href=\"/remen/zhihui.html\" class=\"keylink\" target=\"_blank\">智慧</a>。南无恒入三摩地。南无一切有情利益主。南无真实降诸根。南无一切世间尊。南无普遍有情精进者。南无永过<a href=\"/remen/lunhui.html\" class=\"keylink\" target=\"_blank\">轮回</a>苦。南无圆满诸所求。南无降伏得最胜说<a href=\"/remen/sidi.html\" class=\"keylink\" target=\"_blank\">四谛</a>。南无到彼岸度他大龙王。南无得最上<a href=\"/remen/niepan.html\" class=\"keylink\" target=\"_blank\">涅槃</a>。南无尊师大梵行。南无第一寂静乐。南无秘密最胜大丈夫。南无调伏声闻者。南无利益诸有情。南无世间<a href=\"/remen/gongyang.html\" class=\"keylink\" target=\"_blank\">供养</a>出世智。南无圣智照世间。南无离世法利养。南无出世为如来。南无大法主。南无大法王。南无调御明。南无救度第一二足尊。南无行忍辱。南无善意端严相。南无善持善戒相。南无金色光善逝。南无善逾爱尊重。南无人师子吉祥云。南无<a href=\"/remen/fotuo.html\" class=\"keylink\" target=\"_blank\">佛陀</a>。南无无畏独除闇。南无无边利世间。南无无等三有师。南无能断诸结缚。南无无我最第一。南无普照一切眼。南无证理净慧眼。南无三慧真实眼。如是一百八名。若复有人。于其辰朝。发志诚心。或读诵。或礼念。或忆持。或听闻。获得最上吉祥福德。所有一切烦恼及诸罪业。速得清净不受轮回。当得解脱乃至<a href=\"/remen/chengfo.html\" class=\"keylink\" target=\"_blank\">成佛</a></p><p>此大牟尼功德名我今读诵及礼念</p><p>普将回施与群生同得证成菩提果</p><p>佛一百八名赞</p></div>"
}]