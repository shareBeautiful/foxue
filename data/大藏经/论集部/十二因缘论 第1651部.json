[{
    "title": "十二因缘论 第1651部",
    "author": "菩提流支 译",
    "html": "<div class=\"B1_text\"><p><a href=\"/remen/shieryinyuan.html\" class=\"keylink\" target=\"_blank\">十二因缘</a>论 一卷</p><p>净意菩萨造</p><p>后魏北印度<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/puti.html\" class=\"keylink\" target=\"_blank\">菩提</a>流支译</p><p>归命牟尼尊妙法<a href=\"/remen/biqiu.html\" class=\"keylink\" target=\"_blank\">比丘</a>僧</p><p>略作<a href=\"/remen/yinyuan1.html\" class=\"keylink\" target=\"_blank\">因缘</a>论为义显现故</p><p>牟尼所演说十二胜上分</p><p>因缘所生法彼为三所摄</p><p><a href=\"/remen/fannao.html\" class=\"keylink\" target=\"_blank\">烦恼</a>业及苦次说应当知</p><p>烦恼初八九业二及以十</p><p>余七说为苦三摄十二法</p><p>从三故生二从二故生七</p><p>从七复生三是故如轮转</p><p>一切<a href=\"/remen/shijian.html\" class=\"keylink\" target=\"_blank\">世间</a>法唯<a href=\"/remen/yinguo.html\" class=\"keylink\" target=\"_blank\">因果</a>无人</p><p>但从诸空法唯生于空法</p><p>诵灯印镜响日珠种子水</p><p>诸阴转不转智者善思量</p><p>有<a href=\"/remen/dizi.html\" class=\"keylink\" target=\"_blank\">弟子</a>成就。随所闻法堪能<a href=\"/remen/shouchi.html\" class=\"keylink\" target=\"_blank\">受持</a>。令不忘失于如来法。谓事非事及性相等。如是义中心怀疑惑。为得知故问言。尊者</p><p>牟尼所演说十二胜上分</p><p>因缘所生法彼为三所摄</p><p>如是等诸事今为知请问</p><p>愿为我解释除断我疑网</p><p>师见弟子意于法生渴仰</p><p>恭敬请示故即答言汝听</p><p>十二胜上分彼为三所摄</p><p>烦恼业及苦次说应当知</p><p>是中十及二故曰为十二</p><p>以彼不异分故名为胜分</p><p>如车舆分故说胜分应知</p><p>言牟尼者。名为寂灭。亦名无分别。亦名为定。亦名无言说。彼牟尼所演。宣畅辩说。是名假名。然彼非是大人丈夫。<a href=\"/remen/zizai.html\" class=\"keylink\" target=\"_blank\">自在</a>定时。性相所生。但唯因缘所生成故。彼十二分。于烦恼业及以苦处。三法迭互共作因缘。如拒瓶案。如是三处所摄应知</p><p>问曰。何者为烦恼。何者为业。何者为苦。而得有此诸因缘法胜分摄成。</p><p>答曰。于此十二胜上分中。初为无明。第八为爱。第九为取。此三胜分是烦恼所摄。第二为行。第十为有。此二胜分是业所摄。余七胜分是苦所摄。此是烦恼业苦等三。摄十二分应知。言余七者。谓识名色六入触受及生老死。恩爱别离。怨憎合会。所求不得。如是等法生一切苦。如是诸分。于向所说。烦恼业苦。以为根本。应知。摄十二分。唯有三事。更无余法。一切经中但有此分。更无有余</p><p>问曰。已知此等诸胜分义。为我解释烦恼业苦在于何处。复云何成一切诸事。答曰。从三生二。三是烦恼。二是业。谓从烦恼而生于业。从二生七。七者是苦。谓从于业而生于苦。从七生三者。谓从于苦而生烦恼。此说烦恼业苦三种迭互相生。是故生有轮转不定。所言有者。所谓欲色<a href=\"/remen/wusejie.html\" class=\"keylink\" target=\"_blank\">无色界</a>等。彼中不住。喻如轮转。以彼有故。一切世间凡夫<a href=\"/remen/zhongsheng.html\" class=\"keylink\" target=\"_blank\">众生</a>。次第上下犹如轮转。有中不定。以不定故。说有三处</p><p>问曰。彼造一切身。自在众生。何者是彼作事云何</p><p>答曰。偈言。一切世间法。唯因果无人。除假说故有。此是正思量。彼非说性。是故见作众生不成</p><p>问曰。若如是者。云何得从现在世间而取未来世间</p><p>答曰。乃至无有一毫等法从现在世间而取未来世间。是故偈言。但从诸空法。唯生于空法。此明自我我所空。谓烦恼业处。此五法行性离<a href=\"/remen/wuwo.html\" class=\"keylink\" target=\"_blank\">无我</a>。应如是取</p><p>问曰。若性无我法中。而行性无我者。今说何为证</p><p>答曰。偈言。诵灯印镜响。日珠种子水。如是等诸喻。为证可取。信无自体。性假名故。有言。现在世未来世者。如师所诵。实不从师转至弟子。虽不从师转至弟子。岂可不成授弟子义。可言弟子无因而得。遮护妄计无因患故。如是临命终时。<a href=\"/remen/xinshi.html%09\" class=\"keylink\" target=\"_blank\">心识</a>不至未来世间。防常患故。非未来身从余处来。遮护妄计无因患故。如师诵为因。令弟子得。彼不可说。以为即是亦不可说。为一向异。如是临命终时。心识为因。是故得生后身心识。而彼心识。不可说一不可说异。亦不离彼。亦不即彼。如是从灯生灯。从印生印。从镜生像。从声有响。从日从珠出生于火。从子生芽。如安石榴庵罗果等。口生涎水。如是等法。不名即彼。不名异彼。如是一切诸因缘法。转不转事。诸有智者。善思量应知。是中阴者。所谓说色受想行识。彼托生者。此诸阴灭。因彼灭阴。后相似生。然实无有一毫等法从此至彼。此是世间渐次之义。以是义故。一切世间。<a href=\"/remen/wuchang.html\" class=\"keylink\" target=\"_blank\">无常</a>不净苦无我等。以能观察如是事故。于诸法中不生疑惑。不疑惑故则不生染。不生染故则不生着。不生着故则不虚渴。不虚渴故则不造业。以无业故则不取事。不取事故不造有为行。无有为行。故则不复生。以不生故无有一切身心等苦。如是不造五种因故。则于彼处无七种果。以无果故名为<a href=\"/remen/jietuo.html\" class=\"keylink\" target=\"_blank\">解脱</a>。如是作故。则是释成不生不灭不常不断。有边无边如是等句。于中有偈</p><p>不见<a href=\"/remen/wuyuan.html\" class=\"keylink\" target=\"_blank\">无缘</a>生决定是正义</p><p>于诸最妙事是故不成断</p><p>于中无所减亦复无所增</p><p>应见如谛实随状及如彼</p><p>十二因缘论一卷</p></div>"
}]