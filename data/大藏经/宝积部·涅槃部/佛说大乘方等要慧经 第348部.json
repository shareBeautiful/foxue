[{
    "title": "佛说大乘方等要慧经 第348部",
    "author": "安世高 译",
    "html": "<div class=\"B1_text\"><p>佛说大乘方等要慧经</p><p>后汉安息国藏安世高译</p><p>三闻如是。一时佛游于舍卫国。尔时<a href=\"/remen/mile.html\" class=\"keylink\" target=\"_blank\">弥勒</a>菩萨叉手白佛言</p><p><a href=\"/remen/shizun.html\" class=\"keylink\" target=\"_blank\">世尊</a>。我欲小有所问。若世尊听所问者乃敢陈之。佛言。若有所疑便问。吾当为汝解说使意<a href=\"/remen/huanxi.html\" class=\"keylink\" target=\"_blank\">欢喜</a>。弥勒问言。云何菩萨摩诃萨不退转法。于大乘有进而不耗减。行<a href=\"/remen/pusadao.html\" class=\"keylink\" target=\"_blank\">菩萨道</a>并降伏魔怨。如其状貌。悉还教知诸法根之相。不厌于<a href=\"/remen/shengsi.html\" class=\"keylink\" target=\"_blank\">生死</a>。自有正慧不从他受。疾成无上一切智地。世尊赞曰。善哉善哉所问随顺。甚善大佳吾当为汝解说。菩萨所得之行踰于所问。谛听善思念之。于是弥勒受教。一心静听。佛告弥勒。菩萨有八法具足。疾逮得无上一切智地。何谓为八。一者内性清净。二者所行成就。三者所施成就。四者所愿成就。五者慈成就。六者悲成就。七者善权成就。八者<a href=\"/remen/zhihui.html\" class=\"keylink\" target=\"_blank\">智慧</a>成就。是为八事。菩萨疾逮得无上一切智。弥勒菩萨及诸会皆欢喜。</p></div>"
}]