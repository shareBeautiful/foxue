[{
    "title": "佛说当来变经 第395部",
    "author": "竺法护 译",
    "html": "<div class=\"B1_text\"><p>　　佛说当来变经</p><p>　　西晋月氏国<a href=\"/remen/sanzang.html\" class=\"keylink\" target=\"_blank\">三藏</a>竺法护译</p><p>　　闻如是。一时佛在舍卫国祇树给孤独园。与大<a href=\"/remen/biqiu.html\" class=\"keylink\" target=\"_blank\">比丘</a>众俱。比丘五百及诸菩萨</p><p>　　尔时<a href=\"/remen/shizun.html\" class=\"keylink\" target=\"_blank\">世尊</a>告诸比丘。将来之世当有比丘。因有一法不从法化。令法毁灭不得长益。何谓为一。不护禁戒。不能守心。不修<a href=\"/remen/zhihui.html\" class=\"keylink\" target=\"_blank\">智慧</a>。放逸其意。唯求善名不顺道教。不肯勤慕度世之业。是为一事。令法毁灭</p><p>　　佛告比丘。复有二事令法毁灭。何谓为二。一不护禁戒。不摄其心不修智慧。畜妻养子放心恣意。贾作治生。以共相活。二伴党相着。憎奉法者欲令陷堕。故为言义谓之谀谄。内犯恶行。外佯清白。是为二事。令法毁灭</p><p>　　佛告诸比丘。复有三事。令法毁灭。何谓为三。一既不护禁戒不能摄心不修智慧。二自读文字不识句逗。以上着下以下着上。头尾颠倒不能解了义之所归。自以为是。三明者呵之不从其教反怀嗔恨。谓相嫉妒。识义者少。多不别理咸云为是。是为三事。令法毁灭</p><p>　　佛告诸比丘。复有四事。令法毁灭。何谓为四。一将来比丘已舍家业在空闲处不<a href=\"/remen/xiudao.html\" class=\"keylink\" target=\"_blank\">修道</a>业。二憙游人间愦闹之中行来谈言。求好<a href=\"/remen/jiasha.html\" class=\"keylink\" target=\"_blank\">袈裟</a>五色之服。三高听远视以为绮雅。自以高德无能及者。以杂碎智比日月之明畜已。四不摄三事。不护根门。行妇女间。宣文饰辞。多言合偶。以动人心。使清变浊。身行荒乱。<a href=\"/remen/zhengfa.html\" class=\"keylink\" target=\"_blank\">正法</a>废迟。是为四事。令法毁灭</p><p>　　佛告比丘。复有五事。令法毁灭。何谓为五。一或有比丘。本以法故<a href=\"/remen/chujia.html\" class=\"keylink\" target=\"_blank\">出家</a>修道。废深经教<a href=\"/remen/shieryinyuan.html\" class=\"keylink\" target=\"_blank\">十二因缘</a>三十七品。方等深妙玄虚之慧。智度无极。善权方便。空<a href=\"/remen/wuxiang.html\" class=\"keylink\" target=\"_blank\">无相</a>愿至化之节。二反习杂句浅末小经。世俗行故。王者经典乱道之原。好讲此业。易解世事。趣得人心令其<a href=\"/remen/huanxi.html\" class=\"keylink\" target=\"_blank\">欢喜</a>因致名闻三三新闻法人。浅解之士意用妙快。深达之士不用为佳。四天龙鬼神不以为喜。心怀悒戚口发斯言。大法欲灭故使其然。舍妙法化反宣杂句。诸天流泪速逝而去。五由是正法稍稍见舍无精修者。是为五事。令法毁灭</p><p>　　佛告比丘。吾灭度后。有此邪事十五之乱令法毁灭。一何痛哉。若有比丘欲谛学道。弃捐绮饰不求名闻。质朴守真宣传正经。佛之雅典深法之化不用多言。案本说经不舍正句。希言屡中不失佛意。粗衣趣食。得美不甘得粗不恶。衣食好丑随施者意不以嗔喜。摄身口意守诸根门不违<a href=\"/\" class=\"keylink\" target=\"_blank\">佛教</a>。念命甚矩恍惚以过。如梦所见觉不知处。三涂之难不可称计。勤修<a href=\"/remen/fofa.html\" class=\"keylink\" target=\"_blank\">佛法</a>犹救头然。<a href=\"/remen/wujie.html\" class=\"keylink\" target=\"_blank\">五戒</a>十善<a href=\"/remen/liudu.html\" class=\"keylink\" target=\"_blank\">六度</a>无极。四等四恩智慧善权。咸可精行。虽不值佛世出家为道学不唐捐。平其本心愍念一切十方蒙恩。佛说如是。诸比丘悲喜前自归佛。作礼而去。</p></div>"
}]