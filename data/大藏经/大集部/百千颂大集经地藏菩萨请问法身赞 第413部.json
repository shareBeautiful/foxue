[{
    "title": "百千颂大集经地藏菩萨请问法身赞 第413部",
    "author": "沙门不空 译",
    "html": "<div class=\"B1_text\"><p>　　百千颂大集经地藏菩萨请问法身赞</p><p>　　开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>不空奉诏译</p><p>　　归命礼法身住于诸有情</p><p>　　彼由不遍知<a href=\"/remen/lunhui.html\" class=\"keylink\" target=\"_blank\">轮回</a>于三有</p><p>　　其性即<a href=\"/remen/shengsi.html\" class=\"keylink\" target=\"_blank\">生死</a>净时亦复然</p><p>　　清净是<a href=\"/remen/niepan.html\" class=\"keylink\" target=\"_blank\">涅槃</a>亦即是法身</p><p>　　譬如乳相杂醍醐不可得</p><p>　　如<a href=\"/remen/fannao.html\" class=\"keylink\" target=\"_blank\">烦恼</a>相杂法界不可见</p><p>　　譬如净乳已酥精妙无垢</p><p>　　如净其烦恼法界极清净</p><p>　　如灯在其瓶光耀无所有</p><p>　　如在烦恼瓶法界不照耀</p><p>　　彼彼令一边其瓶若得穴</p><p>　　由彼彼一边光明而外出</p><p>　　以三摩地杵破坏烦恼瓶</p><p>　　遍满于<a href=\"/remen/xukong.html\" class=\"keylink\" target=\"_blank\">虚空</a>普遍光照耀</p><p>　　法界亦不生亦不曾坏灭</p><p>　　一切时不染初中常无垢</p><p>　　譬如吠琉璃常时极光明</p><p>　　石藏以覆蔽彼光不照耀</p><p>　　如是烦恼覆法界妙清净</p><p>　　不照于生死于涅槃光明</p><p>　　有性若有功则见于真金</p><p>　　无性若有功困而无所获</p><p>　　如糠覆其上不名为粳米</p><p>　　烦恼覆其上亦不名为佛</p><p>　　若得离于糠显现于粳米</p><p>　　远离于烦恼法身得显现</p><p>　　<a href=\"/remen/shijian.html\" class=\"keylink\" target=\"_blank\">世间</a>作譬喻芭蕉无坚实</p><p>　　而有贞实果食味如<a href=\"/remen/ganlu.html\" class=\"keylink\" target=\"_blank\">甘露</a></p><p>　　如无实生死<a href=\"/remen/liuzhuan.html\" class=\"keylink\" target=\"_blank\">流转</a>烦恼海</p><p>　　其果即佛体甘露施有施</p><p>　　如是于诸种相似生其果</p><p>　　无种亦无果智者必不信</p><p>　　种子则其性诸法之所依</p><p>　　次第若能净获得<a href=\"/remen/chengfo.html\" class=\"keylink\" target=\"_blank\">成佛</a>位</p><p>　　日月常无垢以五种覆蔽</p><p>　　云雾与烟等罗睺手及尘</p><p>　　如是心光明覆蔽以五垢</p><p>　　贪爱嗔恚眠掉举与疑惑</p><p>　　如火洗其衣种种垢不净</p><p>　　若掷于火中烧垢不烧衣</p><p>　　空类诸契经所有如来说</p><p>　　一切断烦恼不曾坏其性</p><p>　　譬如地下水<a href=\"/remen/changzhu.html\" class=\"keylink\" target=\"_blank\">常住</a>而清净</p><p>　　智隐于烦恼清净亦复然</p><p>　　法界亦非我非女亦非男</p><p>　　远离一切执云何分别我</p><p>　　诸法无所著女男不可得</p><p>　　贪盲调伏故示现男女相</p><p>　　<a href=\"/remen/wuchang.html\" class=\"keylink\" target=\"_blank\">无常</a>苦空性心净虑有三</p><p>　　最胜心净虑诸法无<a href=\"/remen/zixing.html\" class=\"keylink\" target=\"_blank\">自性</a></p><p>　　如胞胎孕子有之而不现</p><p>　　如烦恼所覆法实不可见</p><p>　　分别有四种所生大造者</p><p>　　分别我我所名想及境界</p><p>　　一切佛大愿无所有<a href=\"/remen/wuxiang.html\" class=\"keylink\" target=\"_blank\">无相</a></p><p>　　<a href=\"/remen/zijue.html\" class=\"keylink\" target=\"_blank\">自觉</a>相应故诸佛常法性</p><p>　　如言兔有角分别而非有</p><p>　　如是一切法分别不可得</p><p>　　分析如微尘分别不可得</p><p>　　如初后亦尔智云何分别</p><p>　　如是和合生和合亦灭坏</p><p>　　一法自不生云何愚分别</p><p>　　兔牛二角喻此名遍计相</p><p>　　依住于中道如善逝法性</p><p>　　如月及星宿现于清水器</p><p>　　影像而显现如是圆成相</p><p>　　初中亦为善常恒不欺诳</p><p>　　彼无五种我云何我分别</p><p>　　譬如热时水故名为热水</p><p>　　是则其冷时则名为冷水</p><p>　　覆蔽烦恼网是则名为心</p><p>　　若离其烦恼则名为等觉</p><p>　　眼识缘于色影像极清净</p><p>　　不生亦不灭法界无形相</p><p>　　耳识缘于声清净识三种</p><p>　　以自分别闻法界无形相</p><p>　　鼻依香而嗅无色亦无形</p><p>　　鼻识是真<a href=\"/remen/rufa.html\" class=\"keylink\" target=\"_blank\">如法</a>界应分别</p><p>　　舌界自性空味界性远离</p><p>　　无依亦无识法界自性故</p><p>　　清净身自性所触和合相</p><p>　　远离于所缘我说为法界</p><p>　　诸法意为最离能所分别</p><p>　　法界无自性法界而分别</p><p>　　能见闻而嗅是味及所触</p><p>　　瑜伽法是知如是圆成相</p><p>　　眼耳及与鼻舌身及末那</p><p>　　六处皆清净如是彼之相</p><p>　　心见有二种世间出世间</p><p>　　<a href=\"/remen/wozhi.html\" class=\"keylink\" target=\"_blank\">我执</a>为流转自觉是真如</p><p>　　无尽是涅槃若尽贪及痴</p><p>　　觉彼是佛体有情归依处</p><p>　　一切于此身有智及无智</p><p>　　系缚自分别由悟得<a href=\"/remen/jietuo.html\" class=\"keylink\" target=\"_blank\">解脱</a></p><p>　　<a href=\"/remen/puti.html\" class=\"keylink\" target=\"_blank\">菩提</a>不远近不来亦不去</p><p>　　坏灭及显现于此烦恼网</p><p>　　说于众契经住于自思惟</p><p>　　照以<a href=\"/remen/zhihui.html\" class=\"keylink\" target=\"_blank\">智慧</a>灯即得最胜寂</p><p>　　菩提不远想亦无邻近想</p><p>　　是六境影像皆由如是知</p><p>　　如水与乳合同在于一器</p><p>　　鹅饮尽其乳其水如常在</p><p>　　如是烦恼杂智在于一器</p><p>　　瑜伽者饮智弃舍于烦恼</p><p>　　如是我我执乃至所取执</p><p>　　若见二<a href=\"/remen/wuwo.html\" class=\"keylink\" target=\"_blank\">无我</a>有种而灭坏</p><p>　　是佛般涅槃常恒净无垢</p><p>　　愚夫二分别无二瑜伽句</p><p>　　种种难行施以戒摄有情</p><p>　　一切损忍辱界增此为三</p><p>　　于诸法<a href=\"/remen/jingjin.html\" class=\"keylink\" target=\"_blank\">精进</a>静虑心加行</p><p>　　常习于智慧复得菩提增</p><p>　　方便共为慧以愿皆清净</p><p>　　以力妙坚智界增为四种</p><p>　　不应礼菩萨此为甚恶说</p><p>　　不亲于菩萨不生其法身</p><p>　　增于甘蔗种欲食于石蜜</p><p>　　若坏甘蔗种无由石蜜生</p><p>　　若护甘蔗种三种而可得</p><p>　　糖半糖石蜜于中必得生</p><p>　　若护<a href=\"/remen/putixin.html\" class=\"keylink\" target=\"_blank\">菩提心</a>三种而可得</p><p>　　罗汉缘觉佛于中必得生</p><p>　　如护于稻芽农夫必当护</p><p>　　如初胜解行如来必作护</p><p>　　如白十五日而见月轮形</p><p>　　如是胜解行影现佛形相</p><p>　　如是初月轮<a href=\"/remen/shana.html\" class=\"keylink\" target=\"_blank\">刹那</a>刹那增</p><p>　　如是入地者念念见增益</p><p>　　如白十五日月轮得<a href=\"/remen/yuanman.html\" class=\"keylink\" target=\"_blank\">圆满</a></p><p>　　如是究竟地法身而得生</p><p>　　胜解彼坚固常当于<a href=\"/remen/fofa.html\" class=\"keylink\" target=\"_blank\">佛法</a></p><p>　　能发如是心得为不退转</p><p>　　染依得转依得受为净依</p><p>　　由分得<a href=\"/remen/juewu.html\" class=\"keylink\" target=\"_blank\">觉悟</a>名为极喜地</p><p>　　常时于染污欲等种种垢</p><p>　　无垢得清净名为离垢地</p><p>　　灭坏烦恼网照耀得离垢</p><p>　　无量之暗瞑离名发光地</p><p>　　清净常光明远离世吉祥</p><p>　　围绕智慧焰名为焰慧地</p><p>　　一切明工技种种静虑饰</p><p>　　难胜于烦恼得胜难胜地</p><p>　　于三种菩提摄受令成就</p><p>　　生灭于甚深名为现前地</p><p>　　游戏于光网遍以帝释严</p><p>　　超越欲暴流名为远行地</p><p>　　一切佛加持预入于智海</p><p>　　<a href=\"/remen/zizai.html\" class=\"keylink\" target=\"_blank\">自在</a>无功用不动于魔使</p><p>　　于诸无碍解瑜伽到<a href=\"/remen/bian.html\" class=\"keylink\" target=\"_blank\">彼岸</a></p><p>　　于<a href=\"/remen/shuofa.html\" class=\"keylink\" target=\"_blank\">说法</a>谈论名为善慧地</p><p>　　身以智所成如虚空无垢</p><p>　　诸佛皆所持普遍如法云</p><p>　　佛法之所依行果皆所持</p><p>　　所依皆得转故名为法身</p><p>　　离不思议熏及离流转习</p><p>　　如汝思思者云何而得知</p><p>　　超过诸语境一切根非境</p><p>　　<a href=\"/remen/yishi.html\" class=\"keylink\" target=\"_blank\">意识</a>所取者如所有我体</p><p>　　次第而积集<a href=\"/remen/fozi.html\" class=\"keylink\" target=\"_blank\">佛子</a>大名称</p><p>　　皆以法云智微细见法性</p><p>　　尔时洗濯心超渡生死海</p><p>　　彼以大莲花安立为大座</p><p>　　无量宝叶光宝光明为台</p><p>　　无量亿莲花普遍为眷属</p><p>　　先以十种力以<a href=\"/remen/wuwei.html\" class=\"keylink\" target=\"_blank\">无畏</a>四种</p><p>　　余佛不共法大自在而坐</p><p>　　一切善皆集福智以资粮</p><p>　　圆月在星宿遍满而围绕</p><p>　　则以佛日手以宝光无垢</p><p>　　灌顶于长子普遍皆令灌</p><p>　　彼住大瑜伽皆见以天眼</p><p>　　无明搅扰世恶习苦怖畏</p><p>　　状如金光色从彼瑜伽光</p><p>　　彼无知所覆得开无明门</p><p>　　以福智感招彼获无执定</p><p>　　<a href=\"/remen/suiyuan.html\" class=\"keylink\" target=\"_blank\">随缘</a>而圆寂心得皆变化</p><p>　　诸法无自性自性于境界</p><p>　　菩萨王妙见法身妙无垢</p><p>　　皆以无垢身安住于智海</p><p>　　即作<a href=\"/remen/zhongsheng.html\" class=\"keylink\" target=\"_blank\">众生</a>利如巧摩尼珠</p><p>　　一切瑜伽者大瑜伽自在</p><p>　　佛影皆变化遍满而流出</p><p>　　或有八臂者三目炽盛身</p><p>　　彼皆瑜伽王普遍而流出</p><p>　　皆以慈悲手胜喜执持弓</p><p>　　射以<a href=\"/remen/banruo.html\" class=\"keylink\" target=\"_blank\">般若</a>箭皆断细无明</p><p>　　以大力升进执持智慧棒</p><p>　　一切无明[谷-禾+卵]普遍皆碎坏</p><p>　　强力诸有情金刚炽盛身</p><p>　　调伏有情故则为金刚手</p><p>　　自为作业者示现种种果</p><p>　　教诫如教理变为平等王</p><p>　　饥渴猛炽身能施诸饮食</p><p>　　常患诸疾者则为善医王</p><p>　　魔王于营从魔女于<a href=\"/remen/zhuangyan.html\" class=\"keylink\" target=\"_blank\">庄严</a></p><p>　　菩萨作亲友能施菩提场</p><p>　　由如日月形彼光皆悦意</p><p>　　流出如电光照曜俱胝刹</p><p>　　由以一灯故遍照皆得然</p><p>　　若一灯灭尽一切皆随尽</p><p>　　如是异熟佛示现种种光</p><p>　　一化现涅槃余佛示归寂</p><p>　　一亦无灭度日光岂作暗</p><p>　　常现于出没示现刹土海</p><p>　　于无智暗世能净智慧眼</p><p>　　往于俱胝刹矜愍化有情</p><p>　　彼皆不疲倦由彼大慈甲</p><p>　　一切于神足瑜伽皆彼岸</p><p>　　皆观时非时令彼得流转</p><p>　　刚强于谄曲暂时而弃舍</p><p>　　无量调有情顿作令清净</p><p>　　无量佛变化顿时得暂变</p><p>　　于<a href=\"/remen/sanjie.html\" class=\"keylink\" target=\"_blank\">三界</a>海中而掷调伏网</p><p>　　舒展妙法网普遍令成熟</p><p>　　则以调伏网普遍令成熟</p><p>　　普遍令举出于中漂流者</p><p>　　则如千有情普遍令度已</p><p>　　度已令觉悟妙法不生疑</p><p>　　<a href=\"/remen/shizun.html\" class=\"keylink\" target=\"_blank\">世尊</a>妙法铃普遍令得闻</p><p>　　由此振声故除落烦恼尘</p><p>　　增上无明人令净于一时</p><p>　　以日光明威破坏众翳瞙</p><p>　　随从暗烦恼及余罪身者</p><p>　　令彼作利益积渐令清净</p><p>　　彼彼人现化安住如水月</p><p>　　烦恼搅扰心不见于如来</p><p>　　如饿鬼于海普遍见枯竭</p><p>　　如是少福者无佛作分别</p><p>　　有情少福者如来云何作</p><p>　　如于生盲手安以最胜宝</p><p>　　云何而能见无上之法身</p><p>　　俱胝日光身光网以围绕</p><p>　　诸天以少善不能而得见</p><p>　　上次于大天云何而得见</p><p>　　彼色不能见诸仙离烦恼</p><p>　　天修罗梵等云何余少慧</p><p>　　然以佛威力清净自心故</p><p>　　能见如是类获得一切盛</p><p>　　有情福端严佛住彼人前</p><p>　　光明照耀身三十二胜相</p><p>　　彼如是丈夫当见如大海</p><p>　　不经于多时即得智如海</p><p>　　世尊彼色身安住于多劫</p><p>　　能调可调利趣于戒种类</p><p>　　广寿大瑜伽少寿何因故</p><p>　　多人俱胝余示现增减寿</p><p>　　无量俱胝劫以命命增长</p><p>　　<a href=\"/remen/yinyuan1.html\" class=\"keylink\" target=\"_blank\">因缘</a>皆无尽获得无尽果</p><p>　　若有相应显此理唯身以慧作分析</p><p>　　彼<a href=\"/remen/rensheng.html\" class=\"keylink\" target=\"_blank\">人生</a>于净莲花闻法所说无量寿百千诵大集经地藏菩萨请问法身赞</p></div>"
}]