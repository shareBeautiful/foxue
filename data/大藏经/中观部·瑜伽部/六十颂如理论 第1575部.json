[{
    "title": "六十颂如理论 第1575部",
    "author": "施护 译",
    "html": "<div class=\"B1_text\"><p>六十颂如理论</p><p><a href=\"/chanzong/gongan/53414.html\" class=\"keylink\" target=\"_blank\">龙树菩萨</a>造</p><p>西天译经<a href=\"/remen/sanzang.html\" class=\"keylink\" target=\"_blank\">三藏</a>朝奉大夫试光禄卿传法大师赐紫臣施护奉 诏译</p><p>归命三世寂默主宣说缘生<a href=\"/remen/zhengfa.html\" class=\"keylink\" target=\"_blank\">正法</a>语</p><p>若了诸法离缘生所作法行如是离</p><p>离有无二边智者无所依</p><p>甚深无所缘缘生义成立</p><p>若谓法无性即生诸过失</p><p>智者应如理伺察法有性</p><p>若有性实得如愚者分别</p><p>无性即无因<a href=\"/remen/jietuo.html\" class=\"keylink\" target=\"_blank\">解脱</a>义何立</p><p>不可说有性不可说无性</p><p>了知性无性大智如理说</p><p><a href=\"/remen/niepan.html\" class=\"keylink\" target=\"_blank\">涅盘</a>与<a href=\"/remen/shengsi.html\" class=\"keylink\" target=\"_blank\">生死</a>勿观别异性</p><p>非<a href=\"/remen/niepan.html\" class=\"keylink\" target=\"_blank\">涅槃</a>生死二性有差别</p><p>生死及涅槃二俱无所有</p><p>若了知生死此即是涅槃</p><p>破彼生有性分别灭亦然</p><p>如幻所作事灭现前无实</p><p>若灭有所坏知彼是有为</p><p>现法尚无得复何知坏法</p><p>彼诸蕴不灭染尽即涅槃</p><p>若了知灭性彼即得解脱</p><p>若生法灭法二俱不可得</p><p>正智所观察从无明缘生</p><p>若见法寂静诸所作亦然</p><p>知此最胜法获法智无边</p><p>缘生性可见是义非无见</p><p>此中微妙性非缘生分别</p><p>佛正觉所说有说非无因</p><p>若尽<a href=\"/remen/fannao.html\" class=\"keylink\" target=\"_blank\">烦恼</a>源即破<a href=\"/remen/lunhui.html\" class=\"keylink\" target=\"_blank\">轮回</a>相</p><p>诸法决定行见有作有取</p><p>前后际云何从缘所安立</p><p>云何前已生彼后复别转</p><p>故前后边际如世幻所见</p><p>云何幻可生云何有所著</p><p>痴者于幻中求幻而为实</p><p>前际非后际执见故不舍</p><p>智观性无性如幻焰影像</p><p>若谓生非灭是有为分别</p><p>而彼缘生轮随转无所现</p><p>若已生未生彼<a href=\"/remen/zixing.html\" class=\"keylink\" target=\"_blank\">自性</a>无生</p><p>若自性无生生名云何得</p><p>因寂即法尽此尽不可得</p><p>若自性无尽尽名云何立</p><p>无少法可生无少法可灭</p><p>彼生灭二道随事随义现</p><p>知生即知灭知灭知<a href=\"/remen/wuchang.html\" class=\"keylink\" target=\"_blank\">无常</a></p><p>无常性若知不得诸法底</p><p>诸法从缘生虽生即离灭</p><p>如到<a href=\"/remen/bian.html\" class=\"keylink\" target=\"_blank\">彼岸</a>者即见大海事</p><p>若自心不了异生执我性</p><p>性无性颠倒即生诸过失</p><p>诸法是无常苦空及<a href=\"/remen/wuwo.html\" class=\"keylink\" target=\"_blank\">无我</a></p><p>此中见法离智观性无性</p><p>无住无所缘无根亦不立</p><p>从无明种生离初中后际</p><p>痴闇大恶城如芭蕉不实</p><p>如乾闼婆城皆世幻所见</p><p>此界梵王初佛如实正说</p><p>后诸圣无妄说亦无差别</p><p><a href=\"/remen/shijian.html\" class=\"keylink\" target=\"_blank\">世间</a>痴所闇爱相续<a href=\"/remen/liuzhuan.html\" class=\"keylink\" target=\"_blank\">流转</a></p><p>智者了诸爱而平等善说</p><p>初说诸法有于有求实性</p><p>后求性亦无即无著性离</p><p>若不知离义随闻即有着</p><p>而所作福业凡愚者自破</p><p>如先平等说彼诸业真实</p><p>自性若了知此说即无生</p><p>我如是所说皆依佛言教</p><p>如其所宣扬即蕴处界法</p><p>大种等及识所说皆平等</p><p>彼智现证时无妄无分别</p><p>此一若如实佛说为涅槃</p><p>此最胜无妄无智即分别</p><p>若心有散乱与诸魔作便</p><p>若如实离过此即无所生</p><p>如是无明缘佛为世间说</p><p>若世无分别此云何无生</p><p>若无明可灭灭已即非生</p><p>生灭名乖违无智起分别</p><p>有因即有生<a href=\"/remen/wuyuan.html\" class=\"keylink\" target=\"_blank\">无缘</a>即无住</p><p>离缘若有性此有亦何得</p><p>若有性可取即说有生住</p><p>此中疑复多谓有法可住</p><p>若<a href=\"/remen/puti.html\" class=\"keylink\" target=\"_blank\">菩提</a>可证即处处常语</p><p>若住性可取此说还有生</p><p>若谓法有实无智作是说</p><p>若谓法有处取亦不可得</p><p>法无生无我智悟入实性</p><p>常无常等相皆由心起见</p><p>若成立多性即成欲实性</p><p>彼云何非此常得生过失</p><p>若成立一性所欲如水月</p><p>非实非无实皆由心起见</p><p>贪嗔法极重由是生见执</p><p>诤论故安立离性而执实</p><p>彼因起诸见见故生烦恼</p><p>若此正了知见烦恼俱尽</p><p>当知法无常从缘生故现</p><p>缘生亦无生此最上实语</p><p><a href=\"/remen/zhongsheng.html\" class=\"keylink\" target=\"_blank\">众生</a>邪妄智无实谓实想</p><p>于他诤论兴自行颠倒转</p><p>自分不可立他分云何有</p><p>自他分俱无智了无诤论</p><p>有少法可依烦恼如毒蛇</p><p>若无寂无动心即无所依</p><p>烦恼如毒蛇生极重过失</p><p>烦恼毒所覆云何见诸心</p><p>如愚见影像彼妄生实想</p><p>世间缚亦然慧为痴所网</p><p>性喻如影像非智眼境界</p><p>大智本不生微细境界想</p><p>着色谓凡夫离贪即小圣</p><p>了知色自性是为最上智</p><p>若着诸善法如离贪颠倒</p><p>犹见幻人已离所作求体</p><p>知此义为失不观性无性</p><p>烦恼不可得性光破邪智</p><p>智离染清净亦无净可依</p><p>有依即有染彼净还生过</p><p>极恶烦恼法若见自性离</p><p>即心无动乱得渡生死海</p><p>此善法<a href=\"/remen/ganlu.html\" class=\"keylink\" target=\"_blank\">甘露</a>从大悲所生</p><p>依如来言宣无分限分别</p><p>此中如是难可说随智者见即成就</p><p>智者随观随顺门如是皆从大悲转</p><p>一切法中真实性智者随应如理观</p><p>所向由是信得生拔彼众生离诸苦</p><p>此义甚深复广大我为胜利故赞说</p><p>如大智言今已宣自他痴闇皆能破</p><p>破彼痴闇烦恼已如如所作离魔障</p><p>由是能开善趣门诸解脱事而何失</p><p>持净戒者得生天此即决定真实句</p><p>设<a href=\"/remen/pojie.html\" class=\"keylink\" target=\"_blank\">破戒</a>者住正心虽坏戒而不坏见</p><p>种子生长非无义见义利故广施作</p><p>不以大悲为正因智者何能生法欲</p></div>"
}]