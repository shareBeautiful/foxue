[{
    "title": "僧伽罗剎所集经 第194部",
    "author": "僧伽跋澄 译",
    "html": "<div class=\"B1_text\"><p>第一卷第二卷第三卷</p><p>僧伽罗剎所集经 卷上并序</p><p>符秦罽宾<a href=\"/remen/sanzang.html\" class=\"keylink\" target=\"_blank\">三藏</a>僧伽跋澄等译</p><p>僧伽罗剎者。须赖国人也。佛去世后七百年。生此国<a href=\"/remen/chujia.html\" class=\"keylink\" target=\"_blank\">出家</a>学道。游教诸邦至揵陀越土。甄陀罽腻王师焉。高明绝世多所述作。此土<a href=\"/remen/xiuxing.html\" class=\"keylink\" target=\"_blank\">修行</a>大道地经其所集也。又着此经宪章。<a href=\"/remen/shizun.html\" class=\"keylink\" target=\"_blank\">世尊</a>自始成道迄于沦虚。行无巨细必因事而演。游化夏坐莫不曲备。虽普曜本行度世诸经载佛起居至谓为密。今览斯经所悟复多矣。传其将终。我若立根得力大士诚不虚者。立斯树下手援其叶而弃此身。使那罗延力大象之势。无能移余如毛发也。正使就耶维者当不燋此叶言。然之后便即立终。罽腻王自临而不能动。遂以巨緪象挽未始能摇。即就耶维炎叶不伤。寻升兜术。与<a href=\"/remen/mile.html\" class=\"keylink\" target=\"_blank\">弥勒</a>大士高谈彼宫。将补佛处贤劫第八。以建元二十年。罽宾<a href=\"/remen/shamen.html\" class=\"keylink\" target=\"_blank\">沙门</a>僧伽跋澄。赍此经本来诣长安。武威太守赵文业请令出焉。佛念为译。慧嵩笔受。正值慕容作难于近郊。然译出不襄。余与法和对检定之。十一月三十日乃了也。此年出中阿含六十卷。增一阿含四十六卷。伐鼓击柝之中。而出斯一百余卷。穷通不改其恬。讵非先师之故迹乎</p><p>僧伽罗剎<a href=\"/remen/biqiu.html\" class=\"keylink\" target=\"_blank\">比丘</a>所集佛行首</p><p>尔时菩萨始行时。愍<a href=\"/remen/shijian.html\" class=\"keylink\" target=\"_blank\">世间</a>故发趣于道。彼出家故行忍。不相应故。心<a href=\"/remen/sanmei.html\" class=\"keylink\" target=\"_blank\">三昧</a>断无知故行金刚智能。除舍调戏行<a href=\"/remen/zhendi.html\" class=\"keylink\" target=\"_blank\">真谛</a>故除弃意垢。为直行故为苦行。慈孝父母故心坚牢固不舍誓愿。离欲故为闻饶。已念报恩求<a href=\"/remen/jietuo.html\" class=\"keylink\" target=\"_blank\">解脱</a>故着<a href=\"/remen/jiasha.html\" class=\"keylink\" target=\"_blank\">袈裟</a>。欲应息住林间故不观。<a href=\"/remen/xingzhe.html\" class=\"keylink\" target=\"_blank\">行者</a>求知亲故知己身缚口行无欺故一切苦本意无所念不舍有故</p><p>若复菩萨行智能之时。以所知故名曰智能数数于彼行中及诸<a href=\"/remen/zhongsheng.html\" class=\"keylink\" target=\"_blank\">众生</a>不解深义长夜劝励分别决了智能。此深此浅清净其利。此恶此丑亲近善知识。彼法不乱无量无限亦无增损。犹如剑戟所截皆断。彼智能者亦复如是。现第一义故有共慧明。已意暗闭故开彼见明与共相应。以诸行故根门具足。无怯弱故现其威力。欲断不善财业现其有财业。以珍宝不可得故如是现珍宝也。以断命现其<a href=\"/remen/shouming.html\" class=\"keylink\" target=\"_blank\">寿命</a>。断诸结使故是力观察远事。与彼分别皆使决了救彼脆命。以彼愁忧故起<a href=\"/remen/huanxi.html\" class=\"keylink\" target=\"_blank\">欢喜</a>之心。息意不起故去离恶法而成就善法去邪就正。以是之故成其智能力。以<a href=\"/remen/shengsi.html\" class=\"keylink\" target=\"_blank\">生死</a>故欲断望见至出要处。犹步世间故游一切境界。究竟一切智原使至无为</p><p>善住不移动无有生死畏</p><p>即逮不还处消灭<a href=\"/remen/sanjie.html\" class=\"keylink\" target=\"_blank\">三界</a>趣</p><p>百劫所造行欲净众生类</p><p>无有三世想尔能无悕望</p><p>是菩萨行谛之时。彼名谛者心无有虚妄言无有二。常娱乐其中。亦无彼此数数乐彼。寤寐之中未曾调戏亦不<a href=\"/remen/wangyu.html\" class=\"keylink\" target=\"_blank\">妄语</a>。又闻。昔有王。名须陀摩。于王宫生统领四域法鼓远振群臣人民无不闻者。生如此有德人。往诣池水浴洗。乘羽宝之车欲出城门。时有<a href=\"/remen/poluomen.html\" class=\"keylink\" target=\"_blank\">婆罗门</a>颜色端政聪明智能欲来乞宝。婆罗门即白王自称姓名举手乞言。是时王闻乞丐言声便怀欢喜。即报言。止止尊者。须我还国当相救济。夫王之法言无有二。即诣彼池浴洗洗已竟便欲还国。是时有翅飞鬼名羯摩沙波罗。现其恐怖手执王身。是时彼王即自涕零。是时彼鬼观彼王意。云何大王何为啼哭有此愁忧之心。时菩萨报言。我无有此身想。唯我许婆罗门财宝。以是之故便怀愁忧。是时彼鬼即报王言。我未曾闻此甚奇甚特之事世所希闻。为彼人民故来相试。若今设放王去当复还不。时王甚怀喜悦。是时彼鬼身有两翅飞在<a href=\"/remen/xukong.html\" class=\"keylink\" target=\"_blank\">虚空</a>。观其所说即放使去。是时菩萨还国欢喜以财与彼婆罗门。实无有虚施不有悔有是审谛之言。是时国王即诣彼鬼所自称姓名。今已到此。是时彼鬼见王形貌即便惊怖有是实言。王颜色不变除去瞋怒无杀害意。便作是语。甚奇甚特未曾所闻。说此偈言</p><p>我堪饮恶毒洋铜灌口中</p><p>利刀割其体谁敢害法王</p><p>宿福生王族观德无有比</p><p>勇猛实不虚应相为国主</p><p>我今当尊敬从王不复杀</p><p>改往修善行众生随所乐</p><p>是时菩萨行柔和之时。彼心柔和有此名声。言不卒暴。欲求法故常护彼意。未曾起怨恶不生悕望。口不吐恶言。为愚痴故现其智能。除心垢故皆悉称名。无有若干吾我想不随幻。诸佛所拥护于此获如是德。亦无奸伪如是之秽皆悉避之。于中得柔和之心。善根本具足人所爱念。不惜身命神仙所叹誉。如是柔和观彼<a href=\"/remen/shane.html\" class=\"keylink\" target=\"_blank\">善恶</a>之报。彼智<a href=\"/remen/gongde.html\" class=\"keylink\" target=\"_blank\">功德</a>具足如所说。善本不断贫穷之者。施以金银珍宝除去诸秽。寿十岁时遭遇厄难。所欲<a href=\"/remen/zizai.html\" class=\"keylink\" target=\"_blank\">自在</a>亦不<a href=\"/remen/shasheng.html\" class=\"keylink\" target=\"_blank\">杀生</a>。善身造业心所生财口所传教。行所造业除去秽恶所覆盖者。尔时诸比丘世间有身已得休息。非己所有悉尽无余如是已尽。以是之故当去离染着前世所造者。彼已尽更不复造已。断根本苦休坏败。如是说已作是法住于此深妙法中。如手执轮六月不懈。诸佛世尊皆悉觉知皆悉成就。于是便说偈言</p><p>不造谀谄意觉知邪法业</p><p>本亦不造此当作如是观</p><p>勇猛意如海柔和不粗穬</p><p>头面稽首礼无着世希有</p><p>是时菩萨慈孝于父母时。性有报恩恭敬承事。远恶就善随时供给。夙起夜寐瞻父母意无事不办。所约教训未曾违失。有如是柔和之心。以是之故有如是事。心所修行常自观察当办何事。所闻教诫寻即知之。常怀欢喜一切爱敬。念尽知父母之心。常念欲报恩无粗穬言此无处所。又闻。昔者未成菩萨时为大象王。端正无双头眼肌毛皆悉端正观无厌足。耳满充备众象中。长牙瓜方政有娱乐之心。唇齿纯赤头耳满具。形体方圆极大高广犹高山峻。行步庠序七处满足犹青莲花。行步庠序无所罣碍。龙女所生游山泽中色如白雪。便为猎者所获将彼去时。是时山野树木皆悉屈申。水自涌沸将至所止。与种种甘馔饮食亦不肯食。是时象师在前长跪叉手。白彼象言便说此偈</p><p>我本造善本降此神象来</p><p>何为不肯食如有怨恨心</p><p>是时彼神象便答偈言</p><p>我母无有目羸瘦怀愁恼</p><p>忆彼不能食是故愿见恕</p><p>于彼深山中不食。饥渴必当命终。甚痛甚苦毒。各当共别离。以是愁忧亦不能食亦不饮水。无有果蓏与我母者。二人俱当死。作如是辛酸语已。时猎师便怀欢喜放使去。于彼拘萨罗国。有一止住处隐学士名曰睒施。行十善功德备具持瓶行取水。是时拘萨罗国王出行游猎。追逐麋鹿于山中射着。唤呼便忧父母。犹如飞鸟无有两翅。父母年老目盲无所见。今被毒箭俱亦当死。父母修四等心。便说此偈</p><p>惟我父母老目冥无所睹</p><p>父母生子时欲得蒙其力</p><p><a href=\"/remen/zijue.html\" class=\"keylink\" target=\"_blank\">自觉</a>而觉人一切同自相</p><p>如彼色声闻智者自息意</p><p>最胜愍萌类皆至彼道场</p><p>起者尽灭度是世最妙义</p><p>最初发意名菩萨者。有如是众行。消灭无明诸覆盖者。一切无明皆使至有明。无有能除无明者。欲现有明智能所修行除其所觉者。如是菩萨观察。是时于众生类而行大慈。愍世间故发趣于道。皆是爱着亦不自任力势除其所觉者。如是菩萨观察。是时于众生类而起大慈。众生为色所缚。为欲爱缚着。无能有解色者除其智者。如是菩萨观察。是时于众生类而发大慈。众生为阴怨憎二念相系缚。无有能觉此除其智者。如是菩萨观察。是时于众生类而起大慈。众生为苦重担为苦所害。无有能度此苦担者除其智者。如是菩萨观察。是时于众生类而发大慈。众生类常怀恐惧。百苦并至无有能除其恐畏者除其智者。如是菩萨观察。是时于众生类而起大慈。众生之类遭遇饥馑渴爱无厌。无有能脱此饥馑者除其智者。如是菩萨观察。是时于众生类而起大慈。众生之类为因病所逼。一病动百病增。无有能脱此病者除其智者。如是菩萨观察。是时于众生类而起大慈。众生之类生老病死。常自追身而厌患之。无有能脱此生老病死使至无为者除其智者。如是菩萨观察。是时于众生类而起大慈。众生之类众事总猥着有常想。无有能除其总猥者除其智者。如是菩萨观察。是时于众生类而起大慈。若众生之类所为事不办。志性荒乱无有能究竟其事者除其智者。如是菩萨观察。是时于众生类而起大慈。众生之类贪着少味经历众苦。无有能脱此苦恼者除其智者。如是菩萨观察。是时于众生类而起大慈。众生之类常怀犹豫。悕望远正就邪。无有能断其狐疑者除其智者。如是菩萨观察。是时于众生类而起大慈。众生之类有若干见趣。无有能拔此见趣者除其智者。如是菩萨观察。是时于众生类而起大慈。众生之类尘垢着不度<a href=\"/remen/bian.html\" class=\"keylink\" target=\"_blank\">彼岸</a>。无能得度彼岸者除其智者。如是菩萨观察。是时于众生类而起大慈。众生之类三种火盛而为焚烧。无有能脱此法者。亦不能以法雨灭者除其智者。如是菩萨观察。是时于众生类而起大慈。众生之类轮<a href=\"/remen/zhuansheng.html\" class=\"keylink\" target=\"_blank\">转生</a>死无有休息。亦无有能得度彼岸者除其智者。如是菩萨观察。是时于众生类而起大慈。众生之类行垢所染着增益生本。无有能脱此生死者除其智者。如是菩萨观察。是时于众生类而起大慈。众生之类身处大崄手攀脆绳。无能脱此脆绳者除其智者。如是菩萨观察。是时于众生类而起大慈。众生之类犹如桑虫子为行所驱逼。亦无有能脱此使流者除其智者。如是菩萨观察。是时于众生类而起大慈。众生之类发趣大生死常怀悕望。亦无能使还止者除其智者。如是菩萨观察。是时于众生类而起大慈。众生之类发趣恶道常怀欲行想。无有能安处正道者除其智者。如是菩萨观察。是时于众生类而起大慈。众生之类长夜自处幽冥无智之所。由无有能脱此邪道使处正智者除其智者。如是菩萨观察。是时于众生类而发大发。众生之类不照见究竟见贤圣谛。无有能使见贤圣谛者除其智者。如是菩萨观察。是时于众生类而起大慈。众生之类长夜处流滞。无有能脱此流滞者除其智者。如是菩萨观察。是时于众生类而起大慈。众生之类无有闲静。与种种趣相应。无有能脱此闲静处者除其智者。如是菩萨观察。是时于众生类而起大慈。众生之类贪着结使长夜染着。无有能灭此结使者除其智者。如是菩萨观察。是时于众生类而起大慈。众生之类遭遇苦难志性荒乱。无有能使至解脱处者除其智者。如是菩萨观察。是时于众生类而起大慈。众生之类谓欲为净内盛臭处。无有能脱此爱欲者除其智者。如是菩萨观察。是时于众生类而起大慈。众生之类谓欲为乐诸阴苦患。无有能晓第一之义至<a href=\"/remen/niepan.html\" class=\"keylink\" target=\"_blank\">涅盘</a>者除其智者。如是菩萨观察。是时于众生类而起大慈。众生之类着有常想谓不移动。无有能示涅盘之路者除其智者。如是菩萨观察。是时于众生类而起大慈。众生之类计吾我想不解法数。无有能分别法者除其智者。如是菩萨观察。是时于众生类而起大慈。众生之类不得救护厌患于涅盘。犹如大狗常守死尸驰走东西无有休息。愚痴所为今亦如是。与彼狗无异自无性行。驰走东西不解涅盘义。阴盖所覆不悉观察。菩萨起勇猛意使至彼道便有是偈</p><p>多有众生类<a href=\"/remen/liuzhuan.html\" class=\"keylink\" target=\"_blank\">流转</a>生死渊</p><p>观此艰难苦安处至涅盘</p><p>阴云所覆盖无光处幽冥</p><p>智者皆现世除云使光出</p><p>尔时菩萨而行此檀。最初始时兴起法想。甘馔香美<a href=\"/remen/154932.html\" class=\"keylink\" target=\"_blank\">饶益</a>众生随时相应。与第一义相应。心无悕爱味成就充满除去众结。亦无所远离。不逆乞者施已无变悔之心。皆是曩昔施行功德使彼无结着。为众人荷负重担。皆弃结使如今日之施。成其所愿欲使众生所欲皆获。从小已来无种种害意。忍诸种种秽患施功德。渐渐厚导引人民而作船师。数数不废于施。常好惠施内自清净外现秽相。不达一切者。谓一切众生除去憍慢无懈惓心。施心遂增颜色和悦无有怨恨。不自称誉亦不自下。爱乐众生一切所有皆悉惠施。义所成办合集人民。数数惠施无变悔心。心意喜悦叹誉<a href=\"/remen/bushi.html\" class=\"keylink\" target=\"_blank\">布施</a><a href=\"/remen/guobao.html\" class=\"keylink\" target=\"_blank\">果报</a>远彻。以金银珍宝车磲马瑙车乘男女城郭皆悉惠施。内无悭嫉爱彼信施。欲充满彼悕望具足。欲使彼施果皆悉牢固。欲使彼乘船得度。以彼施故具足此义。观察施果捐弃诸结。众生贪着除去使无邪见。除去悭贪随时生。依法雨而雨是故归命</p><p>金银珍宝施车磲马瑙珠</p><p>瞻彼无厌足今礼释师子</p><p>象马及天金色最为第一</p><p>能施和颜色归命解脱者</p><p>车宝为第一珍宝所璎珞</p><p>颜色皆和悦妻子及男女</p><p>金钵盛满银或盛满碎金</p><p>彼以欢喜施谁胜毗沙门</p><p>和悦以自施如果茂盛好</p><p>欢喜而惠施彼满三世界</p><p>男女极端政妇身及头目</p><p>为世而惠施谁与此施等</p><p>檀施无过此<a href=\"/remen/tianren.html\" class=\"keylink\" target=\"_blank\">天人</a>所不及</p><p>犹如彼上人意大海无底</p><p>彼菩萨修行戒时。于彼戒非为无戒。及身口所行心所起<a href=\"/remen/ganlu.html\" class=\"keylink\" target=\"_blank\">甘露</a>之法。如彼花果拥护其根必生果实于彼而得皆是人所行。犹如彼士杀生不与取淫逸及诸放恣。菩萨不饮酒。于诸戒智能皆悉具足。除去非戒于道场而常三昧。远离犯戒亦不有杀意。物性皆清净受彼信施。数数厚味亦无所犯内无所缺去不就有亦不敷花。依见不腐败无秽不造新秽果。所种有新善眠悟无愁。彼众生色最第一。由彼功德故善香远布。受信施故意常牢固。诸根具足故无所坏败。智能住不移故无所不坏。缘彼人故有所增益。为彼人故担负苦恼。因善法故有其处所。无愁恼亦无所染。以形貌故有服饰。为彼人故有其财宝。无限无量无有穷尽。从初发意未曾变悔。况复菩萨禁戒成就。于是便说此偈</p><p>上下及四方诸有闻戒香</p><p>皆悉等具足远欲为最要</p><p>亲近善知识善者作功德</p><p>善色无有比戒香第一福</p><p>诸秽悉休息觉我无有我</p><p>最胜后第七我今当自礼</p><p>若复菩萨行<a href=\"/remen/jingjin.html\" class=\"keylink\" target=\"_blank\">精进</a>时。然彼心有所缘。心亦无懈惓。出家不可障断。为众生故而出家。不移动故有其力缘。种种众生有其精进。不可胜故有其忍。有所长益故示现于世。有其功德故示现众生。摄其心意故彼意不移动。为船师故得到彼岸。以定故不乱。发意躇步则有所度。以彼众生故成其所愿。欲成道故施象马宝车。是时菩萨。于彼众生有是精进。其有闻精进名者发趣于道。一身之中所作功德不可限量。况复如来无数阿僧祇劫所作功德。端坐道场时降伏外道。经历生死以精进意除去愁忧</p><p>精进最第一归命法王主</p><p>于佛善自觉今归命无等</p><p>彼尊为第一法鼓声远布</p><p>于觉觉自觉是故归无着</p><p>若复菩萨行忍时。<a href=\"/remen/wuwei.html\" class=\"keylink\" target=\"_blank\">无畏</a>无所惧无所染。不观彼果报。有其力势拥护众生常远离恶数志性刚强自省己过。一切众生皆怀恐怖。使无恐怖示彼<a href=\"/remen/jielv.html\" class=\"keylink\" target=\"_blank\">戒律</a>。亦为一切众生降伏粗穬。去不善语慈愍众生。彼无量无限依众生语。设有所闻及诸至道迹微妙第一。犹如华果未常不敷华为风所吹动。山岩处穴采取诸花香味种种色处所福德音响。众生之类皆悉喜闻。犹如蜂王采诸花味以用作蜜。及诸小蜂而作蜜者。及诸泉源处处流溢。及诸那陀园快乐无比。有骂詈所为成办。诸求咒术为彼示惭愧。众生修行道者为厄难者而作救护。名曰忍辱仙人。是时迦蓝浮王往入深山欲猎麋鹿。适入山中见此忍辱仙人便前跪问。在此深山为求何道。忍答曰求忍。是时大王不自观察。亦不观察行欲有所试。实时便作是说。我今当截汝手脚。即截彼仙人手脚。复作是问。汝今为求何道。是时忍答言我求忍辱道。实时叹誉忍辱之德。是时大王倍怀瞋恚欲伤害其命。是时仙人已截手脚。便作誓愿言。使我世世勿怀嗔恚亦不有瞋恚。于彼大王解知诸法皆悉虚空。复有异仙。人往至彼仙人所而作是问。云何神仙不起瞋恚于彼王耶。若行此忍辱之时。有此大忍辱之力。当于尔时不起瞋恚之意。观此血色亦不变易。是时护世四天王往诣彼仙人住处。是时提头赖咤。头面作礼便作是问。我今欲杀迦蓝浮王为可尔不。作是语已。是时仙人默然不对。时第二天王复作是问。我今当杀彼男女大小及城郭人民皆悉荡尽。作是语已。是时仙人默然不对。是时毗楼[卄/披]叉王复作是问。我取彼境界国土所有人民尽取杀之愿见听许。是时仙人默然不对。是时毗沙门王复作是问。我欲取彼境界国土移着他方愿见听许。是时仙人欢喜欢誉忍辱之德便说此偈</p><p>截头目手足不起怨恶意</p><p>所有尽施彼况当于世间</p><p>是时护世天王复作是问。云何仙人欲求何等道。是时仙人答曰</p><p>欲使彼王身无有恶行报</p><p>彼王虽凶暴忧彼不自忧</p><p>若菩萨修行三昧时。设入彼三昧有所缘心。未曾忘失亦不放逸专其一心。若复不殷勤求方便亦不受诸行。解诸法味不着于法。于彼地中亦无结使。彼三昧之中清净无瑕秽。伏外敌无怯。弱一心解其气味。心无所着降伏志性未曾懈惓成其所行得三昧。欢喜根精进不移念不错乱。一劫所修觉知道品。念猗欢喜勇猛所获。皆依猗智渐渐得欢乐处。然菩萨行于彼三昧。行时起三昧善行已办三昧。善行若行若住未曾失之。彼以有此<a href=\"/remen/xingshan.html\" class=\"keylink\" target=\"_blank\">行善</a>法具足。起诸善行诸所求皆悉现在前。设心有愁忧渐降伏其意使不忘失。思惟增益增益善。若心放逸复思惟善法。若心怀愁忧缘缚所系即能思惟彼解脱善。于己境界威仪悉善。为人演说乱想秽病及余种三昧。诸功德具足三昧彼处。彼处三昧行报之果实最为善行。犹如青青树木现净解脱。及余青黄白黑皆随彼三昧来往无所罣碍。欲以三昧力火聚日光无所不照。彼得天眼亦复如是昼夜彻照。亦复得天耳彻听有如是之力。彼菩萨得是三昧无限无量不可称计。尽由三昧之力亦由思惟。由不<a href=\"/remen/xiedai.html\" class=\"keylink\" target=\"_blank\">懈怠</a>由智能明。知卷知舒亦由悕望三昧。由去离恶相由逆顺三昧力。如是众想是彼三昧所生。彼彼总持门成三昧。所适之处亦无疲惓。求其方便不坚固三昧故而行三昧。为一切欲故降伏心意。善拥护思惟亦不错乱随意自在。不说人过无量无限无有穷尽。于今三昧断诸狐疑放种种光明。依一切善法诸结使净。数数习三昧依一切善法。于是便说此偈</p><p>获此解脱心三昧无罣碍</p><p>新头趣大海驶流难可制</p><p>若意有所欲心亦不移转</p><p>欲断境界水皆是根门行</p><p>我于百年中担负父母行</p><p>不充我所愿能报父母恩</p><p>已得将护彼指授父母处</p><p>能觉知如是世之所悕有</p><p>是时菩萨行坚固心时。收摄解脱有如是方便。彼有勇猛意所为无罣碍。不为人所制持。是故当方便求。昔闻阿兰迦兰。起诸<a href=\"/remen/chanding.html\" class=\"keylink\" target=\"_blank\">禅定</a>舍彼禅已。更求三耶三佛无上道。便往行南半由旬。中诣彼空闲处作种种苦行。啖果饮水着纯黑皮衣。在树下结加趺坐。或时饮水或时食果蓏或时服气。作如是苦行于草上卧或以灰自拥。乐着于彼三宿之中颜色不变易。九日之中礼跪祠火。诸放逸者随彼言教。或时祠天头目渐羸。两臂露现。或翘一足身体偻曲。亦不盗窃以法自乐。于彼苦行求道亦不饮食。皮骨相连身日日极。身黑面色萎黄犹如箜篌内无有实。肋脊悉现形有百变不可观省少壮之貌永无复有。犹如老象无所任施。坐卧行步而无有力亦不能语。虽复贪命不久在世。当于尔时天使已至彼所住之处。为设方便有如是若干变化。彼为法故寤寐不失其节。如是求解脱不顾其身。于是便说偈言</p><p>设我当融烂人身分为百</p><p>又无瞋恚想众生至无异</p><p>彼意何可贪苦恼无数变</p><p>有计吾我想眠与死何异</p><p>是时菩萨多闻之时。所谓闻名者。自称扬其德最为第一息心。众人所敬待。志性不乱所闻能持。闻持具足亦不忘失。观察其义除去憍慢。有如是之业与智相应。今悉闻知以智无懈惓。恭敬于师长所愿自在。若饥虚者起大慈悲降伏大外道。无所罣碍亦无尘垢。于异剎土现其道行。不为爱欲所染着。起方便意为世人民欲使解脱。尔时菩萨有如是慈心一切智所因皆是方便所起于是便说此偈</p><p>彼闻若干响其色无有变</p><p>牢固不久存况我今日身</p><p>最初受此法有信于世尊</p><p>便生大智能除去诸结使</p><p>尔时菩萨行恩之时。识其恩德亦不忘失。便有是智能。欲报其恩造少功德永以不忘失亦不永尽。犹如种少谷子终身不忘失。昔者菩萨欲求无上道时。在一闲静之处。有鹦鹉菩萨常处彼树。尔时有风吹彼树木相切磨。磨便有火出火渐炽盛遂及山岩。诸生青青树木火悉焚烧。有郁烟起色极自炽亦不时灭。犹如日光尘烟俱起大小树木皆悉被烧无有遗余。犹如天地融烂时。须臾之间闻见者皆为恐怖。所焚烧物随时便尽。诸树木皆悉尽。尔时菩萨为鹦鹉身。一夜之中便作是思惟。犹如飞鸟止此树木。当有返复之心。与彼相应便起恩意。况当我等长夜处其中。亦不能得灭此火。我今政是时现其威力往诣大海中。以两翅而取其水在彼火上而洒其火。或以翅洒或以口洒东西驰奔。是时有神便说此偈</p><p>此火甚炽盛烟云不可近</p><p>虽有此<a href=\"/remen/shanxin.html\" class=\"keylink\" target=\"_blank\">善心</a>亦不能得灭</p><p>是时菩萨鹦鹉语彼天言</p><p>我处此山中未曾失其恩</p><p>云何当舍去使火烧此林</p><p>今我有此力意欲灭此火</p><p>不空居此山欲得报其恩</p><p>尔时树神复作是说</p><p>此鸟有恩慈其色甚端正</p><p>此是应人法世之所希有</p><p>尔时天神作是思惟便语彼鹦鹉菩萨言</p><p>知汝有恩慈为汝当灭火</p><p>相愍有此心我当速灭火</p><p>尔时有大云愍彼鹦鹉故</p><p>今当灭此火使彼愿获果</p><p>况当成等正觉。于是便说此偈</p><p>如来在彼时有此恩慈心</p><p>诸有发欢喜天人所<a href=\"/remen/gongyang.html\" class=\"keylink\" target=\"_blank\">供养</a></p><p>以能到彼岸远离生老病</p><p>笃信已牢固统摄十方国</p><p>尔时菩萨着袈裟时。为世人轨则。为众生等变俗就道。此是大幢盖。如是舍国王妻子。出家学道以度诸狐疑。是时菩萨着袈裟时。有如是增益功德。曾闻过去三耶三佛。游在园观花果茂盛欲得出家。于彼园中人民游行。有佛出世观无厌足。人民炽盛于彼园中无有众音。着袈裟三色清明。耳向解脱声音柔和寿有限齐一切自归。为一切苦故降伏瞋恚色如赤铜。尽力喘息烟风起。见色已便作是说。然与我心相应。起此心是我解脱。是时护袈裟有众功德舍彼瑕秽缘是之故便说此偈</p><p>亦不自识名与彼而相应</p><p>亦不善浴洗降伏故来此</p><p>速降伏彼果割己无所惜</p><p>口作善言教必当自坏败</p><p>虽复作此观与我说是义</p><p>我当惠施彼忍此苦恼业</p><p>已自割己降伏其心。便作是语而说此偈</p><p>莫作苦恼患有如是悭嫉</p><p>此果虽复小恶报无有限</p><p>尔时菩萨乐闲居静处于彼园观。清净无众乱亦无众事。行到彼者皆怀恐怖心所爱乐。曾闻有仙人所居处极妙无比。广说如上仙人所住处。彼所有众事皆尽无余。远此园观去。当于尔时未定阿惟三佛菩萨为兔身。是时兔依仙人住。时兔见仙人下山。便以偈语仙人言</p><p>人身处世间极妙无有比</p><p>已得生人间应处山林园</p><p>善哉此仙人善色面亲近</p><p>无有众瑕恶心自能降伏</p><p>杀害之所起自知齐限量</p><p>能自降伏心无有境界想</p><p>已舍境界可食。我为出家故求解脱道。心意决了莫舍甘露。去彼悕望意功德同处山林。有如是三昧意无众乱。已处此山林。当乐此山林。如夜月照明日照于昼。能仁有恩慈应住此山林。然仙人少壮时。于彼山林中而居住。今年已老何缘舍此去。时是仙人便作是语。自伏其心倍复欢喜而作是语。若仙人去者谁当乐此住。菩萨兔便说此偈</p><p>我今无此豆粳米及余谷</p><p>心能自降伏愿住此山林</p><p>尔时成阿惟三佛遂住于彼。照明于世间乐彼闲居。以是之故当住彼山林。便说此偈</p><p>境界甚庠序山林行苦业</p><p>常乐居闲静当自思惟行</p><p>懈脱身功德心意常和悦</p><p>智能极微妙当亲近山林</p><p>尔时菩萨有此亲友之心。常怀慈心自省所生如实所生。如所闻有山林中广。说如契经。便作是念。此山林无有众果。诸法解脱以忍法解脱。是时菩萨长夜之中有此慈心。诸法解脱于彼人民无所触娆。于彼端坐思惟不移动。鸟巢顶上。觉知鸟在顶上乳。恒恐怀怖惧卵堕落身不移动。是时便观察便舍身而行彼处不动。善殷勤力生乐摄彼。是时鸟已生翅。已生翅未能飞终不舍去。今行此慈竟有何奇亦不恐怖。众生亦未曾为如是自知便。说此偈</p><p>彼能办此事故于人中大</p><p>亦不触娆彼此德无有上</p><p>是故彼世尊最为第一神</p><p>故在道场处功德自备具</p><p>是时菩萨行悲时。自有力势堪负重担求一处所。一切众生我当度脱之增益功德。于诸苦脱无力者除世愁忧。无救护者为作救护。无悕望者为作悕望。无力势者为作力势。诸疾病者为作医王。为老者示现少壮意。为少者示现有力。曾闻世尊行道之时。无数比丘前后围绕。火焚烧园观时。比丘见大火烟起。各驰走向世尊。或有叹誉世尊者于如来前住。彼诸比丘住如来前观者。于是便说此偈</p><p>如我无畴匹三世功德具</p><p>以此至诚语使恶速休息</p><p>说是偈已。是火聚火即休息。是时诸比丘叹未曾有。皆是世尊之恩力。欢喜于如来各各叹说此偈言未曾有。世尊告曰。诸比丘在一闲静处。种种境界若干种色。当于尔时我未成于等正觉。尔时我为桎梏罗瞿也。从彼生已来年少自在。好施于人求微妙行。当于尔时褰荼国界人民炽盛土地丰熟。多竹林苇树木高峻。时火所烧极炽盛渐及山泽。有如是之变。广说如契经。尔时有群鸟众。各各产乳翅羽未生。或有翅始生者。或有堕地者。或有破头尾者亦不堪任飞。或有饥饿者。见彼火炽盛各欲飞去。我尔时见此火已亦不护身。无数百千劫功德有如是护心。我尔时于彼清净便发此心。使此众生脱此大患。尔时我便灭此火火实时灭。我尔时于彼园灭此火行此悲心。况我今日成大悲。今日火当灭。于是世尊便说此偈</p><p>由少之所生本观一切变</p><p>一切皆悉坏慈哀于众生</p><p>彼火即得灭。火灭未久。以智能明灭世人火。尔时菩萨为生死故。菩萨欲生时。救济众生观生苦本。曾闻空静山林之中。有乌鹿鸽蛇在彼止。于彼有仙人菩萨常处其中食果饮水。尔时乌往诣彼仙人所。在一面立。便作是说。世有何苦。尔时乌便作是言。饥为最苦。由何<a href=\"/remen/yinyuan1.html\" class=\"keylink\" target=\"_blank\">因缘</a>而生此苦。我等各各自当陈说。身体疲极烦炽诸根不定。口不能言耳无所闻。常怀思想。是故饥最为苦。此苦患身火所烧。由此饥馑此病难疗。共相牵连皆有如是之苦。是时鹿便作是语。惊怖为苦。所谓惊怖者。身在独处见猎师常怀惊怖。身心之秽常恐无此身。复畏猎师欲杀害己。此身有何牢。要住<a href=\"/remen/wuchang.html\" class=\"keylink\" target=\"_blank\">无常</a>处驰走东西。此惊怖者由何而生。常有此念。彼一切有是行。舍离一切身。我等有此身常。怀惊怖须臾不宁。皆是本所造坏败之苦。有如是惊怖。以是之故。惊怖为苦。是时鸽便作是语。欲最为苦。更乐其中心境界净。思惟所处无脱此欲患。此欲犹如火。亦如脂酥着器。然则炽狂有所说染着其心。欲火亦复如是。染着其心消尽其形增益诸缚。无数劫为欲惑会合炽然烧人形体。以是之故。欲最为苦。时蛇便作是语。瞋恚最为苦。所谓瞋恚者。便伤害人命。无有尊卑。增诸罪根。身体颜色常变易。动有杀意。频蹙眼赤牙齿长利人所恶见。摇头动身长息吐毒。身体肌皮纯有嗔恚之火。一切世人皆不喜见。常伏空处。饥亦瞋饱亦瞋。眼视不善。有如是之变。彼犹如火焚烧山泽。此瞋恚火亦复如是。以是故瞋恚为苦。尔时菩萨甚深之智。思惟此已。便说此偈</p><p>一切皆悉苦亲近其颜色</p><p>生者必有苦听我今所说</p><p>犹如此大患苦恼无有限</p><p>一切是生根是故生非真</p><p>若有必成<a href=\"/remen/pusadao.html\" class=\"keylink\" target=\"_blank\">菩萨道</a>者。流转生死以慈悲喜护愍一切众生。以捷疾之智无所罣碍。有勇猛意修一切智。无懈惓之心<a href=\"/remen/jiaohua.html\" class=\"keylink\" target=\"_blank\">教化</a>无有狐疑。常怀等见志性牢固不可沮坏。得彼气味不失其志。有力堪任分别诸法亦不毁漏。彼成大智能施意解脱无变悔心。一切惠施如湿鞞国王。常修净行未曾懈惓如摩诃提披王忍力具足。如忍神仙戒不缺漏。如布赖多学士常乐出家颜色和悦。若复于爱敬之中意无染着。如大须达施那王游化世俗。瞿频陀王爱乐于法。如郁多罗摩纳乐闲静之处。为伎乐声响清彻。如善觉菩萨在大众中为师子吼。皆得解脱至泥洹界。诸功德具足必成。于道倍益诸德成菩萨行。于是便说此偈曰</p><p>倍无伤害意菩萨功德净</p><p>已志性牢固如日放光明</p><p>爱乐如是法<a href=\"/remen/futian.html\" class=\"keylink\" target=\"_blank\">福田</a>无有秽</p><p>愍彼世人民故说如是业</p><p>是时菩萨不怀恐怖。从兜术天降神。观有为行无常心无乱想。常自观察知所从生处。亦复自知更不受胎。有是真谛究竟其原心无染着。降母胎中住彼处所亦无乱想。于彼观犯戒为恶行持戒为清净亦无染着。于胎之中无不净行。犹如莲花不染着水。于彼多起道意。已有此智能。诸天子常卫护。兜术诸天递来宿卫。现淫不净行乐修梵行。自从菩萨降母胎中。夫人之身未曾有秽。<a href=\"/remen/pusajie.html\" class=\"keylink\" target=\"_blank\">菩萨戒</a>行极为清净。心无伤害之意。施行立誓审谛至诚。欲出于家。大尊妙神天子。皆悉扶持胎净无恼。若举足行七步。时怀出家意即观四方。今当向何方便无众苦。香汁浴洗自然有香池。皆是前世功德所致。天雨优钵拘文罗花而供如来。于是便说偈言</p><p>无数世劳勤救彼众生故</p><p>转轮无有量天人得安隐</p><p>诸有天伎乐皆得欢喜心</p><p>香轮在前转降伏众魔怨</p><p>彼时菩萨从兜术天降神时。梵天众皆悉侍从。若世尊人民天众围绕时。此是第一相。若菩萨从兜术天降神地为大动。若世尊<a href=\"/remen/juewu.html\" class=\"keylink\" target=\"_blank\">觉悟</a>众生尘劳无有杂秽。此初瑞应地为大动。彼众生之类尘劳永不生。最第一乐。是初瑞应。若菩萨从兜术天降神时。有大光明照世间界。是智能光明相初瑞应。诸幽冥之处皆悉见明。亦是智能之相。若菩萨初生时举足行七步。此七觉意之瑞应。是时菩萨观察四方时。此是四贤圣谛之瑞应。是时菩萨大笑时现度人之瑞应。是时菩萨梦见。以此世界为床。须弥山为机。手脚垂四海之外。此是世有常之想。此是甘露法味之瑞应。复梦缇隶迦树生齐上覆三千世界。此是道场之瑞应天人所尊敬。梦见众多飞鸟周匝围绕。皆同一色现众成就之瑞应。梦见虫头黑身白现优婆塞众成就之瑞应。复梦见山顶上行现得利不悭之瑞应。于是便说偈曰</p><p>瑞应未曾有彼有大功德</p><p>起者必当灭苦乐之所更</p><p>见彼皆欢喜必当有佛出</p><p>如日除云雾无复有众尘</p><p>是时菩萨志性不可回转如所说。如月初出于幽冥处众人所敬。即从座起欲得出家。是时便起此心。此最后有斯三更乐。是时菩萨从高床下。尔时亦起是意。此最是高广之床。如菩萨出城门时。是时便作是念。我不得道终不归还。犹如菩萨解璎珞以授车匿。尔时复作是念。计此宝衣最是我后所有。若复菩萨以马授车匿。是时亦作是念。此是我后所乘马。是时菩萨右手执刀自剃头发。是时菩萨复作是念。最是我遗余须发。是时菩萨以宝衣贸鹿皮用作袈裟。是时菩萨复作是念。最是我应所着衣。若复菩萨在道场坐。是时复作是念。我不解加趺坐。不逮一切智不起于座。于是便说此偈</p><p>积德从小起当获无量福</p><p>犹水渧渐涨必成大江河</p><p>观此若干类有为行所造</p><p>应食甘露味消灭诸恶毒</p><p>一切智成等正觉时。观世无常苦空。彼已成等正觉无有众恼。所可因缘成等正觉。起者皆悉归灭。知一切死者与彼生相应皆悉觉知。是时分别眼识作如是觉知。高下随众生所为境界所有。智已办无有狐疑。于彼觉知本因缘等。正觉无有边幅。尔时有众智生觉知有道流布世间。觉知道不可移动。是时尽越一切苦一一分别境界。若于一劫若百劫若百千劫意流转不可移动。无染着意亦不乱。智能无量亦不舍智能。意善分别游境界里求其方便。果报无量智能悉具足。一切无有罣碍。于是便说此偈</p><p>觉一切物亦无有量来往周旋</p><p>无所罣碍悉觉一切最胜所观</p><p>除三界苦当照世间谁能分别</p><p>唯佛能解欲求微妙当求如来</p><p>如来随时与彼相应所当成就</p><p>无有退转</p><p>尔时世尊独游无侣亦无有师。功德无量欲训诲众生。于<a href=\"/remen/fofa.html\" class=\"keylink\" target=\"_blank\">佛法</a>众皆悉成一智成就成等正觉。最尊微妙无等者。觉知一切尘劳所趣根本一切皆悉成。念不移动以智分别一切法度。以一切结使微妙最为第一。畅说一切行故曰一切智。已有一切智。专其一心解一切法。断一切结使故曰一切灭。除去有无有爱。亦无有伴侣。一切功德智成就。等拥护一切众生如父母爱子。展转功德力成就。无贪憍慢故曰最胜。布现八贤圣道而转法轮。彼喻如影不在日前在闇前。此亦如是。一切结使不与道共相应。是故而转法轮。于是便说此偈</p><p>一一功德具彼不可限量</p><p>况色不思议一切相具足</p><p>犹如月光明而照幽冥中</p><p>众宝集于海释种德亦尔</p><p>观诸缘起已智度<a href=\"/remen/shieryinyuan.html\" class=\"keylink\" target=\"_blank\">十二因缘</a>。尘垢牢固起爱着之智意驰其心中。或起有漏智造诸苦行而得出要道。知欲灭诸结使故。无有苦乐之想休息之想。智以<a href=\"/remen/wuwo.html\" class=\"keylink\" target=\"_blank\">无我</a>故得增益。智与共相应识身心空。智欲降伏少壮之意。染着其心起依猗智。自省决了灭诸结使。起明慧智欲降伏结使。起伏息智欲度彼岸故起轻举智自称其身觉。众生以谛挍授起灭尽智。缘彼谛思惟有诸微妙禅。以彼思惟故起度彼岸智。彼心得悕望余者亦得悕望悉同其迹。意有所猗而逮智能四大休止处。思惟与相类趣到彼岸。得天耳智等度彼境界。同其一行已得等度彼岸。得天鼻智依彼识欲有分别智。知他人心智所念。悉清净有所修行。欲化众生故便得自识<a href=\"/remen/suming.html\" class=\"keylink\" target=\"_blank\">宿命</a>智。为彼善色故敷示四大。便得天眼智心有所觉。观察戒清净。得誓愿智大神仙功德。彼三昧种子所生度诸三昧界。欲长益彼故众生欢喜便得究竟智。于是便说此偈</p><p>种种人思念亲近现在前</p><p>分别种种法以示大神仙</p><p>当觉知彼业以舍诸尘盖</p><p>悉达观察心善哉人中上</p><p>彼如实而无有爱欲。不与彼爱欲相应。亦无瞋恚及杀害之意。亦无愚痴觉知彼病。亦无谀谄常怀柔和。亦不自叹誉语出善教亦无有想。除去悕望之想亦无彼此之心。不伤害彼人。自得解脱无所适莫。有慈哀心所为皆悉办。非为无慈心有悲心。无杂秽想亦有护心欲等度护众生故有空心。禁戒具足有无愿心。智能润泽有无想心。亦无所染亦无调戏。为世人民不离调戏。避诸恶业而<a href=\"/remen/shuofa.html\" class=\"keylink\" target=\"_blank\">说法</a>教。禁戒成就无所缺漏。三昧成就定不移动。智能成就皆悉至彼岸。十力具足无能胜者。得四无所畏无怯弱心。独步三界。于大众中而师子吼。于是便说此偈言</p><p>犹如此大海广博极微妙</p><p>十力一切德智者之所观</p><p>犹如此大海澜波摇动时</p><p>有人立彼岸不究其功德</p><p>僧伽罗剎所集经 卷中</p><p>符秦罽宾三藏僧伽跋澄等译</p><p>尔时世尊云何分别。生城所谓尽生无生。断堑度血岸及诸木栅。爱欲所由牢固染着愚痴。愚痴为城无惭无愧。围绕迹无缺漏。五盖为门覆蔽众生。种种爱欲充满瞋恚车。无数种种众围绕。竖憍慢幢吹暗冥螺游行东西。种种邪见缠络其身自<a href=\"/remen/shouchi.html\" class=\"keylink\" target=\"_blank\">受持</a>相。作如是谛思惟。众生种种园观极微妙。心娱乐其中乐到彼处。或到饥馑处。是所求乐商人所行。已度境界行到彼处。利养解脱后世有果。盛热寒暑风雨遭此苦厄。生老病死有是苦恼。当属死生向一切趣。犹如彼船随水东西。于彼中而作是意。狐疑难可入不与共合亦不可与斗。尔时世尊以三昧观如是力难可沮坏。到彼境界彼死处悉灭尽。一切吉利无有为行。于是便说此偈</p><p>生国有众想已度拔济河</p><p>彼堑血满中犹海深无底</p><p>三世闻声响愚城所围绕</p><p>世尊观彼时以权智往坏</p><p>尔时世尊云何降伏魔众。所谓于八解浴池洗。善行无染着渐至解脱门。善无上言教等与住止宿名称远闻。着惭愧衣空无愿<a href=\"/remen/wuxiang.html\" class=\"keylink\" target=\"_blank\">无相</a>以为宝冠。忍力具足颜常和悦。面满充盈布现贤圣八道。种种香熏着若干种衣。本已觉结使为秽。乘禁戒车等见导引前功德围绕。以智能力御彼车。专念不移以善觉悟彼众生。三界闻其教皆本行所追逮以意止为铠。手执法幢挥智能刀。以善想为拂。以十力无畏吹彼法螺。以神足之力于三千世而得自在。善分别七财四辩才不可穷尽。若结使起即能使灭。惠施财业百千万倍不可称计。犹如大象<a href=\"/remen/zhuangyan.html\" class=\"keylink\" target=\"_blank\">庄严</a>其身。摄取众生安处善业。师子奋迅意无怯弱而开法门。或现惊怖或现刚强。内无瞋恚获大财宝。犹罗剎鬼露现牙爪。有如是形状不别眷属。或现猫狐或现魔众。或师子头虎身或七步蛇。或跱立欲相伤害瞋火炽然。或担山吐火若干种变其中。或有狗犬者怀憍慢。或一身两头或弄舌张目或身长颈短。或金翅鸟形。手执刀杖或执轮杵。或师子吼欲伤害人。作如是变怪。或[(牦-厂)-未+牙]牛形状者。鸠盘荼形手执大火焰皆着铠。眼赤光出擎大火焰。求其方便欲相伤害。彼罗剎者。皆有两翅种种鸣鼓。声若干种满虚空中。有如此铃婴颈犹如厌鬼。或童子形手执铁轮。种种恶行若干种状。犹如海神手执日月。以智能刀降伏彼怨。于是便说此偈</p><p>结尽无恐畏长夜乐其中</p><p>种种色形变种种色无穷</p><p>起如是之变亦本所造业</p><p>手执智能刀即能降伏之</p><p>是时世尊云何度灰河。所谓度灰河。时除去悕望及瞋恚。思惟彼灰河皆悉不净。种种之想皆悉除舍。缘彼若干种永尽无余所观察微妙。时不可过渡生死海合会难度。皆是古昔所造行。意所爱乐伽舍救舍(二种草)。顺水而流断其悕望。除去愁树岸边饶草。如是身所造行。树木茂盛种种啼哭。百千种不善行所造手执石。亦是不善行所为。犹彼海中有虫复往求乐处。为欲所回转伤害场界。瞋恚炽盛眼如赤铜。心修清净欲想盈满。而成灰河及诸坑渠峻难。色声香味细滑。皆是有漏剑戟悉布彼地。有大幽冥亦无光泽。依彼随流上下如是之河。尔时世尊菩萨无量生死中。皆欲远离便起是心。此灰河甚为崄难刺布其地。极幽冥无有光明。如此人众顺流。于彼我今当断其流。作如是誓愿已而求方便。以法忍为世作轨。倍复作方便等度禁戒地以此安处。以四贤圣谛观察四方分别决了。以无漏等见山踞生死岸。已踞彼生死岸。至善业等业等方便娱乐三昧。八贤圣道皆悉分别。已欲至彼岸以神足之力五根亦无所畏以涅盘之处于彼止住解脱禅三昧。众华茂盛不出无为者觉知分别。是时世尊为契经者锭光佛之印一切华无上(佛名)毘婆施(随叶佛)生彼种姓家堪任说法。于是便说此偈</p><p>有力无有限当怀恐惧心</p><p>灰河深无底愚者乐游彼</p><p>尔时世尊力度彼没溺者</p><p>已到安隐处为人说其要</p><p>大商人本誓愿成就。志性柔和依种种功德。而自严身随时适化。为众生类观结使根本。获智能降伏彼恶使。就善随时智成就。善观诸根法常微妙。善依彼智善问智成就恭敬忍。善说第一法彼义。说法义辩善成就贤圣究竟智成就法辩成就。所谓义辩者。名身句身味身。皆悉分别若干种声。彼辩才义善犹如此名身句身味身皆使趣善。音向辩才善于此三辩才与共相应解脱三昧。于道回转善知他心。智成就彼有所授决亦不移动。先问其义说无碍法。使趣一智能道。彼皆成就授决成就。无处智成就。善趣一切诸法。于是便说此偈</p><p>有现智能宝亦说诸义辩</p><p>淡泊无佛等功德亦无双</p><p>本去心无来安使作净慧</p><p>以救世俗业为世开甘露</p><p>尔时世尊云何说法。所谓随前所求皆悉充足。为说解脱德义。如实不虚味尽具足。随其时节渐渐与相应义。中间皆悉分别。前后与共相应。种种若干界随如意说应前人器。诸法义有勇猛意。有诸智变化有果实。分别法界无有限量。一切智所为起如是法亦无所猗。除去悕望觉法行业亦不自称誉。与众生说法解诸病本末。三意止成就不怀悕望。摄取彼众叹未曾有。天人所供恭敬善住彼处。于是便说此偈</p><p>如彼永灭法最胜口所宣</p><p>善说牢固行智能等无量</p><p>彼是甘露味外不受尘垢</p><p>已练诸瑕秽亦无杂恶患</p><p>彼无有秽恶。除去愚痴意性清净。以舍外事当<a href=\"/remen/chengfo.html\" class=\"keylink\" target=\"_blank\">成佛</a>眼。意无所着亦无疮痍。以过心意不造过去彼以休息。皆悉平正心不移动得第一义。一身苦行彼行造若于身亦无众想。于声闻中或以天耳闻声。彼无所持于世俗中起知他人心智。种种有为行不以为劳。以众生故自识无数宿命之事。如今娱乐一切色行。或以天眼观色。众想亦不移动。诸结已灭已现非义。以苦誓愿故亦不造悕望休息清净。彼智不坚住识处欲已尽。彼以般涅盘义流布世间内自依猗。于是便说此偈</p><p>意无有愚痴寂然无众行</p><p>佛所觉意业是故我归命</p><p>为彼人说法清净无瑕秽</p><p>游彼园观间及诸隐学处</p><p>尔时世尊谓是福田。依彼福田有所悕望。犹如依麦谓麦田稻田。彼佛世尊亦复如是。依福田故故曰福田。以是故号曰福。若干百千行成就此福田。智能根所生思惟等业已度到彼岸。依彼而说法无起灭之想亦无彼此心。除去断灭等见等志无彼等见想。等志吐妙言身等善无恶。向亦无有染污等成就身亦无疾患。等见生等语成就命成就。以欢喜界故彼一切时尽微妙无有上。于众会上最为第一。于是便说此偈</p><p>福为第一田无数劫清净</p><p>愚者不观察彼则堕盲冥</p><p>诸有好信者受施能消灭</p><p>今以安处住必还安隐处</p><p>说世最希有出现。犹如优昙钵甚奇甚特。荷负众劳叹未曾有。出现于世中间。有如此勤劳。有此未曾有出现于世。甚奇无与等。有大道生亦不依辟支佛等。不等处有如是生。犹如日出不择坑渠悉照。有如是大智能而照极净福田。生如是增益天众。善行所致如是。出世益众生类布现教诫。无明暗蔽永尽无余。欲布现道解脱生死各各相依倚。犹彼众生有形之类皆悉庄严。是时众生极被润泽。第一众得成与解脱相应。因道迹诸恶已息。思众生类与说法味。作诸桥梁度彼人民。于是便说此偈</p><p>其有众生类观察如来者</p><p>皆发欢喜心即得离世患</p><p>第一微妙福娱乐亲属众</p><p>发趣涅盘道寂然得解脱</p><p>尔时世尊有此解脱。于彼爱欲诸盖心。不与相应故曰解脱也。彼精进亦不懈怠。所生根本数数修习。清净无瑕功德不可限量。不断解脱境分别因缘亦不起法想。所愿充满亦无有嫉妒心。诸垢永尽度诸尘结。以智不处生死。亦不舍之。智能解脱分别。犹秋月照明幽冥处皆使有光犹如流水树木皆悉润泽。随时敷华。犹彼水驶流沫随水回转所生至到处皆悉充满。世尊亦复如是。无余涅盘解脱驶流。于是便说此偈</p><p>佛能灭众恶解脱最为妙</p><p>除暗现照曜如月星中明</p><p>昼与夜无异<a href=\"/remen/changzhu.html\" class=\"keylink\" target=\"_blank\">常住</a>不移动</p><p>既得解脱法智能照现彼</p><p>尔时世尊有是尽智。分别尽智我已知。苦习已除以尽为证。而修行道作如叹说。本所造行疗治彼疾。淫怒憍慢究尽其原。以等智灭淫欲。此是涅盘之智如实不虚。譬如有人受众苦恼无能度。彼人亦不可疗治现病原本。便作是念境界微妙。如是所生皆悉修行。除去阴盖断诸结使。譬如有力之士种诸病根无能当者。未起方便意彼亦不可疗治。有如是患淫怒痴。以尽智使得欢喜。犹如有人常畏崄难之处。彼有种种苦恼疹疾。彼若见一浴池清净无有尘垢。挟池两边有清凉风起。鱼龙游戏视水见底。虚空清净亦无云噎。优钵拘文陀华悉满其中。枝叶华实皆悉在水中生。有是种种微妙树生其中。若有见者皆怀欢喜心。然此人于彼浴池除去苦恼亦无饥渴。得是欢乐所为已办。于彼浴池底有微风起。观察是时。若于彼若坐若卧。彼世尊亦复如是。本所造淫怒痴皆悉除尽。于生死原现如是浴池。何者于三界所生众生。拔济苦恼皆悉成就以为桥梁。复以等见犹彼清凉浴池等三昧清净。未曾有移动等志。犹彼鱼龙等解脱。颜色无比等方便。犹彼优钵拘文陀华观无有厌等念。智能犹彼重云。世俗三昧不以经心大众围绕。若得彼浴池甚爱欢喜。彼于法浴池中洗浴。若饮所有淫怒痴永无有余。亦无众患亦无饥渴。成就如此法。复以斯法惠施众生至涅盘所。所作已办亦无恐畏。到安隐解脱处念乐至无余涅盘界。复以善法使众生共。是时佛世尊坐不移动。于是便说此偈</p><p>日夜所造行欲使众生安</p><p>究竟怀欢喜无有若干苦</p><p>况当长在世众患常逼己</p><p>不以苦尽智离俗至彼道</p><p>尔时世尊有无生智。所谓彼无生智者。我以知苦更不复尽。苦以尽习更不复除。习以尽为证更不复作证。以行<a href=\"/remen/xiudao.html\" class=\"keylink\" target=\"_blank\">修道</a>更不复修道。以是之故名曰无生智也。是故无生智彼智大功德大事兴灭本末。犹如种谷子随时溉灌。与共相应稍稍长大。随时茂盛或时不生。世尊亦复如是。识子为智火所烧。各各与相应除生死原识处无欲。亦不常住诸行已尽。于其中间所起心垢不可思议。心所造更亦不造。于是便说此偈</p><p>诸起无生智诸佛所拥护</p><p>觉知苦原本起诸苦恼患</p><p>彼智无怯弱清净而无瑕</p><p>于彼坐道场无起无灭意</p><p>尔时世尊布现于戒起。诸村落城郭人民。皆使奉持禁戒具足。其有犯者不与彼相应。消灭恶心与彼相应。与十善行相应。使净众生尽同功德。如是众德成就。在众有是功德无众乱想。于中力勤行前所誓愿皆使获果。不欢喜者皆使欢喜。前于诸佛所造功德。得欢喜者重令修行。未曾有出世降伏外道。解脱功德为惭愧者皆安隐之。已威仪礼节故于现法中而尽有漏。断其根本更尽余漏而不复生。与道相应。作如是说。使梵行久住。天人得安隐。彼教诫语皆悉受诵。诸比丘随其所犯皆悉避之。作如是语已尽拥护。犹如孔雀拥毛牦牛护尾。于是便说此偈</p><p>如来结禁戒为法而布现</p><p>第一乐奉行犹好戴天冠</p><p>设有住彼者得此三昧意</p><p>无有犯此者如海不过际</p><p>是时世尊有如是微妙之首。牢坚无缺漏视之无厌。不可沮坏犹如团盖。观肉髻相无比无有能见其顶者。无有能摄其相。彼有微妙眉发。善生善分别者。发细青色极微妙。于是便说此偈</p><p>释梵及世人尽集观生时</p><p>皆悉在其上无能见其顶</p><p>本不起轻慢得为释师子</p><p>由此行报故得是顶上相</p><p>尔时世尊有是微妙之发。善生在顶上各各软细而生。无有参差亦不乱错。各各齐等螺文右旋。诸相具足善住。如是色相极软细韑耀光生。其光彻照无与彼等者。犹如藕茎丝极软细无能度其上者。亦不可沮坏。其有眼见者皆获安隐福最为第一。善香种种熏。皆是众行具足。有如是相满行所行。成无上等正觉。于是便说此偈</p><p>软细无长短发如绀青色</p><p>如来颜清净如夜清月现</p><p>种种香远布闻香悉分别</p><p>细软风吹香犹彼罗栴檀</p><p>尔时世尊有如是额。牢固如金刚。极平正亦无有皱。方正其有睹者。皆怀欢喜而无厌足。亦不点污亦无白黑。处所充满所行业不缺漏。见者欢喜无害意。眼净无瑕众人见者一切吉祥。无数百千行所成办。然后得如来额。尔时即说此偈</p><p>微妙极清净尽脱诸恶行</p><p>佛额不思议如象牙在水</p><p>彼所说言教如来额无比</p><p>如虚空清净人见皆欢喜</p><p>是时如来有眉间相。最明曜处面门中。犹牛乳色极软细。犹如白缟练白雪色。如日初出如拘文陀花。色极白无比。如秋时月极清明净。右旋亦不太高亦不太下。一切无罣碍。其有睹相无有众病长与肘等。极微妙色不思议。放光已还复其处。皆是本行所造。犹如此面微妙。于大众中而说法教。于是便说此偈</p><p>种种百行造如来眉间相</p><p>此是福良田亦是本行报</p><p>不粗亦不细右旋色微妙</p><p>出相与肘等三世无不见</p><p>如来眉间相清净无众瑕</p><p>犹如安明山于众山第一</p><p>于诸法自在能净众生类</p><p>如是面满相无过眉间相</p><p>彼色行所造解脱无有比</p><p>已灭意垢火众生同其净</p><p>尔时世尊有如是微妙清净之眼。犹如彼百叶华色。华叶各离无幽不照。犹如虚空优钵青文陀罗花色。眼睫极白犹如雁王而无有异。极白无比最为第一。观四方剎皆悉见之。于其中间皆悉见彼剎有形之类皆悉分别。彼无有欲亦不卒暴。无有瞋恚亦不与瞋恚相应。观彼剎土善恶之行。所有微妙之事。亦能观察亦无恐惧惊怖之心。修行慈得悲不邪视。于一切众生亦修喜无有厌足。以守护诸善法。一一分别法遍满一切剎。彼作如是知观无有恶无懈怠。于是便说此偈</p><p>眼净极微妙一切不可沮</p><p>百福之所造然后成如来</p><p>善法极清净亦无有众恼</p><p>面色如天王是甘露出现</p><p><a href=\"/remen/faxiang.html\" class=\"keylink\" target=\"_blank\">法相</a>亦具足亦无众恼患</p><p>亦如彼明镜面像于中现</p><p>观彼众生处视之无厌足</p><p>然后成正觉演说甘露法</p><p>是时世尊有如是微妙鼻。本无数百千劫生中。起是种种智能皆悉分别。于生死处拔<a href=\"/remen/qingai.html\" class=\"keylink\" target=\"_blank\">情爱</a>刺。欲度到彼岸。欲拔一切爱刺。为世人民勤行如是苦行以惠施人。或以戒而度脱人。皆是本所造一切义具足无杂秽。疗治疮痍犹如金聚色最第一明。欲得到彼处者。心所爱乐亦无欺诈。于彼布现一切取要行所造。于是便说此偈</p><p>微妙无杂秽如来鼻第一</p><p>犹如鹦鹉嘴是故归命之</p><p>当在面门中众生所宗仰</p><p>彼鼻如是妙如赖频陀花(似鹦鹉)</p><p>是时世尊有如是齿。无缺漏平正无高下。犹如白雪螺色。亦如彼拘文陀罗花色。有此微妙色极清净行具足。有光明悉脱诸恶行。犹如金刚不可沮坏牢固。如来齿四十上下各四牙。齿上有千辐轮相。于是便说此偈</p><p>如来齿平正说法极微妙</p><p>无缺无落堕犹彼提勒华</p><p>眼净极微妙善色无变易</p><p>释种种此德方齿四十具</p><p>是时世尊有如是广长舌。未曾有虚善色不可坏。如阿舒伽树华(无忧)。犹莲华叶极软细滑。亦无粗言犷语。除去淫怒痴患生安详处。欢喜爱乐禁戒成就。有所宣说无不得度者。以法智济拔贫穷。于想味淫怒痴得解脱。皆是本行所造。如来舌相皆悉覆面甚奇甚特。于是便说此偈</p><p>百福所造行如来舌第一</p><p>齿唇悉平正常吐甘露法</p><p>若得若干味妙色及不妙</p><p>悉能分别味次第不失序</p><p>如来是时有如是言教。说有漏行善音响无粗犷。言辞功德等具足功德无量。有常无常行志性无怯弱。甚深无底色最第一。所说言教终无有烦。义义相应现本缘起。善分别法方便随时。教化众生无有瞋恚。自庄严身息意为乐。供养智者叹誉名称各与相类。犹如鸿鸟乐彼渊池。诸有遭百千苦恼者皆救济之。使众生类悉得欢喜。于生老病死度到彼岸。无悕望想得最胜行。心无众结现诸善行。得未曾有行以船渡水无有恐怖。度一切生死叹誉禅德。功德微妙寿命灭心意至涅盘界。得甘露法灭一切生死原指授善恶。闻者不怀怖如光不可蔽。于是便说此偈</p><p>以法御示现供养佛所行</p><p>以忍之力势如彼华开敷</p><p>饱食甘露味盲冥不度彼</p><p>能食此甘露得度生死地</p><p>尔时世尊有如是响。所说功德亦无粗犷。犹鹖鞞鸟音极微妙。声彻四方展转闻教。于众生类有是力势。亦不出众外皆悉闻净声。悉是本行所作。如<a href=\"/remen/fanyin.html\" class=\"keylink\" target=\"_blank\">梵音</a>如哀鸾。尔时闻有五种声甚深无底。所有言教降伏外众。犹如彼龙改本所习。往古有如是色极妙无怯弱。若以眼观察而知之。无所染着息心与味相应。数数息心无厌足亦不相违不与瞋恚相应。此皆行报功德所致。故曰乐沙门有如是心。依彼心有如是五种。曾闻水流声闻已欢喜。况当今闻如来言教长益善根。闻音响欢喜长益解脱。于是便说此偈</p><p>声响柔和好佛音息心乐</p><p>善胜来听教功德无有量</p><p>诸有闻音响本行之所生</p><p>已能觉知彼降五百孔雀</p><p>尔时世尊有如是面。甚清净无瑕秽。极端正无比。善眼观无厌。耳垂睡。唇如朱火。色如天真金。齿极白微妙无极。平满无点污。亦无疮瘢亦无愁忧无有众恼。睹者皆欢喜。其功德不可称量。有第一香本所造行。犹如月满极净无瑕秽最尊第一。若结加趺坐与大众说法。前后坐者皆见其面。若从禅起先与众说法。于是便说此偈</p><p>一切欢喜乐欲睹如来色</p><p>以得见如来犹彼月盛满</p><p>得利第一乐无过如来众</p><p>三五月盛满等说如来乐</p><p>是时世尊有如是头。善生牢固极端政无比无有高下与自身相相称色最第一。犹彼那罗延天八臂力不可尽灭。彼处所与金色相类。彼相最微妙善色极妙。一切无罣碍。于是便说此偈</p><p>满足最微妙渐渐缘彼行</p><p>如来有此头释种幢无比</p><p>一切无能害发意于如来</p><p>三界众生类叹彼如来德</p><p>尔时世尊有如是臂。善生无比如彼须弥山。肩亦微妙无与等者。无高无下极软细。犹彼娑卢树王软细不可害。如瞻匐华软细不粗。所生软毛色极青。各各右旋极软细。一切观者皆获欢喜。极微妙申手降伏魔地证知我。于是便说此偈</p><p>犹世伽鸠树降伏诸魔众</p><p>譬如金刚杵是故归命佛</p><p>为三界唱导为法所光照</p><p>彼意无有量归命最胜前</p><p>是时世尊有如是手。极自柔软善生无比。亦不坏败无缺漏。泄具足满犹高山峻。手有千轮相指间连膜。爪极白净如日放光。如优钵华皆悉敷华叶软细。若说法时众生闻者无不得度。言常随时于本所造。生处光明彻照手掌解脱。若得慈悲寻光明来皆悉得度。善分别众生远恶就善。与众生说法。于本生处得慈悲喜护。欲除不善行修诸善行。告众生曰。一切皆苦。莫受彼尘垢厌患生死。众生清净使得悕望。欲除彼幻惑。若彼<a href=\"/remen/zuochan.html\" class=\"keylink\" target=\"_blank\">坐禅</a>时。一切魔众皆趣彼所。种种车乘骡驴骆驼象马牦牛禽兽师子狗猪羊。或作马头种种形状。带刀张弓执箭。或撞钟鸣鼓尽作魔众形。欲来害三佛。是时世尊以指按地。此地太好山林城郭泉源浴池种种泉源。皆有珍宝满彼浴池。或盛金钵中。有力人扣彼钵。便有声出手抚法轮极妙无比。于是拜手佛便说此偈</p><p>第一清净业转无上法轮</p><p>如来手微妙极妙无有上</p><p>彼手应抚转法轮处在一</p><p>不见彼住处不见有试者</p><p>若转法轮时随彼众生义</p><p>以转此法轮众生得安隐</p><p>尔时世尊有如是身。极方正无缺漏禁戒成就。如师子臆功德缠络上下相称。如优钵华色亦不坏败。甚深行时右旋不高不下。极软微妙皮毛皆右旋倍微妙无比。犹瞻匐迦极香。亦不少亦不老。无有不与彼相应。不与瞋恚相应。诸根具足世未曾有。渐牢固极微妙。不缓不急金刚之体。善分别众生。其有见者皆发欢喜心观无厌足。圆光七尺犹安明山在大众中犹若象王于象众中最为第一。犹那罗延王一切无能害者。于是便说此偈</p><p>于百劫造行得为人中上</p><p>今得此色身今亦无与等</p><p>以灭淫怒痴诸恶永以息</p><p>是故今稽首使我后亦尔</p><p>设起淫怒痴寻时能使灭</p><p>今观佛颜色身无众恼患</p><p>尔时世尊有是佣脾。上下俱等善生。微妙无比无不平处。使人欢喜与身相应。于是便说此偈</p><p>佣脾清净妙第一无有比</p><p>其有睹见者无有诸瑕秽</p><p>微妙生软毛善住如金色</p><p>更不受余趣观此最妙色</p><p>尔时世尊有此[跳-兆+专]肠。如是生圆渐渐佣细与身相称如鹿[跳-兆+专]肠。善光清净无与等者。于是便说此偈</p><p>如来[跳-兆+专]微妙色亦无有比</p><p>当观一切相一一难称量</p><p>当觉彼如是一切世所称</p><p page margintb15></p></div>"
}]