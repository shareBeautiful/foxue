[{
    "title": "佛说师子素馱娑王断肉经 第164部",
    "author": "释智严 译",
    "html": "<div class=\"B1_text\"><p>佛说师子素馱娑王断肉经</p><p>大唐<a href=\"/remen/shamen.html\" class=\"keylink\" target=\"_blank\">沙门</a>智严译</p><p>我忆过去<a href=\"/remen/wuliangjie.html\" class=\"keylink\" target=\"_blank\">无量劫</a>有王名曰素馱娑</p><p>其王一时出游山群臣部从猎虫兽</p><p>忽逢雷雹恶风起诸人分散悉惊惶</p><p>王独走入深山林临河苏息无人伴</p><p>牝母师子在山薮见王独坐逼王身</p><p><a href=\"/remen/zhongsheng.html\" class=\"keylink\" target=\"_blank\">众生</a>恶业夙缘故转种<a href=\"/remen/diyu.html\" class=\"keylink\" target=\"_blank\">地狱</a>苦无量</p><p>王与师子夙<a href=\"/remen/yinyuan1.html\" class=\"keylink\" target=\"_blank\">因缘</a>欲情俱起共交会</p><p>多劫食肉<a href=\"/remen/shasheng.html\" class=\"keylink\" target=\"_blank\">杀生</a>者夙习故入师子胎</p><p>便生人身师子首斑足丈夫如兽王</p><p>长成迅速甚猛利问母我是谁体胤</p><p>其母师子答子云汝父竭国素馱王</p><p>子闻是已速往寻摩竭提国父王所</p><p>引现具启往因缘王闻自悟收为子</p><p>然为父王年老迈登楼册子立为王</p><p>号为师于素馱娑御殿朝政理臣民</p><p>师子展转恶习故多劫食肉害众生</p><p>虽居人王不食谷唯餐鸟兽水陆虫</p><p>供进杂肉时将至闼拔兽肉狗衔将</p><p>阙肉厨人惧王斩走出捕捉小婴孩</p><p>密截头项并手足全煮镬中供进王</p><p>王食其肉甚将美长嗜肉味状烧薪</p><p>王问食官是何肉食官惶怖具启王</p><p>王赦其罪勿忧愁每日供进是肉来</p><p>厨人既承大王教变服每日盗他儿</p><p>积年窃盗他男女如行罗剎复如鹰</p><p>国内人民并持服为失子息各慞惶</p><p>两两执手互相问气噎无处告皇天</p><p>邑人守捕获其贼厨贼诉云不自由</p><p>国人闻此启谏王王闻忿怒大嗔责</p><p>比日令密进孩肉从今每自料一人</p><p>亲戚臣民次第食如羊栏内被牵将</p><p>阖国绝望无控告普集王衙欲除君</p><p>王上高台祈神鬼请翅飞腾免斯难</p><p>若得翅飞取诸方百国王头祭山神</p><p>师子猛兽恶习故立得翅飞接诸王</p><p>囚絷高峰峻岩上已得九十九国王</p><p>惟少一王拟当祭师子而下更寻求</p><p>于时王舍菩萨王号为闻月园苑浴</p><p>师子见王坐玉碇下捉右臂欲擒将</p><p>尔时闻月王悲泣师子问王何故啼</p><p>我闻大王勇猛智菩萨不顾身命财</p><p>若也如是当应忍何得苦忧不自由</p><p>闻月答王师子云一切忧苦不过慈</p><p><a href=\"/remen/xiuxing.html\" class=\"keylink\" target=\"_blank\">修行</a>菩萨大慈悲我今忧彼百国王</p><p>一生豪贵主天下今日囚絷命欲终</p><p>我又百国求<a href=\"/remen/fofa.html\" class=\"keylink\" target=\"_blank\">佛法</a>请得法师远方来</p><p>未及听法亲授教国人渴仰未曾闻</p><p>汝舍施我一七日<a href=\"/remen/gongyang.html\" class=\"keylink\" target=\"_blank\">供养</a><a href=\"/remen/sanbao.html\" class=\"keylink\" target=\"_blank\">三宝</a>听法音</p><p>集会群臣嘱累法八日当自迎大王</p><p>以其菩萨无诈妄师子许王七日期</p><p>八曰闻月出城迎舍身施待师子王</p><p>于时师子如云现擒接闻月对众将</p><p>师子问王可<a href=\"/remen/wuwei.html\" class=\"keylink\" target=\"_blank\">无畏</a>敢出我前如兽王</p><p>闻月答王师子言是身虚假施大王</p><p>宁舍百千身命财不犯前言失汝期</p><p>和颜悦色方便语听我少时说因缘</p><p>汝欲祭祀邪神鬼诸部善神与汝殃</p><p>十方佛剎诸贤圣多劫汝不更闻名</p><p>是身虚假合因缘命若电光无停住</p><p>五根六识无人我眼耳鼻舌触为因</p><p>如幻变化见众像众生<a href=\"/remen/wangxiang.html\" class=\"keylink\" target=\"_blank\">妄想</a>执为真</p><p>从头至足验此躯无有一事是<a href=\"/remen/changzhu.html\" class=\"keylink\" target=\"_blank\">常住</a></p><p>如水中泡剎那灭老病死苦亦<a href=\"/remen/wuchang.html\" class=\"keylink\" target=\"_blank\">无常</a></p><p>汝今虽肉养其身究竟无依无善路</p><p>杀生无量食啖肉展转受苦恶道中</p><p>尔时闻月无量偈劝化师子素馱王</p><p>师子闻已渐回心听闻<a href=\"/remen/wuwo.html\" class=\"keylink\" target=\"_blank\">无我</a>实相体</p><p>师子问王如何计祭祀无罪得神欢</p><p>闻月答云办素味无辜净食祭祀天</p><p>师子依命祭山神舍身施与闻月王</p><p>山中囚禁诸王者并皆付嘱闻月将</p><p>闻月各引还本国依旧安置理人民</p><p>并将师子素馱王摩竭提国坐本宫</p><p>和合诸臣及万姓合国断肉不杀生</p><p>尔时闻月发大愿愿我成等正觉时</p><p><a href=\"/remen/jietuo.html\" class=\"keylink\" target=\"_blank\">解脱</a>一切普含生此等诸王同<a href=\"/remen/chengfo.html\" class=\"keylink\" target=\"_blank\">成佛</a></p><p>所授师子王妙法愿其重罪得云销</p><p>又念过去阿僧祇劫。释提桓因处忉利宫。以于过去食肉余习。变身为鹰而逐于鸽。我时作王名曰尸毗。愍念其鸽。枰身割肉代鸽偿命。尸毘王者我身是也。后当作王名曰闻月。其时帝释化为鹰者。后当作王师子素馱。释试我故尚生恶道。况余众生无惭专杀。食啖血肉无止足时。一切众生从无始来。靡不曾作。父母亲属易生鸟兽。如何忍食。夫食肉者。历劫之中生于鸟兽。食他血肉展转偿命。若生人间专杀嗜肉。死堕阿鼻无时暂息。若人能断一生食肉。乃至成佛无由再食</p><p>佛说师子素馱娑王断肉经</p></div>"
}]