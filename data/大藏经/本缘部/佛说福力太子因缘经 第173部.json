[{
    "title": "佛说福力太子因缘经 第一卷",
    "author": "施护 译",
    "html": "<div class=\"B1_text\"><p>　　佛说福力太子<a href=\"/remen/yinyuan1.html\" class=\"keylink\" target=\"_blank\">因缘</a>经　第一卷</p><p>　　西天译经<a href=\"/remen/sanzang.html\" class=\"keylink\" target=\"_blank\">三藏</a>朝奉大夫试光禄卿传法大师赐紫<a href=\"/remen/shamen.html\" class=\"keylink\" target=\"_blank\">沙门</a>臣施护等奉　诏译</p><p>　　尔时<a href=\"/remen/shizun.html\" class=\"keylink\" target=\"_blank\">世尊</a>。从本座起。诣安陀林。于一树下。昼日栖止。宴寂而坐。是时诸苾刍众。于其园林。别会一舍。依次而坐。所谓尊者阿难。尊者闻二百亿。尊者阿泥楼驮。尊者<a href=\"/remen/shelizi.html\" class=\"keylink\" target=\"_blank\">舍利子</a>。如是等诸苾刍众。既共集会。乃相谓言。<a href=\"/remen/shijian.html\" class=\"keylink\" target=\"_blank\">世间</a>人众。何所修作。多获义利。尊者阿难言。色相行业。若人修作。多获义利。尊者闻二百亿言。<a href=\"/remen/jingjin.html\" class=\"keylink\" target=\"_blank\">精进</a>行业。若人修作。多获义利。尊者阿泥楼驮言。工巧行业。若人修作。多获义利。尊者<a href=\"/remen/sheli.html\" class=\"keylink\" target=\"_blank\">舍利</a>子言。智能行业。若人修作。多获义利。如是说已。咸作念言我等今者言说差别。不相齐等。所谓各各建立最胜。若以此义。往问世尊。必为我等随应宣说。如其所说。我等奉持。何以故。世尊大师。能断疑故。是大悲者。譬如日光烛诸幽暗。以一切智。破诸疑惑。解除苦网救度有情。令归正道。等视有情。犹如一子。一切法中。而得<a href=\"/remen/zizai.html\" class=\"keylink\" target=\"_blank\">自在</a>。以一切法。作大利益。大牟尼尊。能与一切。息诸疑惑。佛常勤为解除疑结。是故我等宜共往问。时诸苾刍互言议已。欲往见佛</p><p>　　是时世尊在于林中。以净天耳过于人耳。闻苾刍众以如是事集会议论。即从三摩地起。诣苾刍所。时诸苾刍。前迎世尊。设座奉请。佛就座已。告苾刍言。诸苾刍向闻汝等共相议言。世间人众。何所修作。多获义利。初阿难言色相修作多获义利。闻二百亿言精进修作多获义利。阿泥楼驮言工巧修作多获义利。舍利子言智能修作多获义利。如是说已。又起念言。所说差别。不相齐等。所谓各各建立最胜。若以此义。往问世尊。佛必为我随应宣说。如其所说。我等奉持。是事云何。诸苾刍白佛言。诚哉世尊。我等向者为以此缘集会议论。愿佛今时开决疑惑</p><p>　　尔时世尊为发此缘。说伽陀曰</p><p>　　色相工巧与精进　　智能于中为最胜</p><p>　　若诸有情修福因　　所获福果又极胜</p><p>　　说是伽陀已。复告苾刍言。诸苾刍。或时有人。于色相等。若随修作。非一切种。一切时多获义利。若修福力。于一切种及一切时。多获义利。诸苾刍如福力者。我不见有一法。而诸有情。随修作已。多获义利。何以故。诸苾刍。我念过去世时有王。名曰眼力。安止王城。善布国政。威神广大。安隐丰乐。人民炽盛。其王有后。名曰广照。色相殊妙。人所乐见。彼广照后。后于一时。与王同会。嬉戏娱乐。由戏乐故。诞生一子。容止端严。人所乐见。殊妙过人。具天色相。而彼太子生生广植妙色相因。由彼具足殊妙色相。是故今为立名色力。如是次第。乃至其后。别生三子。彼第一者。精进具足。第二工巧具足。第三智能具足</p><p>　　复次苾刍。彼广照后。最后复有一子托阴。是日忽然其王宫中。种种珍宝。自天而降。复有微妙种种<a href=\"/remen/zhuangyan.html\" class=\"keylink\" target=\"_blank\">庄严</a>珠宝露幔。俱时出现。覆王后上。时眼力王。见是希有殊特事已。中心异之。即召相师。而询问言。今此希有殊特之相。其故云何。相师对曰。大王当知。王后有子。托质圣胎。其子大福。具大威德。当具名称。王闻语已。复生惊叹。乃至后时。其广照后。忽起思念。乃作是言。大哉我今欲乘上妙师子之座。覆以白盖及须宝拂。即以此事。具白于王。王闻其言。心生<a href=\"/remen/huanxi.html\" class=\"keylink\" target=\"_blank\">欢喜</a>。敕令周遍清净严洁宫城内外。如其所欲。悉为办造。又复一时。彼广照后。忽起思念。乃作是言。我今往彼大金宝聚。踞于其上。随意举手。自取金宝。普为一切。广行<a href=\"/remen/bushi.html\" class=\"keylink\" target=\"_blank\">布施</a>。使匮乏者财宝丰盈。以事闻王。王随所作</p><p>　　又复一时。彼广照后。忽起思念。乃作是言。快哉我今欲令释放一切禁系。以事闻王。王随所欲。敕令内外。释诸禁系</p><p>　　又复一时。彼广照后。忽起思念。乃作是言。快哉我今欲游园林。以事闻王。王随所欲。使净园林。令其观赏</p><p>　　又复一时。彼广照后。忽起思念。乃作是言。快哉我今于此宫属多人众前。以如是事。发诚实语。若我真实有<a href=\"/remen/fubao.html\" class=\"keylink\" target=\"_blank\">福报</a>者。惟愿<a href=\"/remen/tianren.html\" class=\"keylink\" target=\"_blank\">天人</a>速疾奉我殊妙庄严胜师子座。我若得已处其座上。广为人众宣<a href=\"/remen/shuofa.html\" class=\"keylink\" target=\"_blank\">说法</a>要。如是言已。颙俟诸天降希有相。以事闻王。时眼力王。即于宫中。敕令周遍清净严洁所有王城内外。一切人众。悉着净衣及妙严饰。各持异香华鬘。咸来集会。时广照后。以众严具殊妙严饰。宫嫔眷属侍从围绕。出诣众前。相好庄严。其犹天女。一切人众。咸所瞻仰。俱生欢悦。是时王后。于诸有情。随起慈心。仰瞻<a href=\"/remen/xukong.html\" class=\"keylink\" target=\"_blank\">虚空</a>。以其真实加持力故。说伽陀曰</p><p>　　天主人主及<a href=\"/remen/jietuo.html\" class=\"keylink\" target=\"_blank\">解脱</a>　　是三福力若最胜</p><p>　　由此真实我今时　　愿天速布师子座</p><p>　　说是伽陀已。实时忽然天降胜妙师子之座。及散妙华。空中诸天。悉皆胥悦。时彼人众。见是希有殊特事已。咸生爱乐。俱共叹异。说伽陀曰</p><p>　　希有大福大力能　　一切世间今<a href=\"/remen/gongyang.html\" class=\"keylink\" target=\"_blank\">供养</a></p><p>　　人间所欲天能成　　彼天福力为胜上</p><p>　　时广照后。心生欢喜。处师子座。升是座已。实时大地六种震动。其师子座。从地踊起。住虚空中。高七人量。复有种种殊妙珍宝庄严。露幔覆于座上。彼诸人众。见是福力瑞相殊特。生欣乐意。各以所持异香华鬘。供献王后合掌肃恭。以利益心。居前而坐。听受其语</p><p>　　时眼力王。见是事已。极大欢悦。与诸官属。合掌肃恭。依次而坐</p><p>　　尔时广照后。即说伽陀曰</p><p>　　人当修作诸福因　　如彼所作勿间断</p><p>　　随其乐欲施作时　　由福藏故获妙乐</p><p>　　说是伽陀已。空中自然有声赞言。汝今善说最上善说。又复空中。奏天微妙可爱音乐。其眼力王。与诸人众。闻说伽陀。时自然天降殊妙衣服。及庄严具。各堕其身。王及人众。即以所降衣服庄严。前奉王后。异口同音。作是赞言。善说善说。实时王后。从师子座。自空徐下。安处于地。尔时天乐即随停止。复奏人间所有音乐。王及人众。咸生尊重。广供奉已。悉皆欢喜。时广照后。回入宫中。既入宫已。彼师子座。空中随隐。时诸人众。显明观见。如上瑞相。欢喜赞言。奇哉福力。具大威德。奇哉福力。是甘美果</p><p>　　尔时广照后。处于宫中。诸所思作。皆悉止息。乃至其后。满足十月。日初出时。诞生太子。色相端严。人所乐见。实时大地六种震动。于其宫内。空中自然雨七珍宝。王城内外。遍一切处。悉雨种种天妙衣服。及雨最上悦意妙华。处处所有华树果树。开敷结实。触处布洒。霏微甘雨。四方徐起。调适和风。太子生已。安处于地。实时四大天王。以其威神。忽然地裂。踊出上妙众宝庄严胜师子座。以奉太子。帝释天主。以天妙盖及众宝拂。持覆其上。忉利天众。雨天妙衣及宝露幔。又或雨其种种珍宝。或庄严具。或妙衣饰。或天妙华。或复末香涂香华鬘。或天音乐出妙歌音。毘首羯磨天子。以天神力。王城内外。除去一切荆棘沙砾。布以缯帛。珠璎庄严。竖立微妙众宝幢幡。遍洒清净旃檀香水。周匝安置诸妙香瓶。散种种华。乃至一切悦意施设。复次有百大象。从旷野中。自然来入王宫。住于厩舍。复有百牛来于田里。不以耕耘。自然依时。一切种子。具足成熟</p><p>　　复次于其师子座下。有五大藏。众宝充盈。显开其门。随取给用。终不能尽。又复尔时。所有一切。怨对有情。于须臾间。慈心相向</p><p>　　尔时太子。以<a href=\"/remen/suming.html\" class=\"keylink\" target=\"_blank\">宿命</a>力。<a href=\"/remen/shentong.html\" class=\"keylink\" target=\"_blank\">神通</a>威德生已。实时观察四方。说伽陀曰</p><p>　　人当修作诸福因　　如彼所作勿间断</p><p>　　随其乐欲施作时　　由福藏故获妙乐</p><p>　　是时空中。别有一类天众。见此广大神通威德希有殊特福力事已。皆生欢悦。深心爱乐。为其发起福威力故。说伽陀曰</p><p>　　四大王天诸天子　　忉利天宫天主等</p><p>　　彼诸福力极可爱　　见此胜福复忻乐</p><p>　　时眼力王。与其宫嫔侍卫眷属耆旧臣佐等。显观如是吉祥胜相。咸生叹异。作如是言。奇哉太子。有大福力。奇哉太子。具大名称。今人中生。乃有如是天中吉祥广大胜相。俱时出现。时王欢喜。怜爱子故。敕主藏者。汝今应开我之库藏。广出一切所有金宝。我当为施所有一类善祝愿者。使彼皆得财宝丰盈。令其为我妙善称赞。广作福事。然复愿我生生广集吉祥胜福。当为太子安立名字。实时谓彼诸臣佐言。今此太子当立何名。近臣白言。大王今此太子。现生广有吉祥福力胜相出现。是故宜应立名福力。实时王敕福力为名</p><p>　　尔时王以福力太子。授其八母。二母抱持。二母乳哺。二母濯浣。二母嬉戏。令彼八母。依时养育乳哺濯浣及戏玩等。乃至余诸妙好乐具。一切供给。受用丰足。愿速成长。如净莲华处于池沼。其后太子渐成长已。习学诸书。随学即能穷究奥妙。于剎帝利王种族中。乃至一切所应学者。学悉通达。而彼太子。深信贤善。内心清净。一切所行。自利利他。具悲愍者。于法自在。哀拯有情。作诸布施。无所积集。一切能舍。大舍遍舍。无有少分而不拾者。谓若沙门。<a href=\"/remen/poluomen.html\" class=\"keylink\" target=\"_blank\">婆罗门</a>。贫穷孤露。诸乞丐者。或有来求自身血肉。是时太子于乞丐人。即起慈心。观如虚空。乃作是念。快哉我今令其乞者得满所愿。随即施与。况复所有金银珍宝。饮食衣服。涂香华鬘。诸卧具等。及余所欲诸受用具。愿我一切应念出现。得已施彼一切求者。使令意愿皆悉<a href=\"/remen/yuanman.html\" class=\"keylink\" target=\"_blank\">圆满</a>。太子具是德故。名称遍满于阎浮提。下至龙界。上彻梵天。一切普闻。</p></div>"
},{
    "title": "佛说福力太子因缘经 第二卷",
    "author": "施护 译",
    "html": "<div class=\"B1_text\"><p>　　佛说福力太子<a href=\"/remen/yinyuan1.html\" class=\"keylink\" target=\"_blank\">因缘</a>经 第二卷</p><p>　　西天译经<a href=\"/remen/sanzang.html\" class=\"keylink\" target=\"_blank\">三藏</a>朝奉大夫试光禄卿传法大师赐紫<a href=\"/remen/shamen.html\" class=\"keylink\" target=\"_blank\">沙门</a>臣施护等奉　诏译</p><p>　　复次福力太子。乃至后时。与彼四兄。出游园苑。而于中路。有无数千针口饿鬼。居山半腹。容貌羸瘦。其犹聚骨。遍身炽焰。鬼众围绕人所不见。唯福力太子。先睹其状。而彼饿鬼。合掌居前。白太子言。汝大福德。有大名称。是悲愍者。我等饥渴。苦恼所逼。愿今饷我。少分饮食。我等宿世。造悭吝因。故此生中。堕饿鬼界。无数千岁。不得水饮。况复于食而可见邪。时福力太子。仰瞻<a href=\"/remen/xukong.html\" class=\"keylink\" target=\"_blank\">虚空</a>。即起悲念。快哉我今若得天降少分饮食。当用饷此诸饿鬼众。是时忽然有多饮食。自天而降。福力太子。即以此食。饷诸饿鬼。彼饿鬼众。宿业力故。悉不能见。咸作是言。太子我昔闻汝是悲愍者。何故今时不以饮食饷于我等。太子告言。我以天降饮食。前授汝等。云何于今不取食邪。饿鬼白言。太子我等宿业力故。悉不能见。时福力太子。复起是念。愍哉悭吝。是不可爱。乃作是言。若诸<a href=\"/remen/fubao.html\" class=\"keylink\" target=\"_blank\">福报</a>。有大力能。以我如是。真实语故。令此饿鬼。得见饮食。一切随应。皆能取食。发是言已。彼诸饿鬼。悉能见食。实时各变。面相如人。福力太子。心生<a href=\"/remen/huanxi.html\" class=\"keylink\" target=\"_blank\">欢喜</a>。遂以饮食。恣其所取。彼饿鬼众。既得食已。顿止饥渴。身力完具。壮实充盛。无丑恶形。乃于福力太子。各起清净欢喜之意。实时命终。皆得生于兜率天上。旋处空中。白太子言。太子我等得生兜率天上。皆由汝之威神建立。福力太子。闻此妙善语已。深大庆悦。实时前进诣园林中。与彼诸兄。共会议言。<a href=\"/remen/shijian.html\" class=\"keylink\" target=\"_blank\">世间</a>人众。何所修作。多获义利。彼色相具足者言。今此世间色相行业。若人修作。多获义利。何故知邪。谓若有人。他昔未见。见即欢喜。昔未信重。见已信重。如我往昔。师尊仙人。亦作是说。若有具足妙色相者。为人所喜。妙色可观。瞻奉爱乐。犹如智人。乐最上法。设诸<a href=\"/remen/gongyang.html\" class=\"keylink\" target=\"_blank\">供养</a></p><p>　　复次<a href=\"/remen/jingjin.html\" class=\"keylink\" target=\"_blank\">精进</a>具足者言。非修色相多获义利。今此应知。精进行业。若人修作。多获义利。何以故。虽修色相。而无精进。岂能现世及他世中。获可意果。或谓色相多获义利者。彼是愚人。痴见所覆。如我所说。精进行业。于现世中。能成可意果者。谓犹农夫植种。商贾获利。仕者受禄。学人通教。修习<a href=\"/remen/chanding.html\" class=\"keylink\" target=\"_blank\">禅定</a>。得轻安果皆为现世精进所成诸可意果。又此精进。于他世中。能成可意果者。谓生善趣。及生天界。大富<a href=\"/remen/zizai.html\" class=\"keylink\" target=\"_blank\">自在</a>。现证<a href=\"/remen/jietuo.html\" class=\"keylink\" target=\"_blank\">解脱</a>。皆为他世精进所成诸可意果。由此一切<a href=\"/remen/gongde.html\" class=\"keylink\" target=\"_blank\">功德</a>。皆以精进而为依止。又此精进。能治怯弱。若运精进。无有少法而难成者</p><p>　　复次工巧具足者言汝诸仁者。虽复多种所说。而实不能称可我心。何以故。所有精进。若无工巧。而终不能现有所成若复精进同工巧作。乃能如实所作现成。是故应知。工巧行业。若人修作。多获义利。又复具工巧者。若王若臣。若沙门<a href=\"/remen/poluomen.html\" class=\"keylink\" target=\"_blank\">婆罗门</a>。诸长者等。乃至下族中人。及诸工巧之者。悉来供献。复次智能具足者言。汝等当知。人所修作。多获义利者。且非色相。亦非精进。又非工巧。何以故。所观色相。若无智能。虽复相似。而不净妙。所起精进。若无智能。虽得义利。而无有成。所作工巧。若无智能。虽复营修不能摄持。是故应知。智能能成一切事业。若人修作。多获义利。又此智能。能得色相。能成工巧。能发精进。能获人中一切妙乐</p><p>　　尔时福力太子。熙怡瞻视具智能者。而谓之言。如是如是。汝言真实。所有色相工巧精进。若无智能。不能多获义利。故知智能普能摄持诸如实果。仁者然。此智能若无福力。诸有所作。亦不得成。是故实知。若人修福。多获义利。何以故。福是纯一果。福为光泽果。福为可意果。福是适悦果。如是福果。我不能尽说其功德。今为汝等。使开觉故。于福门中。说一少分。汝等善听。由有福故。能获色相。福具精进。福得吉祥。亦获大富福具智能。福能歌咏<a href=\"/remen/zhengfa.html\" class=\"keylink\" target=\"_blank\">正法</a>功德。福具聪利。福游正道。福生上族。福得宿念。福具名称。福圆戒行。福能<a href=\"/remen/bushi.html\" class=\"keylink\" target=\"_blank\">布施</a>。福力常得诸根不坏。福常快乐有福常受智者所供。福完诸力。福常会遇善友知识。福力能作一切事业。谓若耕植田里。或复商贾求利少施其功大获积集。富盛自在。有福即能于思念间。虚空自然雨其衣服饮食珍宝。一切具足。随受快乐。福获可意妙好舍宅福于现世。及于他生。常得姝丽妻女眷属及财谷等。福者所行之地。自然无其荆棘沙砾。住立平稳。福者亦获广大身相。若有患人。福者手所触时。病随轻差。又复福者随触于人。即能出彼饮食衣服珍宝财谷。给用无尽。福者常得天龙夜叉罗剎鬼等随处卫护。其犹雨时护苗稼神。守护亦然。福者常得多人尊重爱乐。福有善誉。福为人赞。福常能具诸善法分。福者语言人所信顺。福者常得光泽可爱。福者常出微妙<a href=\"/remen/fanyin.html\" class=\"keylink\" target=\"_blank\">梵音</a>。福者身胑自然柔软。福者常发妙善语言。福者常值良友智人不坏眷属。福者无病。福者为人所爱。福获财利。福者勇猛。又大福者。得为人王。无不具足。离诸疾病。福者常得富盛不坏。福者获得转轮伏藏。七宝具足。福者能于虚空中行。福者威光与日月等。福者得成月天。福者得成日天。福者得成梵王。福者得成帝释。福者能于天宫楼阁中行。如彼天子。福者有大力势。如阿修罗王。福者常生善趣。福者舍离恶趣。福者常获最极难得悦意妙华。福者所作成就。福者能为世间作诸照明。福者常得<a href=\"/remen/tianren.html\" class=\"keylink\" target=\"_blank\">天人</a>阿修罗等正信供养。太子说是诸福事时。四兄异见。修作不同。于是太子。又复言曰。我今欲与诸兄潜适他国。随所住处。证验其事。为当色相人多修邪。或复精进工巧智能福力人多修邪。是时四兄。闻其言已。悉随所行。不复告白父王。即适他国。入一国已。易其装饰。各求栖止。时色相具足者。以妙色故。人所瞻睹。皆生悦意。随获富盛。受用资养。精进具足者。以勇力故。能有所取。而忽见一迅流大河。深广可怖。中有极大旃檀香树。彼精进者。取得其树。货易获利。而成富盛。受用资养。工巧具足者。以工巧力。随作诸事。由获富盛。受用资养。智能具足者。以巧智故。能解胜怨。复能亲附有财力者。悦可其意。令生欢喜。随获衣食及财宝等。如所快乐。受用资养</p><p>　　尔时福力太子。随自胜福大威德力周行。施作利益福事。一日忽过贫人之舍。乃入其中。以彼太子福威力故。是舍忽有广大吉祥胜相出现。金宝财谷。周匝充盈。时彼贫人。见已惊怪欢喜。思念此如是事。昔所未有。由何所起。从何所来。岂非此人来我舍中是其威力之所致邪。又念我昔极受贫苦。今获胜利。一切丰盈。必由是人来此所致。使我舍中吉祥相现。此人大福。有大名称。宜应于彼尊重供养。由是尊奉。相续无间。太子于其贫人舍中。致诸富盛。令快乐已。乃至后时。遍流声誉。某甲舍中。昔甚贫匮。有一异人。来入其舍。彼威力故。是舍忽然吉祥相现。诸人闻已。于福力太子。咸生信重。俱共赞言。奇哉胜福。有大力能。又以太子福威力故。于彼方处。华树果树。开敷结实。时令不愆。遍洒甘雨。种子生成。而得滋茂。时诸人众。于福力太子。深生爱乐。俱来瞻仰。是时太子。为诸来者普摄其心。故作是念。快哉今时我此舍中。可能获得一切珍宝。种种乐具。及诸妙巧悦意等物。给所来者使令具足。发是心时。应念即现诸珍宝等。皆悉丰盈。时诸人众。惊异叹言。奇哉大福。为甘美果。乃于太子。咸生尊重是时太子。即为诸人。如其所应。以四摄法。平等摄持。悉令和合。所谓同一布施爱语。利行同事。由是名称普闻一切国邑聚落。乃至后时。太子渐次到一国中。见其国王治罚一人。善医业者。敕彼狱官。破其身胑。断截手足。流血既多。楚毒苦恼。是时彼治罚人。见太子已。发大苦声。啼泣告言。仁者救我。仁者救我。太子实时恻怆斯事。乃自思惟。我今作何方便救此人苦。由是念间。忽生智解。如我所有施作福力世间现见。作是念已。悲心内激。即破自身。多出其血。授彼令饮。苦恼得除。太子又见手足已断甚大苦恼。即取利刀断己手足。置于彼人手足断处。是时太子观察虚空。普于一切有情。随起慈心。即发广大真实愿言我于此生。曾无少分不善之业。若我所说为真实者。愿令此人手足断处。即于今时支节相合。平复如故。发是言已。彼人实时支节相合。身体完具。平复如故。太子见已。意愿<a href=\"/remen/yuanman.html\" class=\"keylink\" target=\"_blank\">圆满</a>。即作是念。我以勤勇。所作得成。出自身血。救此人苦。断自手足。续其支节。又以真实大誓愿力。使彼身命全复如故。愿我以此最上善根。成就阿耨多罗三藐三<a href=\"/remen/puti.html\" class=\"keylink\" target=\"_blank\">菩提</a>果。当以法味授于彼人。毕竟令住安乐<a href=\"/remen/niepan.html\" class=\"keylink\" target=\"_blank\">涅盘</a>。发是愿时。一切大地六种震动。帝释天宫。亦复震警</p><p>　　尔时帝释天主。即自思惟。此何事相。而复观察。乃见福力太子作彼最上极难行事。欢喜叹异。又念。今此大威德者。作是难事。何所求邪。我今宜往证验其故。即变婆罗门相自天而降。住太子前告言。太子我向见汝断自手足。何所为邪。太子答言仁者他有苦恼。即我苦恼。若他快乐。即我快乐。故我向者见一被治罚人。甚大苦恼。我时乃以真实力故。弃舍自身手足支分。填续其人所断割处。愿力真诚。彼获如故</p><p>　　是时帝释天主。愈生叹异。即复本形。告太子言。汝今岂非以不实心。或异所求。或退转故。舍自身邪。太子白言。天主我所弃舍。自身手足。无不实心。亦无异求。又非退转。帝释复言。汝若然者。云何使我证知是事。太子白言。天主汝岂不闻。如我所作。皆真实力。太子即于一切有情。随起慈心。观察四方以实愿力。说伽陀曰</p><p>　　若我所言是真实　　贪爱自身为缠缚</p><p>　　真实不退转今时　　愿我此身即如故</p><p>　　说是伽陀已。太子身胑即获如故由是空中遍雨天华。奏天微妙可爱音乐。和风徐起。现诸瑞相。</p></div>"
},{
    "title": "佛说福力太子因缘经 第三卷",
    "author": "施护 译",
    "html": "<div class=\"B1_text\"><p>　　佛说福力太子<a href=\"/remen/yinyuan1.html\" class=\"keylink\" target=\"_blank\">因缘</a>经 第三卷</p><p>　　西天译经<a href=\"/remen/sanzang.html\" class=\"keylink\" target=\"_blank\">三藏</a>朝奉大夫试光禄卿传法大师赐紫<a href=\"/remen/shamen.html\" class=\"keylink\" target=\"_blank\">沙门</a>臣施护等奉　诏译</p><p>　　尔时帝释天主。见是福力。现生<a href=\"/remen/guobao.html\" class=\"keylink\" target=\"_blank\">果报</a>。希有瑞相。又知人天悉皆胥悦。心颇异之。乃谓福力太子言。太子汝今如是勤修胜行。有何所求。太子白言。天主。我为求证阿耨多罗三藐三<a href=\"/remen/puti.html\" class=\"keylink\" target=\"_blank\">菩提</a>果。拯拔一切有情。出<a href=\"/remen/shengsi.html\" class=\"keylink\" target=\"_blank\">生死</a>海。悉令安住究竟<a href=\"/remen/niepan.html\" class=\"keylink\" target=\"_blank\">涅盘</a>。时帝释天主。知福力太子勤求阿耨多罗三藐三菩提。深心不动。犹若须弥。称可其意。作是赞言。善哉善哉。大士汝有广大最上愿力。必当速证阿耨多罗三藐三菩提。如是言已。隐身不现</p><p>　　复次于后。彼国之王。耆年而终。其王未立灌顶太子。于是王之宗族臣佐人民。共会议言。我等于今当令何人绍灌顶位。时一人言。若有福力大名称者。可宜绍位。如是言已。众意悉同。即遣使人周行求访</p><p>　　是时福力太子。当继王位。善根开发。与诸侍从。出游园林。太子行时。道路平坦。触处皆无荆棘砂砾。于其中路。吉祥相现。细雨散空。旋布其顶。异色飞鸟。顺次宛转。童男童女。发胜妙声。踊跃奔驰。咸生欢悦。一切人众。身毛喜竖。皆得轻安。又闻空中悦意之言。太子睹斯事相。即起思念。此相出现。我当决定绍灌顶位。作是念已。进诣园中。受诸福乐。其园有一大无忧树。华开茂盛。太子于彼安然寝寐。诸同往者。乐华果故。各于园中。随处游赏。又复太子。福威力故。彼有龙王。忽然从地涌出千叶微妙莲华。其量广大。色香具足。最上可爱。而彼龙王。又以神力除置太子。在莲华上。尔时太子都无动觉。由是渐过食时。日正中分。余诸树影悉皆移动。唯无忧树影。覆太子身。如故不动。又彼园中诸余华树。皆悉倾向。大无忧树。吉祥胜相。悦意可观</p><p>　　时福力太子。梦见自身处秽污上。又见自身秽污所染。又见自以舌舐<a href=\"/remen/xukong.html\" class=\"keylink\" target=\"_blank\">虚空</a>。又见自身莲华中立。又见自身上起山峰。又见众人<a href=\"/remen/dl.html\" class=\"keylink\" target=\"_blank\">顶礼</a>于己。太子寤已。随应占察。如上所梦。如我梦见自身在于秽污上者。我必应居灌顶王位。大富<a href=\"/remen/zizai.html\" class=\"keylink\" target=\"_blank\">自在</a>。斯为前相。如我所见秽污染身者。我应处于大师子座。如我所见上起山峰者。我应于一切处常居最上。如我所见众人顶礼者。我应为彼众所尊重。如是等事。审占其相。我今决定为灌顶王</p><p>　　尔时彼国臣佐。先遣使人周行求访到彼园中。具见太子次第相续吉祥胜相。心生惊异。此大福力。有大名称。即时速还。具陈上事。时诸臣佐。闻彼言已。皆生<a href=\"/remen/huanxi.html\" class=\"keylink\" target=\"_blank\">欢喜</a>。即依法仪。悉备所须。行诣园中。授其灌顶。到已见诸吉祥胜相</p><p>　　时福力太子。即于微妙大莲华上。结加趺坐。以福力开发故。四大天王。奉天<a href=\"/remen/zhuangyan.html\" class=\"keylink\" target=\"_blank\">庄严</a>大师子座。帝释天主。奉天妙盖。及众宝拂。忉利诸天。奉种种宝严饰露幔。散众宝华。如云而下。四大王天。诸天子众。雨种种宝。奏天微妙可爱音乐。及散妙衣。国中园林。周遍清净。一切悉无荆棘砂砾。竖立幢幡珠缯交络。设妙香瓶。散诸异华与天宫等。帝释天主。敕毘首羯磨天子。普于园林。悉令化出四宝所成广大楼阁。以备太子。随意受用。时彼臣佐。又观如是希有胜相。转复异之。咸各肃恭虔命。太子处师子座。顶礼尊奉。如其法仪。为授灌顶。太子得灌顶已。身出光明。周遍照耀。一由旬量。映蔽日光。而不显现。是时众中。有一类人。见斯光已。咸悉称言。此胜光王。一类人言此福力王</p><p>　　尔时福力王。将入王城。帝释天主等。于其王前。随依法仪。作供献已。隐复天宫。时福力王。既入城已。善布国政。人民炽盛。安隐丰乐。息诸斗诤。却除他敌。悉无贼盗。饥馑疾病。爱护人民。犹如一子。华果树林。悉皆茂盛。时令不愆。稼穑丰阜。雨泽顺时。大地受润。复次其后王之四兄。闻斯异事。咸生惊怪。共会议言。福力太子。胜过我等。<a href=\"/remen/fuhui.html\" class=\"keylink\" target=\"_blank\">福慧</a>二全。以福力故。为大国王。最上大富。称可我心。我等今时宜共往彼。于是四兄。同诣福力王所。到已实时咸祝之言。愿汝最胜增长<a href=\"/remen/shouming.html\" class=\"keylink\" target=\"_blank\">寿命</a>。又复赞言。善哉大王。汝昔要期。今能固立福慧。若斯胜过我等。于他国中。统王大位。皆由汝胜福力所成。我等亲朋。具悉瞻睹</p><p>　　时福力王。从师子座。欢喜而下。致敬问讯。如应施设高广之座。命彼诸兄次第而坐。诸兄即令王复本座。众坐已定。作诸供献。如先所论。互谈议已。皆生决定欢喜之心。时王起尊重意。各以所奉。如是集会过二三日。王为诸兄及彼人众开发。令知福非福事。说伽陀曰</p><p>　　无福者堕<a href=\"/remen/diyu.html\" class=\"keylink\" target=\"_blank\">地狱</a>中　　受大苦恼常无间</p><p>　　或堕饿鬼或畜生　　受饥渴苦及负重</p><p>　　无福之者坏其身　　无福为奴重疲极</p><p>　　无福堕于聋哑中　　无福愚钝多邪慧</p><p>　　无福之者魑魅着　　无福之者丑形容</p><p>　　无福多于下族生　　无福心乱人所恶</p><p>　　无福之者多迷惑　　无福为他所轻谤</p><p>　　无福之者诸所为　　虽复勤力不成就</p><p>　　无福之者身粗涩　　悉无威光不可意</p><p>　　无福之人兄所居　　草木青润成枯瘁</p><p>　　无福人所不随顺　　外境触害亦复然</p><p>　　诸恶鬼神罗剎娑　　常时侵娆无福者</p><p>　　无福者用药治病　　返成非药病增剧</p><p>　　由无福故受贫穷　　复为他人所轻慢</p><p>　　无福之<a href=\"/remen/rensheng.html\" class=\"keylink\" target=\"_blank\">人生</a>子息　　其性粗恶众憎嫌</p><p>　　无福者虽眷属多　　常时离散生苦恼</p><p>　　无福者坏于眼目　　而复相续诸苦生</p><p>　　多病皆由无福因　　小生疲病固难差</p><p>　　无福之人多凶恶　　无福常发粗恶声</p><p>　　手指挛拳体不完　　语言人多不信顺</p><p>　　无福之人诸所有　　王官水火盗贼销</p><p>　　无福唯闻非爱言　　触处常生于惊怖</p><p>　　无福虽居平坦地　　随处旋当荆棘生</p><p>　　设或植种及经商　　虽常多作无义利</p><p>　　无福者于一切时　　所有财宝皆散坏</p><p>　　<a href=\"/remen/shijian.html\" class=\"keylink\" target=\"_blank\">世间</a>无少顾恋心　　实不可爱无善利</p><p>　　诸无福者如是相　　智者当知皆破坏</p><p>　　福者所作善护持　　于一切时无散失</p><p>　　福者所行不懈倦　　常起坚固勇悍心</p><p>　　如盖覆荫广无边　　复能制除诸恶雨</p><p>　　犹犊随母常饲乳　　福者如意善欲同</p><p>　　又如劫树悦意观　　常获一切所欲果</p><p>　　福者能具忍辱力　　及得悦意大吉祥</p><p>　　信行深固可依从　　生生皆具妙色相</p><p>　　福者广布大名称　　能具多闻及智能</p><p>　　见者咸生爱乐心　　又能获得闻持念</p><p>　　福者<a href=\"/remen/linzhong.html\" class=\"keylink\" target=\"_blank\">临终</a>无疾病　　临终亦复欢喜生</p><p>　　极恶境相不现前　　远离惊怖及苦恼</p><p>　　福者临终受天乐　　天宫楼阁现其前</p><p>　　忉利诸天夜摩天　　彼彼<a href=\"/remen/tianren.html\" class=\"keylink\" target=\"_blank\">天人</a>来引接</p><p>　　兜率天宫诸天子　　化乐天众亦复然</p><p>　　他化自在欲界天　　咸来卫护于福者</p><p>　　福者犹如大梵王　　俱胝天众皆宗奉</p><p>　　于其一千梵界中　　广大尊胜而自在</p><p>　　福者诸所作皆成　　复常处于快乐位</p><p>　　一切皆生爱乐心　　乃至外境无触害</p><p>　　是时诸兄。及其人众。闻伽陀已。于福力王。心皆信伏。极大欢喜。现世他生。显明开示。一向悉知。福力最胜</p><p>　　时福力王。为诸人众广说福事。开<a href=\"/remen/faxin.html\" class=\"keylink\" target=\"_blank\">发心</a>已。观察虚空。作是念言。快哉我今可能遍于王城内外。悉雨种种珍宝衣服。发是心时。忽有种种殊妙衣服。及悦意华诸妙珍宝。自天而降。悉皆充满王城内外。现是相时。人天胥悦。咸生惊异。悉起广大净信之心。俱发是言。快哉天子。有是福力。具大威德。复次其后诸小国王。闻是事已。咸起思念。彼王有大福力。具大名称。我今宜应往彼尊奉。由是诸王共会一处。各领四兵。所谓象马车步兵。众同诣福力王所。下车前进。肃恭伸拜。合掌白言。天子大福。具大名称。为大国王。威德特尊。我等今时故来亲奉</p><p>　　时福力王。即复致问。普为慰安。如次坐已。并其官属。各与无价上妙珍宝。又以十善法门。普为摄化。是时诸王。俱获胜利。各还本国</p><p>　　复次其后父眼力王。展转闻知如是奇事。先遣使人诣彼国已。自当速疾与诸官属。终日竟夜。促途前进。父王到已。爱念子故。实时遥见。双目泪垂。悲喜交盈。声哀心切。速从车下。前执其手。久而视之。父王乃言。我是汝父。汝必深知。我今年耄衰朽。若斯国政甚难。我不堪任。今付于汝。汝当负荷。言已实时卸自宝冠。置于子顶。子如父教。兼统其国。</p></div>"
},{
    "title": "佛说福力太子因缘经 第四卷",
    "author": "施护 译",
    "html": "<div class=\"B1_text\"><p>　　佛说福力太子<a href=\"/remen/yinyuan1.html\" class=\"keylink\" target=\"_blank\">因缘</a>经 第四卷</p><p>　　西天译经<a href=\"/remen/sanzang.html\" class=\"keylink\" target=\"_blank\">三藏</a>朝奉大夫试光禄卿传法大师赐紫<a href=\"/remen/shamen.html\" class=\"keylink\" target=\"_blank\">沙门</a>臣施护等奉　诏译</p><p>　　复次福力王以至极尽阎浮提界都统王政。国富<a href=\"/remen/zizai.html\" class=\"keylink\" target=\"_blank\">自在</a>威德特尊。一切人民王悉周给珍宝财物。以十善法普为化导。时阎浮提人民炽盛安隐快乐。息诸斗诤劫除他敌。悉无盗贼饥馑疾疫。亦无贫穷癃残之者。皆有财宝库藏充满。眷属广多如意自在。又复一切方处自然除去荆棘砂砾。时令不愆雨泽溥润。华果茂盛稼穑丰阜。人民咸知福力增胜。常行<a href=\"/remen/bushi.html\" class=\"keylink\" target=\"_blank\">布施</a>作诸福事。洁己清心修持戒行。阎浮提人命终皆生四大王天。其福力王广为无数人众开发善根。现世他生作大利益。有无数千人命终得生兜率天上</p><p>　　佛告诸苾刍。汝等当知。彼福力王者岂异人乎。即我身是。我于尔时居菩萨位。福力王父眼力王者今净饭王是。广照后者今摩耶夫人是。色相具足童子者今阿难苾刍是。<a href=\"/remen/jingjin.html\" class=\"keylink\" target=\"_blank\">精进</a>具足童子者今闻二百亿苾刍是。工巧具足童子者今阿泥楼驮苾刍是。智能具足童子者今<a href=\"/remen/shelizi.html\" class=\"keylink\" target=\"_blank\">舍利子</a>苾刍是。彼时帝释天主者今目干连苾刍是。而彼国王趣命终者即魔王是。彼贫人者今罗睺罗苾刍是。彼受治罚善医业者今憍陈如苾刍是。诸苾刍。以是缘故当知福力。而诸有情于一切时。应广修作诸胜行业。故我先说彼福力者。我不见有少法随修作已多获义利。尔时诸苾刍咸生疑念。俱白佛言。<a href=\"/remen/shizun.html\" class=\"keylink\" target=\"_blank\">世尊</a>。彼福力王乃往古世修何行业感是<a href=\"/remen/baoying.html\" class=\"keylink\" target=\"_blank\">报应</a>。统王诸国具大名称。威德特尊受<a href=\"/remen/tianren.html\" class=\"keylink\" target=\"_blank\">天人</a>福。诸有所须于思念间一切如应。自天而降生时地动。空中雨宝降师子座。帝释奉盖现宝藏等。是事云何愿佛开决</p><p>　　佛言。诸苾刍。福力王者于累生中积修福业。<a href=\"/remen/xingyuan.html\" class=\"keylink\" target=\"_blank\">行愿</a>广大缘力合集。决定如应受胜<a href=\"/remen/fubao.html\" class=\"keylink\" target=\"_blank\">福报</a>。又诸苾刍。汝等当知。一切有情所作行业。皆非外缘可得。亦非地界水界火界风界所成。若善不善随蕴处界起诸行业。即说伽陀曰</p><p>　　假使经百劫　　不坏诸业因</p><p>　　因缘和合时　　有情随受果</p><p>　　诸苾刍。我念过去久远世。时有佛出世。号无能胜如来应供正遍知明行足善逝<a href=\"/remen/shijian.html\" class=\"keylink\" target=\"_blank\">世间</a>解无上士调御丈夫天人师佛世尊。其佛普于世间作佛事已。乃至最后于一国中入无余依大<a href=\"/remen/niepan.html\" class=\"keylink\" target=\"_blank\">涅盘</a>界。如薪尽火灭。而彼国王收其<a href=\"/remen/sheli.html\" class=\"keylink\" target=\"_blank\">舍利</a>。造立宝塔广大<a href=\"/remen/gongyang.html\" class=\"keylink\" target=\"_blank\">供养</a>。其后诸苾刍众。鸣于犍椎击鼓发螺。普告大众。时苾刍等无数百千人集会一处。彼大法师于吉祥日广为诸人宣<a href=\"/remen/shuofa.html\" class=\"keylink\" target=\"_blank\">说法</a>要。是时国中有一博戏者名曰得胜。深着博弈戏玩等事。妻名广胜。子亦同名。是人先积家财。以博戏故内外财物输于他人。皆悉散荡。唯存所着[叠*毛]衣二段并常持盖革屣及五金钱。其人一时忽作是言。我不造福因受斯贫苦。言已吁叹。持如上物即出其舍。访求博戏次第行至说法之所。见大法师处师子座人众围绕合掌听法。是人睹斯胜相生清净心。自念我今亦此听法。即以诸物置于一处。合掌谛诚听受所说。时彼法师说伽陀曰</p><p>　　人当修作诸福因　　如彼所作勿间断</p><p>　　随其乐欲施作时　　由福藏故获妙乐</p><p>　　彼人闻是伽陀已乃思其言。由福藏故获妙乐者。我<a href=\"/remen/wangsheng.html\" class=\"keylink\" target=\"_blank\">往生</a>中不造福因故受贫苦。我今宜应随力施作少分福事。即自惟忖我之家财。悉已散荡。而今但有随身诸物。是中取五金钱及[叠*毛]一叚。若行施者又虑贫剧致殒身命。若不布施永坏福因。于他世中而无所托。我今以何方便能离贫苦存活身命。随修福事不坏胜因。然我今者宁受饥贫必营福事。宜以金钱及[叠*毛]衣施。作是念时而彼法师。又说伽陀曰</p><p>　　善法应当速疾修　　即能息除诸罪业</p><p>　　如是宜修胜福因　　一切罪业非所乐</p><p>　　彼人复闻是伽陀已。审思其言。善法速修。斯为决定。由是发起清净施心。以所持盖覆法师顶。取其革屣安师足下。散五金钱布于座侧。举[叠*毛]衣段被法师身。心大<a href=\"/remen/huanxi.html\" class=\"keylink\" target=\"_blank\">欢喜</a>身毛皆竖。<a href=\"/remen/dl.html\" class=\"keylink\" target=\"_blank\">顶礼</a>双足益生净信。发是愿言。愿我以此为法布施最上善根。此生已往。生生有大殊胜福力。具大名称受天人福。威德特尊统王诸国。若有所须应念即现。胜相出生获无尽藏。其发如是广大愿已。时彼法师即为如应<a href=\"/remen/huixiang.html\" class=\"keylink\" target=\"_blank\">回向</a><a href=\"/remen/gongde.html\" class=\"keylink\" target=\"_blank\">功德</a>。是时博戏者出离众会。唯存一衣以覆其身还复其舍。时妻及子见已惊异。念前所持诸物出外应为博戏之所散荡。妻故问言。仁者。舍中但存我及于子余无所有。岂非我等将亦坏邪。彼人由是转增逼迫受贫穷苦。自省斯缘说伽陀曰</p><p>　　世间何苦胜贫苦　　而贫苦与死苦同</p><p>　　宁当死苦尚甘心　　彼贫穷苦不爱乐</p><p>　　说是伽陀已吁叹而住。其后一时彼妻持瓶诣井以汲虽复下彻得水。其力不能出之。妻乃召夫令观是事。其夫实时同力而举。亦不能出又呼其子。三人相与悍勇劳力方能小举。怪而视之。乃见其下有五铁瓮。满盛黄金联接排置。夫先见已惊异思念。岂非先施今获其果。熙怡瞻视说伽陀曰</p><p>　　奇哉功德现此处　　一切过失悉蠲除</p><p>　　今所得由先种生　　施者<a href=\"/remen/guobao.html\" class=\"keylink\" target=\"_blank\">果报</a>知如是</p><p>　　是时彼妻欢喜问言。仁者胜相如是。善语若斯其故何邪。夫为如应广说其事</p><p>　　复次后时彼得胜博戏者。福力开发现获斯果。由是展转遍流声誉。国中人民互相谓言。奇哉希有殊特大福。忽然能获大富自在。彼人从是已后向<a href=\"/remen/fofa.html\" class=\"keylink\" target=\"_blank\">佛法</a>僧。倍胜于前极生净信。日日于佛塔所广大供养。复于<a href=\"/remen/zhengfa.html\" class=\"keylink\" target=\"_blank\">正法</a>听受修习。又以上味饮食日供净众及余沙门<a href=\"/remen/poluomen.html\" class=\"keylink\" target=\"_blank\">婆罗门</a>孤露乞人。亦复随应供给所须悉令满足。又复广营精舍。令彼四方苾刍居止承事供养。由是名闻流布城邑。其后彼国王忽命终无绍继者。时诸臣佐亲属。审知是人有大福力具大名称。共议勤精绍其王位。时博戏者即隐本名。人皆称谓得胜大王</p><p>　　时得胜王现获如是。悦意果报起猛利心。胜前布施作诸福事。修持戒行。其王普为臣佐亲属一切人民开发福因已。后趣命终即生他化自在天。为彼天王之子。生彼天时有诸上妙悦意珍宝。及众衣饰自空而降。身有光明映彼天众光明不现。彼天见已咸皆惊叹。希有胜福果报若斯</p><p>　　佛告诸苾刍言。汝等当知。彼得胜王者岂异人乎。即先所说福力王是。彼时初为博戏之者。能发喜心爱乐听法。竭其所有以施法师。故于现生获胜果报。绍继王位开发福因。由此因缘二十六生为他化自在天王。三十六生为化乐天王。三十六生为兜率天王。三十六生为夜摩天王。三十六生为忉利天王。三十六生为四大王天主。无数百生为金轮王。正法统化于四天下。七宝具足。所谓轮宝象宝马宝珠宝女宝主藏神宝主兵神宝。如是七宝随意受用。复有千子。最上色相勇健精进能伏他军。极海边际大地境界。悉无盗贼刀仗等怖。咸修正法安隐而住</p><p>　　尔时世尊。为诸苾刍说伽陀曰</p><p>　　大士如是诸胜因　　多生得为胜主宰</p><p>　　由佛普摄于世间　　此是诸佛之所说</p><p>　　若得闻是希有事　　及此<a href=\"/remen/shentong.html\" class=\"keylink\" target=\"_blank\">神通</a>广大缘</p><p>　　造黑业者尚信生　　谁诸智者不开觉</p><p>　　是故如是大希有　　大威德者随所求</p><p>　　应当尊重正法门　　复常思念诸<a href=\"/\" class=\"keylink\" target=\"_blank\">佛教</a></p><p>　　佛告诸苾刍。如我所说汝等应当如是修学。是故常勤爱乐正法。尊重恭敬信奉供养。如是作已为所依止。如是学者得大利益</p><p>　　佛说此经已。诸苾刍等闻佛所说。皆大欢喜信受奉行。</p></div>"
}]