[{
    "title": "佛本行经 第一卷",
    "author": "释宝云 译",
    "html": "<div class=\"B1_text\"><p>　　佛本行经 第一卷(一名佛本行讚传)</p><p>　　宋凉州<a href=\"/remen/shamen.html\" class=\"keylink\" target=\"_blank\">沙门</a>释宝云译</p><p>　　<a href=\"/remen/yinyuan1.html\" class=\"keylink\" target=\"_blank\">因缘</a>品第一</p><p>　　今粗颁宣法慈心专听受</p><p>　　佛眾经要义圣师之言辞</p><p>　　传佛之典籍最利益於世</p><p>　　受者蒙大庆润及一切生</p><p>　　普一切诸佛仙圣明王智</p><p>　　慈心称名者获福不可量</p><p>　　今故演吉祥忧苦永灭亡</p><p>　　所至之方域莫不得安隐</p><p>　　捡情专守心各各静意听</p><p>　　其有奉持者雪除诸垢秽</p><p>　　以清净法水勤加浣濯心</p><p>　　入灭度深池受色甚鲜明</p><p>　　五欲犹奔马普世随之迷</p><p>　　迴旋无出要劳欲所欺误</p><p>　　或驰於盲冥独周旋五道</p><p>　　以<a href=\"/remen/zhihui.html\" class=\"keylink\" target=\"_blank\">智慧</a>之勒善御迴愚心</p><p>　　当以<a href=\"/remen/wuchang.html\" class=\"keylink\" target=\"_blank\">无常</a>策捶制情欲马</p><p>　　挫折饕餮意令志捨諛諂</p><p>　　六欲江河流趣恶甚速疾</p><p>　　当以智慧力设牢厚堤塘</p><p>　　乐<a href=\"/remen/shengsi.html\" class=\"keylink\" target=\"_blank\">生死</a>勤苦未曾得休息</p><p>　　以无厌足意迷醉於五欲</p><p>　　八种之汤药和合甚神良</p><p>　　顺服<a href=\"/remen/ganlu.html\" class=\"keylink\" target=\"_blank\">甘露</a>味迷醉寻醒悟</p><p>　　<a href=\"/remen/sanjie.html\" class=\"keylink\" target=\"_blank\">三界</a>眾生类倒见手所指</p><p>　　颠倒於五道犹如拍鞠跳</p><p>　　垂脱尽苦际还復堕生死</p><p>　　今闻圣明教宜息迷惑心</p><p>　　慈悲之光明普照耀於世</p><p>　　愚睹热时焰痴心自迷惑</p><p>　　生死犹广泽孤麑迷於中</p><p>　　宜服饮法乳除久飢虚渴</p><p>　　眾生从久来為老死所吸</p><p>　　不喜见良药逆骂谤医师</p><p>　　医合三十七杂药神良膏</p><p>　　宜以方便求勤服以除患</p><p>　　尘劳之长夜眾生甚安眠</p><p>　　宜办甘露鼓寤令莫睡眠</p><p>　　佛日出於世照曜法丰秋</p><p>　　宜以智慧眼勤心普遍观</p><p>　　眾生心如水躁扰浊不明</p><p>　　以法渟使清犹如秋时水</p><p>　　眾生善御心定意不躁浊</p><p>　　速疾得归趣入于泥洹海</p><p>　　种种变形体於生死长远</p><p>　　<a href=\"/remen/tianren.html\" class=\"keylink\" target=\"_blank\">天人</a>三恶趣<a href=\"/remen/diyu.html\" class=\"keylink\" target=\"_blank\">地狱</a>鬼畜生</p><p>　　今宜捨嶮欺諂偽[仁-二+岂][仁-二+磊]形</p><p>　　入灭琉璃城合為一种色</p><p>　　有王名阿育无忧厚国土</p><p>　　能使怨忧恐归附者喜敬</p><p>　　普於此地立八万四千塔</p><p>　　天龙鬼神喜声震於天下</p><p>　　时金刚力士闻是震动声</p><p>　　<a href=\"/remen/fofa.html\" class=\"keylink\" target=\"_blank\">佛法</a>更盛明因是追<a href=\"/remen/nianfo.html\" class=\"keylink\" target=\"_blank\">念佛</a></p><p>　　低头拄颊闷惟佛在世时</p><p>　　诸天有问曰唯仁何為愁</p><p>　　諦视良久间然后乃长叹</p><p>　　怀悲声战悵发言报之曰</p><p>　　佛天中天师施善教天人</p><p>　　追忆佛圣尊是以愁闷耳</p><p>　　是诸天人等后生不见佛</p><p>　　佛去世之后乃生於天上</p><p>　　始闻佛名号衣毛皆起竖</p><p>　　因以慈敬心问於金刚神</p><p>　　唯仁佛是谁有何善妙德</p><p>　　有何智慧力有何律禁法</p><p>　　其形貌何类以何自严饰</p><p>　　唯仁垂顾屈為吾等具说</p><p>　　以是光明言劝进金刚神</p><p>　　发言犹花敷含笑和顏曰</p><p>　　所问深妙法难可仓卒说</p><p>　　诸圣不能究独我安能陈</p><p>　　若能以手指举拂世界地</p><p>　　四海诸渊池一吸能令尽</p><p>　　若能都浑吞铁围金刚山</p><p>　　以莲花根丝繫悬须弥山</p><p>　　若欲围缠裹穷尽<a href=\"/remen/xukong.html\" class=\"keylink\" target=\"_blank\">虚空</a>表</p><p>　　若復欲计知十方眾生数</p><p>　　是事犹易致学之或可得</p><p>　　欲叹佛<a href=\"/remen/gongde.html\" class=\"keylink\" target=\"_blank\">功德</a>无能尽具者</p><p>　　愿承佛威神令意不谬误</p><p>　　能少少颁宣叹佛之德善</p><p>　　今我之所说犹如鸚鵡言</p><p>　　以欢悦仁等可专意諦听</p><p>　　佛本行经称叹如来品第二</p><p>　　今欲昇清虚翔佛无外法</p><p>　　适欲称发言心為之沉疑</p><p>　　吾心之羽翮势弱不能强</p><p>　　佛之空无慧包博虚空外</p><p>　　假令有力士尽力射虚空</p><p>　　箭行过劫数不能至空际</p><p>　　若干贤圣明於佛大空慧</p><p>　　以无量辩才不叹尽佛德</p><p>　　已度<a href=\"/remen/kuhai.html\" class=\"keylink\" target=\"_blank\">苦海</a>岸枯竭爱欲河</p><p>　　塞生老死渊开立大法海</p><p>　　天人及异术不能尽意源</p><p>　　是故佛慧海深邃无涯底</p><p>　　须弥眾山王诸天游居上</p><p>　　佛德喻须弥莫能见顶者</p><p>　　魔王进三女来欲乱道意</p><p>　　所至靡不惑唯佛慈能护</p><p>　　魔王十八亿变形来欲战</p><p>　　佛从衣出臂如日照云赤</p><p>　　以百福相手拟地胜魔王</p><p>　　不敢当佛德犹冥眺日光</p><p>　　诸天无能毁魔王贡高幢</p><p>　　唯佛能碎坏佛竖大法幢</p><p>　　其餘尘劳王强力含怒害</p><p>　　愚痴及死魔军率诸子孙</p><p>　　爱生五盖子先登缠覆世</p><p>　　有餘怀害进变形若干种</p><p>　　怒害疾慳妒热恼慢贡高</p><p>　　倒见贪欲界邪痴尘劳王</p><p>　　其弊怀害强围绕求对战</p><p>　　结布尘劳阵各现武备力</p><p>　　各放刚猛弩以中凡愚夫</p><p>　　其箭如毒蛇又有如炽火</p><p>　　<a href=\"/remen/jiaye.html\" class=\"keylink\" target=\"_blank\">迦叶</a>佛已来无与為对者</p><p>　　佛德障其箭益甚放燋燃</p><p>　　乘戒德之车被忍辱牢鎧</p><p>　　驾以<a href=\"/remen/jingjin.html\" class=\"keylink\" target=\"_blank\">精进</a>马入灭尘劳阵</p><p>　　以<a href=\"/remen/zhengjian.html\" class=\"keylink\" target=\"_blank\">正见</a>利鉾以正思為箭</p><p>　　以正言為羽以正行為筈</p><p>　　以正路為矢意筩中拔箭</p><p>　　放慈弓駃发佛箭名四等</p><p>　　一发灭尘劳震三千世界</p><p>　　慧炽烧尘欲犹如军被烧</p><p>　　施戒忍进定慧信及坚固</p><p>　　守志不移动犹眾川归海</p><p>　　世清空中明十方普蒙安</p><p>　　心一定坚固思惟世起灭</p><p>　　以得金刚心坏碎尘劳山</p><p>　　以佛眼观见三千界如镜</p><p>　　外学诸神仙久学无所觉</p><p>　　一切智无师名诸师之师</p><p>　　强慧金刚觜溃坏痴坚卵</p><p>　　脱出愚冥狱陵无為清虚</p><p>　　天上食甘露食随兰马麦</p><p>　　不甘著天味不患厌马麦</p><p>　　调达怒放石罗云立其前</p><p>　　俱以慈眼视见毒栴檀等</p><p>　　外学所诽谤天人所称嘆</p><p>　　於二意不动犹口吹须弥</p><p>　　名闻三千世佛是普世师</p><p>　　好首所虚谤心等无喜慼</p><p>　　愚利衰毁誉若称讥苦乐</p><p>　　八法不能染犹如水莲花</p><p>　　天上人间乐视皆為不实</p><p>　　观世如愚戏有形皆空无</p><p>　　三恶趣眾生开其难开门</p><p>　　空三恶趣狱导天人无為</p><p>　　经趣度三世缚阿须伦憍</p><p>　　劝导眾善本雨<a href=\"/remen/sanbao.html\" class=\"keylink\" target=\"_blank\">三宝</a>於世</p><p>　　往古转轮王<a href=\"/remen/zizai.html\" class=\"keylink\" target=\"_blank\">自在</a>於四方</p><p>　　於己不自从免死至无為</p><p>　　佛修种种业治理法空城</p><p>　　济脱尘劳贼将至无為城</p><p>　　日明照昼不及夜不曜天上三恶趣</p><p>　　<a href=\"/remen/foguang.html\" class=\"keylink\" target=\"_blank\">佛光</a>昼夜三千世及至一切眾生心</p><p>　　佛神妙暉常盛明千万无数难可喻</p><p>　　月之盛明十五日其暉曜夜无益昼</p><p>　　天帝怀忧悴<a href=\"/remen/shouming.html\" class=\"keylink\" target=\"_blank\">寿命</a><a href=\"/remen/linzhong.html\" class=\"keylink\" target=\"_blank\">临终</a>没</p><p>　　垂退失天福诣佛还见諦</p><p>　　日月世眼目阿须伦所嬈</p><p>　　佛慈济<a href=\"/remen/shijian.html\" class=\"keylink\" target=\"_blank\">世间</a>救令不遭厄</p><p>　　忧烟想如焰乐欲如服药</p><p>　　爱著喻盛火佛灭以法水</p><p>　　怀恚甚怒害饮醉狂惑乱</p><p>　　鸯崛魔醉象佛以慈制伏</p><p>　　无量生死坚缠裹愚痴之贼蔽其目</p><p>　　佛以言箄智慧药决除鬱鞞迦叶贼</p><p>　　是三人等尘甚厚假令声闻如恒沙</p><p>　　无有能动其毛者唯佛济使睹道明</p><p>　　容貌甚憍慢因宝黼黻服</p><p>　　迸沙最矜高见佛屈修礼</p><p>　　头如戴火焰牙长眼正赤</p><p>　　怒则掷火烧佛降阿腊鬼</p><p>　　龙王怀毒怒雹害魔竭国</p><p>　　佛动地崩山威势灭龙毒</p><p>　　佛犹大象王入生死华池</p><p>　　践蹈尘劳草佇立泥洹中</p><p>　　佛导度生死如牛渡流河</p><p>　　眾生渡至今如群牛随导</p><p>　　佛如八解池生法芙蓉花</p><p>　　天人如蜂集服香则离苦</p><p>　　诸天闻海水底有不死药</p><p>　　以海大龙王缠绕须弥山</p><p>　　诸天阿须伦揽海至千岁</p><p>　　设若干方便尽力甚勤苦</p><p>　　引万种药精进令水上凝</p><p>　　谓是不死药接盛以金瓶</p><p>　　服者不永寿不离老病死</p><p>　　意谬持神药转轮无边际</p><p>　　佛以七觉意慧力揽大海</p><p>　　围绕以灭定引以精进力</p><p>　　致出甘露药永安灭老病</p><p>　　最乐灭眾苦服者离生死</p><p>　　佛明喻日不乱精盛喻月满而不寒</p><p>　　乐过六天而消欲燄如盛火无所烧</p><p>　　法甚微妙<a href=\"/remen/dexing.html\" class=\"keylink\" target=\"_blank\">德行</a>具眾善伏藏称福聚</p><p>　　普集天人之善好叹视佛德无厌足</p><p>　　光耀如日明如月悦目如华声雷震</p><p>　　步如象王忍如地普胜世间佛独最</p><p>　　如是无量清妙叹眾圣穷劫不能尽</p><p>　　况吾愚浅欲究竟犹无舟船欲渡海</p><p>　　诸天皆叉手怀悦谓金刚</p><p>　　愿佛下兜术即受许為说</p><p>　　佛本行经降胎品第三</p><p>　　处兜术宫时以天眼普观</p><p>　　睹眾生苦恼追忆往古誓</p><p>　　本愿安眾生累劫劳求佛</p><p>　　生生遭艰难不厌种德本</p><p>　　第一上祠祀从发意以来</p><p>　　以金遍<a href=\"/remen/bushi.html\" class=\"keylink\" target=\"_blank\">布施</a>惠施手成德</p><p>　　从初种种施闻者衣毛竖</p><p>　　头目身手足妻子所爱重</p><p>　　严驾名象马宝车垂真珠</p><p>　　若当合聚此普地不容受</p><p>　　勤施声雷震如天降时雨</p><p>　　累劫以慧水普润饱眾生</p><p>　　施酪池乳江福山酥如泉</p><p>　　蜜堑石蜜积普严饰此地</p><p>　　未曾违求者与与无所逆</p><p>　　水灌受者手喻於四大海</p><p>　　奉父母明师慈心具种事</p><p>　　所施无涯限成施度无极</p><p>　　所生守戒胜没命不秽禁</p><p>　　剃头為沙门髮积喻大山</p><p>　　生愚夫五欲遭没命危难</p><p>　　不动毁净禁具戒度无极</p><p>　　生得尊自由未曾施人恶</p><p>　　截头目手足心定得忍辱</p><p>　　情悟发求佛逮进超九劫</p><p>　　<a href=\"/remen/mile.html\" class=\"keylink\" target=\"_blank\">弥勒</a>等应先勇猛出其前</p><p>　　贪慕深妙法因身受慧义</p><p>　　入火投山巖支节铁针钉</p><p>　　十八法智慧奉行无发劳</p><p>　　觉了一切原度智无极岸</p><p>　　施戒忍进定智慧江海渊</p><p>　　慈悲伤眾生成喜悦光耀</p><p>　　毛孔杂色光明动兜术宫</p><p>　　诸天怀疑集肃敬礼菩萨</p><p>　　即时种种击金鼓任资赋与七觉筹</p><p>　　谁欲与吾降世间故相延请法宾会</p><p>　　光从兜术照四方乐役力渚阎浮提</p><p>　　即敕侍臣卿月猛汝识世间大国王</p><p>　　何国可託生不违古典制</p><p>　　应遭遇菩萨奉顺佛言教</p><p>　　对曰唯圣听有大豪尊王</p><p>　　有王名善求典主王舍城</p><p>　　婆罗奈城主王名曰善猛</p><p>　　蝎国王百才鬱禪王名巢</p><p>　　光燄王留生又王名勇武</p><p>　　王善臂之子又名白雪王</p><p>　　是八大王有名闻不审為可託生不</p><p>　　曰有是王秽不真遍更察观真正者</p><p>　　思惟斯须曰更有转轮王种寿兴后</p><p>　　王最盈后名师子其子白净释中尊</p><p>　　善妙称吾意应託生為子</p><p>　　白净男中上妙后女中英</p><p>　　诸城邑之中迦夷罗越最</p><p>　　今日吾当降施善於世间</p><p>　　示眾生以正牢缚欲枷锁</p><p>　　破坏生死狱开示无為路</p><p>　　示眾生方便令出生死狱</p><p>　　卿等谁欲乐离苦灭度安</p><p>　　欲自度苦者与吾俱降下</p><p>　　颁宣是法已便下兜术宫</p><p>　　显乘令普知白象如银山</p><p>　　菩萨乘象王如日照白云</p><p>　　诸天鼓乐舞普雨杂色花</p><p>　　日精之明珠光照耀王宫</p><p>　　降神下生时现瑞甚微妙</p><p>　　菩萨降入胎如鴈处清渊</p><p>　　如秋盛月照如象处花池</p><p>　　日以光照好月以盛明珠</p><p>　　菩萨无可喻唯与善福俱</p><p>　　处妙后胎已地六反震动</p><p>　　犹如水中船空中崩雷声</p><p>　　海池肃肃动眾流净澄清</p><p>　　诸天於空中布华如帐縵</p><p>　　称庆踊跃喜地神欣然笑</p><p>　　诸华尽敷鲜遍地无空缺</p><p>　　树神见眾花开张如目视</p><p>　　魔王爱乐树即萎憔悴愁</p><p>　　妙后寐寤寻忆梦诸根寂然喜踊跃</p><p>　　举目四向遍察视王顏怡悦莲华色</p><p>　　即啟王曰唯愿听梦中所见甚吉祥</p><p>　　大白象王有六牙忽然来至在我前</p><p>　　王闻后所梦怀疑喜踊跃</p><p>　　即召梵志占為说梦所见</p><p>　　明达善占梦思惟乃发言</p><p>　　按典籍占梦唯听今諦说</p><p>　　女梦日光明入腹因此怀妊生吉子</p><p>　　如日赫照普地界其子德尊主十方</p><p>　　梦见月满眾生俱光照女腹因怀胎</p><p>　　生子圣达转金轮典主四方<a href=\"/remen/zhengfa.html\" class=\"keylink\" target=\"_blank\">正法</a>治</p><p>　　此女梦白象趣入其右胁</p><p>　　此子无瑕秽天人稽首礼</p><p>　　一切无不知所生必為佛</p><p>　　此典古圣讖王后梦白象</p><p>　　当生宝圣子神仙独象步</p><p>　　安卦以占之必生天人师</p><p>　　其唯有二趣乐家為圣王</p><p>　　捨家除鬚髮<a href=\"/remen/chengfo.html\" class=\"keylink\" target=\"_blank\">成佛</a>眾圣师</p><p>　　喜其占梦諦赐金恣其意</p><p>　　王后闻甚喜以善事啟王</p><p>　　自梦此以来甜如服甘露</p><p>　　体性眾恶除唯愿乐眾善</p><p>　　不乐名宝衣唯善洁素服</p><p>　　不好宝名扇乐露清凉风</p><p>　　厌秽於五欲乐受正真法</p><p>　　六情不復著色声香味触</p><p>　　不復乐宫室意思游园观</p><p>　　啟王如是已王即答之曰</p><p>　　恣卿意所乐王从将俱出</p><p>　　乃至於流民清凉花树园</p><p>　　后自<a href=\"/remen/neiguan.html\" class=\"keylink\" target=\"_blank\">内观</a>身如净水月影</p><p>　　处胎无垢秽金花琉璃舆</p><p>　　月满诸根具睹如宝明珠</p><p>　　后觉生期至游诣花香园</p><p>　　其园肃肃清诸妙神来集</p><p>　　佛本行经如来生品第四</p><p>　　于时佛星适与月合吉瑞应期</p><p>　　从右胁生犹如云除千日霍现</p><p>　　譬如久冥炬光卒耀东方為首</p><p>　　树為头髮华草為毛莲花為面</p><p>　　青莲為眼丹树為口须弥為乳</p><p>　　四海為腹中土為腰南方為髖</p><p>　　私為垂珠恒為香瓔西方為足</p><p>　　眾宝為饰诸转轮王歷代典主</p><p>　　如江河数佛所履践千辐相轮</p><p>　　常行印车过去诸佛所修德义</p><p>　　生育万物犹如慈母难动即时</p><p>　　肃然震声怀喜庠序和悦而瞻</p><p>　　即时右胁显大辉耀遏绝日光</p><p>　　日如萤火令日失明无復精光</p><p>　　光如华髻现若干色侧塞四方</p><p>　　满虚空中譬如云除日照忽现</p><p>　　尔时诸天见晃昱光悚然怪异</p><p>　　而相谓言日天下耶金树出乎</p><p>　　有神对曰佛日出现日天子疑</p><p>　　是何异日将无夺我日成宫殿</p><p>　　怀嫉霍然彼千光明佛耀辉地</p><p>　　日焰照空太子怀光千倍踰日</p><p>　　日光还折退不敢当天地普然</p><p>　　如劫尽焰天地明闢如始旦晓</p><p>　　诸神普喜地祇鼓舞光明雨洒</p><p>　　甘露良药充饱一切灭忧恼患</p><p>　　海震如笑树木跛[跳-兆+我]渊池青莲</p><p>　　如开目视眾树散花以敬太子</p><p>　　眾鸟翔鸣如雅颂音诸天慕善</p><p>　　如花遇日都照十方晃如金色</p><p>　　神祇怀喜花非时敷金银栴檀</p><p>　　细末如尘天意作花晴无云雨</p><p>　　光明普照遍满十方明珠火焰</p><p>　　奄然不现日所不照幽隐冥处</p><p>　　霍然大明耀三恶趣圣智明达</p><p>　　教世光相梵天神等华中化生</p><p>　　慈谦敬心散适意花掌莲华色</p><p>　　两手接擎怀爱敬心慈目熟视</p><p>　　以梵清音叹其功德躬自倾屈</p><p>　　头面礼足戴之顶上日处须弥</p><p>　　号名百祠手执金刚以千慈眼</p><p>　　熟视无厌天华白盖杂妙宝花</p><p>　　其明如月上於太子叹其功曰</p><p>　　劳苦弥劫以大方便发求佛道</p><p>　　愿垂慈心眾生可伤唯為普世</p><p>　　不请之师北斗七星亦如称叹</p><p>　　现七觉意消七劳垢故行七步</p><p>　　如师子起足迹印现喻如七星</p><p>　　其步大然不怀疑慢地神倾屈</p><p>　　低仰接足以普明日照於四方</p><p>　　现四諦法如师子吼吾齐以此</p><p>　　末后受形不復处在胞胎之狱</p><p>　　今当得佛最难得道将导一切</p><p>　　服甘露灭安靡软草杂色眾花</p><p>　　如天綩綖周遍布地譬如天王</p><p>　　处清池渊如金树花视甚微妙</p><p>　　诸五趣类受苦恼者皆得休息</p><p>　　身安快乐眾结缚著甚急牢狱</p><p>　　尔时眾结悉得<a href=\"/remen/jietuo.html\" class=\"keylink\" target=\"_blank\">解脱</a>尔时洪音</p><p>　　遍闻佛界诸天鬼神怀喜踊跃</p><p>　　速昇虚空进见圣宝诸天侧塞</p><p>　　充满无间大龙王子如须弥山</p><p>　　目犹日月动海出水头戴云盖</p><p>　　速疾寻至细雨香水敬浴太子</p><p>　　安祥天子受天世人大敬祠祀</p><p>　　能与其愿自化己身现有四头</p><p>　　乘牛执盖敬护菩萨童男天子</p><p>　　首戴羽冠威力巍巍号孔雀幢</p><p>　　贯冑带甲执持武备為大军师</p><p>　　将从大眾拥护菩萨一由延内</p><p>　　天王大力名毘沙门珍宝充盈</p><p>　　德有志界天二十八神将军俱</p><p>　　各与营从器钾严整与亿鬼神</p><p>　　来护菩萨又有天王名尊自在</p><p>　　与无央数巨亿诸天执持幢旛</p><p>　　而来云集以恭肃敬礼菩萨足</p><p>　　阎王恶害无能胜者驱逐眾生</p><p>　　以一种法掷弃所执太山狱杖</p><p>　　以慈愍心来礼菩萨无数诸天</p><p>　　龙鬼神王净居天上诸清净天</p><p>　　叉手合掌如未敷藕齎敬曲躬</p><p>　　永叹菩萨金色天华明真珠臺</p><p>　　青芙蓉花紺琉璃茎兴成意花</p><p>　　若干妙色末栴檀香散下如雨</p><p>　　天女空中眷属俱来鼓天伎乐</p><p>　　歌叹功勋往古<a href=\"/remen/xiuxing.html\" class=\"keylink\" target=\"_blank\">修行</a>眾亿善本</p><p>　　<a href=\"/remen/guobao.html\" class=\"keylink\" target=\"_blank\">果报</a>成熟润及群生庆云震乐</p><p>　　诸天散华身放光明晃晃昱昱</p><p>　　诸天吒叹眾生<a href=\"/remen/huanxi.html\" class=\"keylink\" target=\"_blank\">欢喜</a>蒙佛神德</p><p>　　普严世界金鸟诸龙俱怀和协</p><p>　　天阿须伦弃捨怨嫌从白净月</p><p>　　出清凉光普為世间灭爱憎火</p><p>　　佛本行经梵志占相品第五</p><p>　　当尔之时眾善普会殃患消灭</p><p>　　快乐无极王因是喜赦降天下</p><p>　　欣庆来集如眾川流如天帝释</p><p>　　生子瞿或如安祥天生子童男</p><p>　　如毘沙门生子宝瓶菩萨诞育</p><p>　　王亦欢喜菩萨体软如天初生</p><p>　　乳母收养如育婴孩请诸旧德</p><p>　　晓事母人围卫拥护不离左右</p><p>　　光相明照如梵中尊诸母速疾</p><p>　　将诣天祀欲令拜謁诸天形像</p><p>　　天像皆起屈申低仰诸有金石</p><p>　　水泥天像叉手稽首礼敬菩萨</p><p>　　诸母惊怖心皆愕然缘是瑞应</p><p>　　号天中天未諦审知太子神德</p><p>　　因此恐怖速还归宫白净王闻</p><p>　　惊怪怖战因召梵志明占相者</p><p>　　应令寻至王即问曰唯诸明师</p><p>　　占相吾子惧因此子犯触天像</p><p>　　唯拔吾心诸深狐疑梵志喜顏</p><p>　　对曰天王今应称庆不宜怀慼</p><p>　　王族更新当从今始转轮圣帝</p><p>　　应临四方按卦占察右胁生者</p><p>　　必為尊贵圣达普智临眾王上</p><p>　　显如须弥為眾山王无能及者</p><p>　　眾宝之中如意為最眾流之中</p><p>　　大海為最眾光之中日月為最</p><p>　　今是太子眾圣中最按占古典</p><p>　　有威仪王因手而生律王掌生</p><p>　　情思力王从父腋出王名往古</p><p>　　因父[月*坒]生抆陀竭王顶上生出</p><p>　　是等德强皆转轮王今占光瑞</p><p>　　相应圣王摄度天人以圣慧力</p><p>　　名号普闻周遍十方如大圣王</p><p>　　号抆陀竭金轮白象玉女紺马</p><p>　　明珠圣臣主兵七宝游天世间</p><p>　　从兵四品当為天人开无為路</p><p>　　当有千子才力勇猛当以正法</p><p>　　治世太平若捨家出进求道术</p><p>　　必当為佛以慧胜世抑按世间</p><p>　　眾圣明师按卦所占唯此二趣</p><p>　　王欣解顏谓梵志曰自宗祖来</p><p>　　圣王断绝父王亦无转轮王位</p><p>　　子何由能自致圣王王虽如是</p><p>　　梵志愕然皆共同声举手称叹</p><p>　　犹如大龙雷震之声於王殿上</p><p>　　大称善庆唯王莫疑谓其不然</p><p>　　父子德异宿行不同唯在宿世</p><p>　　修立德行请呈籍卦王当照之</p><p>　　往古仙圣贤才明达次比四句</p><p>　　若医药方往医娄他不能敏达</p><p>　　其子仙贤明达踰父往古圣王</p><p>　　后亦不继百转之孙乃復还绍</p><p>　　近圣亦復限齐江海其光莫能</p><p>　　如其子者如是异术乃餘无数</p><p>　　往古先人所不达及其后苗裔</p><p>　　秀出踰前事任宿德非由於人</p><p>　　前世所修与今德合虽今时非</p><p>　　德人居吉瞻按籍卦与瑞附合</p><p>　　必得於世為转轮王王告诸大</p><p>　　眾梵志曰今当為子因德立字</p><p>　　梵志默然心思斯须谦逊卑声</p><p>　　啟白天王察今时运太清和顺</p><p>　　吉鸟翔鸣瑞应至声地动庠序</p><p>　　节气调适风雨顺时世应太平</p><p>　　眾火炎现清彻无烟诸天塞空</p><p>　　现形叉手雨眾杂花天乐并作</p><p>　　王教平均国应丰熟大王国境</p><p>　　祥瑞普臻当名太子号曰吉财</p><p>　　王意大悦重赐梵志金角乳牛</p><p>　　数百千头王还喜悦摩太子头</p><p>　　以妙宝瓔繫太子颈慈心叉手</p><p>　　叹其德曰先临圣王然后<a href=\"/remen/chujia.html\" class=\"keylink\" target=\"_blank\">出家</a></p><p>　　佛本行经阿夷决疑品第六</p><p>　　高山花果池快乐如天观</p><p>　　眾山少及者故名阿夷岳</p><p>　　曩久居此山年耆结蔟髮</p><p>　　长暴露形体寿高百有餘</p><p>　　体犹如黑云髮如白银数</p><p>　　眼睛微亦理形如杂色山</p><p>　　智慧如梵天明如日月火</p><p>　　四火日第五自暴名阿夷</p><p>　　卒闻响响声鸟兽鸣如语</p><p>　　其解鸟兽音怀疑出庐窟</p><p>　　见天交错飞於空中欢喜</p><p>　　因仰问天人诸天何為喜</p><p>　　有天名法乐寻答阿夷曰</p><p>　　师為未闻耶世有奇吉祥</p><p>　　白净王生子当度世眾生</p><p>　　卒必成佛道為天世人师</p><p>　　闻佛之名号踊跃衣毛竖</p><p>　　即上昇虚空欲见释童子</p><p>　　因所见瑞应<a href=\"/remen/shentong.html\" class=\"keylink\" target=\"_blank\">神通</a>意审諦</p><p>　　弹指顷之间便到王宫门</p><p>　　是上圣通士明达禁戒备</p><p>　　王以爱敬意速迎请入宫</p><p>　　让之以上座谦恭辞慰劳</p><p>　　垂愍回接顾屈来入鄙国</p><p>　　阿夷觉王意爱敬尽礼义</p><p>　　以慈目视王执谦以敬谢</p><p>　　王宜应如是爱宾以上礼</p><p>　　大王承法治垂恩於国民</p><p>　　自先过诸王种种大施与</p><p>　　於财宝贫使戒智慧丰富</p><p>　　吾所由至此宜怀欢喜听</p><p>　　闻空中天语王生子作佛</p><p>　　我忻所闻事觉吉祥故来</p><p>　　法幢甚可爱观释种族旗</p><p>　　王闻说是言喜愕情惶灼</p><p>　　速呼太子来与阿夷相见</p><p>　　在乳母抱上光相照然明</p><p>　　见太子德相如天后抱子</p><p>　　阿夷不能忍便前取太子</p><p>　　两手抱爱视如黑云裹日</p><p>　　在阿夷抱上菩萨明益辉</p><p>　　犹如黑山间销金炉炽火</p><p>　　以慈心久视眼中即雨泪</p><p>　　太子体晃昱如黑云雨雹</p><p>　　王见阿夷泣心怀甚怖懅</p><p>　　恐子将不祥怀疑语阿夷</p><p>　　唯圣时见示吾气垂欲绝</p><p>　　今见仁悲泣是故心惊战</p><p>　　得无是吾命一旦忽然灭</p><p>　　先為我致庆后将无遗慼</p><p>　　劣乃得此子久渴得升水</p><p>　　将无為吾怨幡不令吾当</p><p>　　吾始生意念得子至眼眠</p><p>　　子目遗后视则吾不忧世</p><p>　　是吾族珍树生於宝宫池</p><p>　　将护诚告我以爱己子情</p><p>　　面如盛满月阿夷熟视之</p><p>　　眼翫青紺光舌如莲花叶</p><p>　　头髮紺青色覆其高广额</p><p>　　颊车如师子诸頷充平满</p><p>　　师子肩长臂掌轮千辐理</p><p>　　次视其相已从顶至足相</p><p>　　师尽爱敬意稽首礼太子</p><p>　　泪堕如雨下怀惨惘啟王</p><p>　　其有充满足三十二妙好</p><p>　　必当成為佛以善胜普世</p><p>　　诸天闻是语於空中散华</p><p>　　同声称善善王谓阿夷言</p><p>　　前师按卦占定成转轮王</p><p>　　今圣师视相定之使成佛</p><p>　　王言犹投苏火炎盛炽猛</p><p>　　益增阿夷口更说决定言</p><p>　　如我观察相恣媚灭欲意</p><p>　　示眾生灭度当以佛容貌</p><p>　　假令空中雨金刚之大山</p><p>　　不动太子毛何况餘艰难</p><p>　　普世眾力士诸弊害鬼神</p><p>　　及阿须轮王军官属营从</p><p>　　各执金刚杵大如须弥山</p><p>　　来欲击太子山杵破散尽</p><p>　　太子不动移当作是觉知</p><p>　　吾不以是慼当以怀欢庆</p><p>　　我自伤流泣遇佛而空过</p><p>　　颁宣慧照曜奋千辞义光</p><p>　　佛因当显明我独不见感</p><p>　　立在无為空灭如月清冷</p><p>　　世蒙凉除热我独当燋然</p><p>　　佛諦执金刚慧杵碎尘劳</p><p>　　当有甘露药我独不得尝</p><p>　　佛如海马王济渡海流人</p><p>　　我独退在后婬鬼所裂噉</p><p>　　一切智池水善意诸虫贝</p><p>　　通放慧江流一切饮除渴</p><p>　　眾善為根株忍枝意止叶</p><p>　　觉意以為花成泥洹甘果</p><p>　　解脱眾生禪戒香遍世间</p><p>　　佛树当生长我薄德不睹</p><p>　　愚痴门甚牢恩爱门甚固</p><p>　　当以法籥开生死牢狱门</p><p>　　普世相烧然以婬怒痴炎</p><p>　　当以法水灭如云雨野火</p><p>　　以悲心之角定餬十方锋</p><p>　　当施善法乳天人饮无厌</p><p>　　普世之婴罗尘劳之重疾</p><p>　　以最胜法药当疗眾生病</p><p>　　佛之大海渊诸佛之宝渚</p><p>　　度生死贾客以宝充其饶</p><p>　　芥子比须弥牛迹水况海</p><p>　　萤火喻日光转轮王方佛</p><p>　　胜通达梵天喻觉慧帝释</p><p>　　超净相梵志世典古王传</p><p>　　古仙圣大师学深厌祠祀</p><p>　　若闻佛圣化疾捨本术卢</p><p>　　澡瓶杖簇结弃本诸威仪</p><p>　　寻捨贡高意厌本所习礼</p><p>　　咄此老害懅令人无所及</p><p>　　吾已得五通今事礼不偶</p><p>　　今雨欲然耀慧定照世间</p><p>　　吾今垂垂灭如何不悲乎</p><p>　　即呼<a href=\"/remen/dizi.html\" class=\"keylink\" target=\"_blank\">弟子</a>来汝莫如吾误</p><p>　　以徒託太子阿夷辞还退</p><p>　　佛本行经入誉论品第七</p><p>　　是时释王德日夜增宝仓国境</p><p>　　名称智慧金宝积聚种种瓔珞</p><p>　　眾善来归如秋海渊象马车乘</p><p>　　犹天严驾贤善调良自然诣厩</p><p>　　甘蔗石蜜酥乳水浆粳粮穀米</p><p>　　气味力增殃患普除怨敌屈附</p><p>　　旧亲增敬疫饉消亡凉风和调</p><p>　　时雨细润空中晃昱甚好严备</p><p>　　尽王境土长益丰茂眾善普集</p><p>　　不祥枯竭以太子德合成谐偶</p><p>　　以谐偶故名称普闻诸根成就</p><p>　　相好可观犹月初生十五日满</p><p>　　诸王长者普进贡献栴檀羊车</p><p>　　驾御金鹿象牙金银杂宝合成</p><p>　　粟珍宝厕象子马驹童子曳弄</p><p>　　戏笑娱乐白银鴈子珊瑚口觜</p><p>　　随其年长致献贡御金宝博奕</p><p>　　以供太子年在幼少為事尊长</p><p>　　重踰须弥忍辱过地渊深於海</p><p>　　意博包空时过孩童初入在美</p><p>　　世人所习眾诸技术太子学能</p><p>　　不加日劳年满十六体方精健</p><p>　　文武兼备艺过诸释王睹太子</p><p>　　德日殊异兄弟中猛如勇师子</p><p>　　王忽寤忆阿夷所言如何当令</p><p>　　捨是洪德涉苦入山精勤学道</p><p>　　心即怀疑召诸臣议思计令子</p><p>　　不入山学执谦尊教如天帝臣</p><p>　　承帝詔命思计设理沉思斯须</p><p>　　执敬啟言寻承命旨子难卒留</p><p>　　海可过济日可失明月可捨凉</p><p>　　子愿难违唯然天王宜设方便</p><p>　　若设方便為事必剋假令不剋</p><p>　　无遗恨情事离方便则难施立</p><p>　　听承古仙服水气者长劳困形</p><p>　　皮骨相连重如太山遭欲风吹</p><p>　　爱恚战动如风吹树严妙堂舍</p><p>　　色声香味华香严饰状如天女</p><p>　　第一上乐迷醉女乐五欲犹能</p><p>　　迷惑仙士夫色声香味细滑触</p><p>　　诸心所喜五情所贪以欲坚牢</p><p>　　力强大网以繫子心乃可无忧</p><p>　　王然此义即召美女十五以上</p><p>　　容色妙者六十四种姿媚具备</p><p>　　寻致诸女充太子宫久学调静</p><p>　　执惭愧戈於婇女中如月眾星</p><p>　　摄藏辉光不甘五欲口终不发</p><p>　　不逊之言</p><p>　　眼不起视色犹饿夫於乐</p><p>　　诸伎女怀惭如冥逃光走</p><p>　　父王闻是已不安寝於床</p><p>　　因更令境内有相好乐者</p><p>　　其谁有妙女必尽来应会</p><p>　　若有违限者加之以重讁</p><p>　　设此严限已益出眾瓔珞</p><p>　　恣之取瓔珞入宫為婇女</p><p>　　种种严修饰诸游观园池</p><p>　　无数眾女集皆受赋瓔珞</p><p>　　太子德如日目无能当者</p><p>　　自执意挍计终无能染污</p><p>　　执杖释种女姿貌如天女</p><p>　　心忍辱如地面暉如月满</p><p>　　古圣王苗裔相应玉女宝</p><p>　　德广覆天下除忧如天乐</p><p>　　持重有智慧相好容貌光</p><p>　　名称最第一是故号除称</p><p>　　手执波曇花眼如紺莲叶</p><p>　　两手奉好花欢喜诣其母</p><p>　　唯母见严饰意欲入宫观</p><p>　　欲见释太子心自然恋慕</p><p>　　母即告女曰寧今受御讁</p><p>　　终不听汝往愿母必见听</p><p>　　重啟父母已即听随其愿</p><p>　　爱敬执谦恭报慈父母已</p><p>　　将从显然往如水恒趣海</p><p>　　至於王宫中到遥观太子</p><p>　　过去五百世曾為太子妻</p><p>　　其所生之处女中最第一</p><p>　　前世缘牵故故熟视太子</p><p>　　顏容怡开敷如日水莲华</p><p>　　厥行步庠序寂然无声嚮</p><p>　　犹如眾江流入海则寂定</p><p>　　眾中有一女造二首歌颂</p><p>　　音韵甚合好应时顺事理</p><p>　　有女来甚妙执持紺莲花</p><p>　　忆往世善行故以相发寤</p><p>　　过世上名华<a href=\"/remen/gongyang.html\" class=\"keylink\" target=\"_blank\">供养</a>定光佛</p><p>　　执花甚姝好犹如吉利天</p><p>　　菩萨忽然闻定光佛之名</p><p>　　心中即惊动徐举目遍视</p><p>　　即发声谓曰进手中花来</p><p>　　以言眾所侥如服甘露药</p><p>　　应声寻花进以奉上菩萨</p><p>　　侍在菩萨左如明星在月</p><p>　　太子视瓔珞不宜其所服</p><p>　　即解明珠瓔掷以掛女颈</p><p>　　於是明珠瓔严饰女形容</p><p>　　姝好无双比益发明珠光</p><p>　　犹如天帝释处於紫紺壁</p><p>　　亦如十五日月与眾星俱</p><p>　　合宫尽欢喜皆共同举声</p><p>　　称曰真得妃莫不同甚欢</p><p>　　如是歌称声斯须流闻王</p><p>　　王闻甚欢悦重赐名宝珍</p><p>　　王即令求女父母来赐与珍宝</p><p>　　不可称计召明梵志卜择良辰</p><p>　　涂香坦地饰以眾花以神咒酥</p><p>　　充饱火神灌太子手父母授女</p><p>　　為太子妃女中第一在太子侧</p><p>　　如日月星</p></div>"
},{
    "title": "佛本行经 第二卷",
    "author": "释宝云 译",
    "html": "<div class=\"B1_text\"><p>　　佛本行经 第二卷(一名佛本行讚传)</p><p>　　宋凉州<a href=\"/remen/shamen.html\" class=\"keylink\" target=\"_blank\">沙门</a>释宝云译</p><p>　　与眾婇女游居品第八</p><p>　　种种严饰犹如天宫春秋冬夏</p><p>　　四时各异应节修治游观园池</p><p>　　亦如天帝施安树林太子因游</p><p>　　至园池观婇女围绕如月处星</p><p>　　於是眾女昼夜作乐嘲调戏笑</p><p>　　过数年已或娱乐之更造新术</p><p>　　或现己身或时书颂或图庙画</p><p>　　或有刻鏤或有以泥為若干像</p><p>　　或有结花以為敷饰或庄面目</p><p>　　或有涂香或以镜照或櫛梳头</p><p>　　或黛黑眉或丹口脣或復有女</p><p>　　华相打掷或戏笑者或悲叹泣</p><p>　　或口咏歌可听可乐犹如华中</p><p>　　眾萤蜂鸣眾女求浴太子听从</p><p>　　无忧树间丹华之池圆光文饰</p><p>　　照树金色犹金在火耀耀林树</p><p>　　诸树倾屈散供眾花眾鸟相和</p><p>　　悲哀而鸣女笑鸟鸣震声远闻</p><p>　　五音俱作感动人情太子入池</p><p>　　水至其腰诸女围绕明耀浴池</p><p>　　犹如明珠绕宝山王妙相显赫</p><p>　　其好巍巍眾女水中种种戏笑</p><p>　　或相湮没或水相洒或有弄华</p><p>　　以华相掷或入水底良久乃出</p><p>　　或於水中现其眾华或復於水</p><p>　　但现其手眾女池中光耀眾华</p><p>　　令眾藕花失其精光或有攀缘</p><p>　　太子手臂犹如杂花缠著金柱</p><p>　　女粧涂香水洗皆堕栴檀木櫁</p><p>　　水成香池如是戏笑难可计数</p><p>　　六万婇女围绕其侧太子於中</p><p>　　如天帝释於天浴池与天女俱</p><p>　　於是皆乘金银宝船游戏池中</p><p>　　如天乘云太子復乘七宝之船</p><p>　　妃在其侧俱共入池色身金照</p><p>　　光各一丈如日乘船莫不惊愕</p><p>　　谓是日出眾华开张明重光照</p><p>　　喻日天子太子出池诸女更严</p><p>　　作眾伎乐行甘蔗浆诸女饮已</p><p>　　跳踉舞戏时日便冥向月烛明</p><p>　　欲惑太子意终不倾欲使其贪</p><p>　　意终不著慧灯甚明终无能灭</p><p>　　犹明珠灯不损飞蛾斯须至冥</p><p>　　眾女睡眠太子妃寐梦睹忧变</p><p>　　太子<a href=\"/remen/chujia.html\" class=\"keylink\" target=\"_blank\">出家</a>捨宫婇女逃入山泽</p><p>　　妃独逐走从后求哀莫相捐弃</p><p>　　澡手见授今弃付谁惟今自察</p><p>　　无量过失愿微重荣莫生相捨</p><p>　　独入山泽勤修眾德何吝於妾</p><p>　　致大酷恶古贤出学亦復好妃</p><p>　　唯垂愍伤愿听侍从追呼不息</p><p>　　太子入林心意发狂树树行求</p><p>　　[口*睪]向树曰汝独无忧我独怀恼</p><p>　　示我太子仰见树上有赤觜鸟</p><p>　　向鸟叹苦我失所怙汝声似之</p><p>　　留声与汝愿以鸣声除我心恼</p><p>　　又见树曰汝何不慈吾厄夫怙</p><p>　　迷行犯触贤夫所弃宜见愍伤</p><p>　　如何见笑华尽开敷见双头鵒</p><p>　　相将俱飞益增忧苦流泣且言</p><p>　　唯愿示我怀重慊者令我睹之</p><p>　　失之我亡树华散我更耗我心</p><p>　　唯汝仁鸟莫嫉快我当散我心</p><p>　　好喜伎乐未曾相犯何為必尔</p><p>　　為风所动树枝倾曲犹如以掌</p><p>　　击打於我鸟兽角视尔不遣夫</p><p>　　水声如骂我不任治太子不还</p><p>　　便悲叹曰留目紺莲留超与应</p><p>　　留笑华敷留顏金华留髮辟兵</p><p>　　我见遗忽口言未止忽见太子</p><p>　　於林树间便前搏曰何為相弃</p><p>　　语顷惊觉抱持太子惭惧战[病-丙+又]</p><p>　　太子问曰何為如是便说梦事</p><p>　　太子报曰此非為汝吾无所去</p><p>　　谁往谁返无有往者亦无所至</p><p>　　汝諦觉是色如聚沫觉意如泡</p><p>　　相如光炎行如芭蕉识法如幻</p><p>　　诸根无力形体相因犹如华合</p><p>　　觉世<a href=\"/remen/wuchang.html\" class=\"keylink\" target=\"_blank\">无常</a>譬如野马吾我无有</p><p>　　亦无坚要合会有离汝当諦觉</p><p>　　太子自思是吾出应</p><p>　　佛本行经现忧惧品第九</p><p>　　王愍太子愁劝令行游观</p><p>　　始出宫城门霍然日出云</p><p>　　驾乘七宝车眾德相自严</p><p>　　所将从贵重如月与眾星</p><p>　　<a href=\"/remen/gongde.html\" class=\"keylink\" target=\"_blank\">功德</a>充满备形容甚殊妙</p><p>　　都敕国邑里并除老病死</p><p>　　穷冻困厄者莫令现道侧</p><p>　　各各尽力严若干幢旛盖</p><p>　　楼阁诸妇女犹如天宫城</p><p>　　严饰甚靡丽莫不怀欢庆</p><p>　　万民皆歌咏声嚮震一国</p><p>　　犹秋水归海諍竞欲观见</p><p>　　<a href=\"/remen/zhuangyan.html\" class=\"keylink\" target=\"_blank\">庄严</a>易服饰未竟便起走</p><p>　　或未及庄严闻声便驰往</p><p>　　於眾阁栏楯侧塞不相容</p><p>　　或头身自悬犹如眾华垂</p><p>　　或有倾屈礼各怀敬叹曰</p><p>　　当為世导师散眾花香瓔</p><p>　　见以皆愕观展转相谓言</p><p>　　此当為何神或云从天降</p><p>　　或云是天帝魔王或梵王</p><p>　　怀疑欢踊跃歌叹若干种</p><p>　　诸天见太子容饰导从出</p><p>　　犹如天帝释出游观之时</p><p>　　於是净居天欲兴降瑞应</p><p>　　如前佛见瑞劝意出家学</p><p>　　天卒化病人喘卧在道侧</p><p>　　色恶眼睛黄体气口燋乾</p><p>　　身肿腹膖胀恶露诸不净</p><p>　　宛转而自涂菩萨举目见</p><p>　　问是為何物丑恶难可视</p><p>　　御者寻对曰食饮不时节</p><p>　　四大错不顺是名為病人</p><p>　　菩萨报之曰视何不分减</p><p>　　御者復对曰是不可分代</p><p>　　都世无能免疾病之危厄</p><p>　　四百四种病大患如<a href=\"/remen/shijian.html\" class=\"keylink\" target=\"_blank\">世间</a></p><p>　　尊亦未免离处大变难患</p><p>　　太子即停驾惨然怀忧叹</p><p>　　闻病心惊痛如象被毒箭</p><p>　　见病触其情寻敕御迴车</p><p>　　心惧怀悚然如牛畏雷雹</p><p>　　闻雷声怖愕惊懅体不安</p><p>　　后时復更出天化作老人</p><p>　　头如丝雪雾皮缓肌体皱</p><p>　　战如水中枝身僂如张弓</p><p>　　太子见即问是名為何人</p><p>　　生便如是耶為有变者乎</p><p>　　御者因对曰始从身受胎</p><p>　　微起如泡沫缘起五体见</p><p>　　分合成六情然后乃出生</p><p>　　小饮母乳活次长乃食穀</p><p>　　转缘地而行初语如鸚鵡</p><p>　　尔乃立行走体貌形容成</p><p>　　诸根转成熟以故名曰老</p><p>　　是名天使召显教悟眾生</p><p>　　形衰失欢惨如花被毒霜</p><p>　　面如月遭蚀心犹日云雾</p><p>　　壮进力枯竭如夏沙淋水</p><p>　　窃人志思才无形如来贼</p><p>　　心恼失听识犹野火烧泽</p><p>　　迫迮如压油饮其体精气</p><p>　　怀变令形异是者名為老</p><p>　　太子视良久悵然而长叹</p><p>　　老病大石山强磨碎眾生</p><p>　　世普遭苦患何可畅意安</p><p>　　当设方便逃如避强害寇</p><p>　　后復出游见天化命过人</p><p>　　宗亲随丧车被髮而啼哭</p><p>　　问曰是何等以至诚示吾</p><p>　　尔时诸侍御便為具足说</p><p>　　日迫致枯老病流精汁竭</p><p>　　八节之利锯攦刻<a href=\"/remen/shouming.html\" class=\"keylink\" target=\"_blank\">寿命</a>树</p><p>　　日月之斧利昼夜恒斫断</p><p>　　会遇无常风随靡崩颠堕</p><p>　　与父母离别随行独迷走</p><p>　　妻子及兄弟无亲可恃怗</p><p>　　莫能设方便围绕而哭泣</p><p>　　追慕哀摧伤叹其生时德</p><p>　　吾亦当尔乎都上尊莫疑</p><p>　　我亦离亲耶尔尊必当别</p><p>　　普世死所执如何畅笑语</p><p>　　不知惭愧故更歷无数死</p><p>　　昼夜之长涂日月运不停</p><p>　　老枯病所毒忧恼之牙齿</p><p>　　四时舌所舐宿行速危嶮</p><p>　　一切莫能免死犹龙所吞</p><p>　　普入尽伤折都崩尽断坏</p><p>　　悉夺其所愿尽吞尽烧没</p><p>　　尽驱尽挫摧莫有能禁遮</p><p>　　尊当觉是死闻已怀惧曰</p><p>　　处世之笑者金石為笑耶</p><p>　　太子怀忧行忆死如汤灼</p><p>　　犹如猛师子处林遭野火</p><p>　　思欲得免离老病死炽炎</p><p>　　顺道念不忘方便欲求出</p><p>　　天化作梵志见形暴露憔</p><p>　　簇髮鬚眉长被麤鹿皮衣</p><p>　　手持澡瓶水又执三枝杖</p><p>　　菩萨因问曰仁修术愿何</p><p>　　寻声应太子唯听我所愿</p><p>　　无病老死患是处名天上</p><p>　　今於此下种生天广大花</p><p>　　愿求快安乐萌芽天上生</p><p>　　太子叹吒曰斯士见计明</p><p>　　告御天离患是亦吾所乐</p><p>　　心惟怀一疑為永恒不常</p><p>　　若必常安乐可愿生天耳</p><p>　　天於上称善叹太子心净</p><p>　　天上虽快乐卒必当堕落</p><p>　　食福眾善快终无永长存</p><p>　　福尽即退堕三涂受苦分</p><p>　　日有千光炎福尽堕闇冥</p><p>　　月满盛照耀月天堕失明</p><p>　　梵释无数天虽实天荣位</p><p>　　还為可伤物乞丐饿鬼形</p><p>　　昔為宝顶佛燃灯立七日</p><p>　　始发意求佛誓愿甚坚固</p><p>　　即时魔心战犹如芭蕉树</p><p>　　亦令魔宫殿震动不得安</p><p>　　為<a href=\"/remen/sanjie.html\" class=\"keylink\" target=\"_blank\">三界</a>所敬今者不宜忘</p><p>　　於无央数佛修若干劳勤</p><p>　　昔為施安佛起七宝大塔</p><p>　　犹如须弥山峙立於地上</p><p>　　上锭光七华受莂当為佛</p><p>　　金华散普佛终日愿大乘</p><p>　　又為起庙寺事莲华上佛</p><p>　　及餘无数佛眾宝香花施</p><p>　　以天华<a href=\"/remen/gongyang.html\" class=\"keylink\" target=\"_blank\">供养</a>无数能仁佛</p><p>　　又供现义佛华香毕已寿</p><p>　　歌叹方面佛乃至于七日</p><p>　　供养无见佛尽己之形寿</p><p>　　復施顶王佛七宝名衣服</p><p>　　<a href=\"/remen/bushi.html\" class=\"keylink\" target=\"_blank\">布施</a>无漏佛求欲作沙门</p><p>　　又於理光佛入道持净法</p><p>　　復於无限佛剃头作沙门</p><p>　　於数千诸佛执勤劳谦敬</p><p>　　有身餧饿虎以妻息施与</p><p>　　捨眼身肌肉手足心不乱</p><p>　　如是不可计头施有千数</p><p>　　当施与之时震动三千界</p><p>　　如是言说顷现天寿终堕</p><p>　　后者悲嘆慕展转相怜伤</p><p>　　下现八<a href=\"/remen/diyu.html\" class=\"keylink\" target=\"_blank\">地狱</a>各十六官属</p><p>　　忽有大声出普世皆当死</p><p>　　从此转进行释种女名鹿</p><p>　　见太子如天发大声言曰</p><p>　　是父不怀忧為母大安乐</p><p>　　其夫如此者妇如逮无為</p><p>　　如从天云雷声入太子耳</p><p>　　始闻无為音犹疲劳得息</p><p>　　诸情已充足意中如逮得</p><p>　　以己盛宝瓔遥掷掛女颈</p><p>　　以闻无為喜不以邪欲与</p><p>　　劝心向无為忽见化沙门</p><p>　　威仪戒寂静法服手持</p></div>"
},{
    "title": "佛本行经 第三卷",
    "author": "释宝云 译",
    "html": "<div class=\"B1_text\"><p>　　佛本行经 第三卷(一名佛本行讚传)</p><p>　　宋凉州<a href=\"/remen/shamen.html\" class=\"keylink\" target=\"_blank\">沙门</a>释宝云译</p><p>　　為瓶沙王<a href=\"/remen/shuofa.html\" class=\"keylink\" target=\"_blank\">说法</a>品第十四</p><p>　　意如重庆云欲时降<a href=\"/remen/ganlu.html\" class=\"keylink\" target=\"_blank\">甘露</a></p><p>　　以深奥流声清净梵天音</p><p>　　又復以八种柔软和调嚮</p><p>　　以妙辞之前降测瓶沙王</p><p>　　具照知王意正直且清净</p><p>　　慈爱恭敬意充盈於心怀</p><p>　　今王虽兴於衰末浊乱世</p><p>　　以善自将御乃踰上世王</p><p>　　见王诸净意内意清净彻</p><p>　　犹如昼阴雾花开知日出</p><p>　　虽施恩於愚人恩德终不居之</p><p>　　施少善於贤人其恩好日日厚</p><p>　　今视王甚奇特不迷惑於王位</p><p>　　憍自姿所覆盖土地主皆迷惑</p><p>　　<a href=\"/remen/zhihui.html\" class=\"keylink\" target=\"_blank\">智慧</a>人若得财以不要财為要</p><p>　　身不要如炎花慧者从身取要</p><p>　　眾生昇天甚得大利诸土地主</p><p>　　以正治法<a href=\"/remen/zhengfa.html\" class=\"keylink\" target=\"_blank\">正法</a>之王顺理而治</p><p>　　一切人民皆从真正若有财宝</p><p>　　先审取要若復别离后无恨心</p><p>　　犹如从酪以取酥去浆若翻弃</p><p>　　亦无恨心以相迎接用上宾礼</p><p>　　开恩厚意以善友义今我当以</p><p>　　友恩相报意欲相諫开意善听</p><p>　　一切眾<a href=\"/remen/shengming.html\" class=\"keylink\" target=\"_blank\">生命</a>如朝露我今一切</p><p>　　都就后世犹如盛火得酥益炽</p><p>　　及烧草木终无厌足心之憎爱</p><p>　　由愚痴出皆復迷惑狂醉高药</p><p>　　老耄之病死亡之火强烧五道</p><p>　　沉无漏脱我今已觉盛火之力</p><p>　　今欲方便免此大患是故捨离</p><p>　　亲族知识爱欲如毒云何不捨</p><p>　　吾已不畏是诸毒虺雹及火炽</p><p>　　疾暴恶风亦復不畏拔刀剧贼</p><p>　　但畏恩爱数数<a href=\"/remen/shengsi.html\" class=\"keylink\" target=\"_blank\">生死</a>迷於欲者</p><p>　　未曾厌足诸天亦尔况<a href=\"/remen/shijian.html\" class=\"keylink\" target=\"_blank\">世间</a>人</p><p>　　一切世间欲求无厌如火所炽</p><p>　　亦復厌极普得土地齐海以内</p><p>　　又贪求度欲得<a href=\"/remen/bian.html\" class=\"keylink\" target=\"_blank\">彼岸</a>一切求索</p><p>　　无有厌足犹如眾流归于大海</p><p>　　雨宝七日乃至於膝胜伏四方</p><p>　　上至天上天上<a href=\"/remen/shouming.html\" class=\"keylink\" target=\"_blank\">寿命</a>长七劫半</p><p>　　顶生圣王欲无厌足更有圣王</p><p>　　食天福禄时天帝退畏阿须伦</p><p>　　憍慢遂盛仙人担辈邪住无厌</p><p>　　从天退堕有满唯王往至天上</p><p>　　得天婇女形专将来有犯神仙</p><p>　　金宝精舍怀贪灭亡寻化成灰</p><p>　　有重担王将兵上天復从天上</p><p>　　将天女还缘是天女自致死亡</p><p>　　如是眾生无厌而没名闻弊恶</p><p>　　弓强箭驶捨弃王位入林学仙</p><p>　　心所不应其身行之杀害他人</p><p>　　身亦灭亡有女名贤诸王竞諍</p><p>　　兴师率眾对阵而战以爱欲故</p><p>　　兴怨致諍当捨爱欲如弃怨敌</p><p>　　诸王种族挟慊嫉害杀诸剎利</p><p>　　二百一十往古列士怀恚為害</p><p>　　宜捨恶心如虺脱皮言鴈言鹤</p><p>　　缘是致諍因相杀伤乃至亿数</p><p>　　愚痴故斗始起於微宜捨愚痴</p><p>　　弃自冥病往古二王斗諍泽香</p><p>　　因怀贡高遂相杀伤以铁棒击</p><p>　　破碎其头宜捨憍慢如云之盖</p><p>　　又如列士甚徤勦疾以贪爱故</p><p>　　夺他妇女以爱著故乃致没亡</p><p>　　如畏死故宜捨爱著二阿须伦</p><p>　　坐女色亡有贪女色听音没命</p><p>　　腾翔空中宾头王子是二嗜味</p><p>　　俱致丧命昔伊象王以鼻贪香</p><p>　　犯吉祥天以致丧灭昔殷头王</p><p>　　身乐细滑贪著无厌头裂而亡</p><p>　　此等以欲恣极六情如海受流</p><p>　　终以无厌摩竭鱼口犹尚可满</p><p>　　六情受欲难可充满如是大贪</p><p>　　及餘难计六情未足遭大艰难</p><p>　　可如王言先恣六情谁有厌足</p><p>　　宜审思此王以敬意相请以国</p><p>　　諦视王位亦无纯乐纯事令人</p><p>　　受极快乐缘乐之后受大艰难</p><p>　　其厚煖衣宜冬猛寒至於夏暑</p><p>　　更反為患飢者得食以為饱乐</p><p>　　有强逼者必成大苦如好藕池</p><p>　　中有宿虫犹花树林师子满中</p><p>　　金宝之舍炽火充盈王位犹此</p><p>　　用相请為如鱼吞饵不觉强鉤</p><p>　　犹如以蜜涂利剑刃王者之位</p><p>　　如七宝械观虽悦目身心甚苦</p><p>　　王者容饰被服如天乘国土车</p><p>　　杂糅牢固王者重担重於大山</p><p>　　苦如马斗观者悦之水火风雹</p><p>　　疾疫飢匱偷盗劫贼强陵敌国</p><p>　　边境屯守侵夺损耗是诸艰难</p><p>　　独切王心昼夜怀忧寝不安床</p><p>　　思设方便為国除患心普怀疑</p><p>　　不信臣民如至毒乡从人得食</p><p>　　假令王者领无数城其身所处</p><p>　　限居其一寝一宫室坐御一座</p><p>　　荣乐无几忧劳甚广衣盖一形</p><p>　　食充一躯出行游观限驾一乘</p><p>　　王所饮食盖少少耳其餘劳动</p><p>　　以恣憍奢王唯以一<a href=\"/remen/zizai.html\" class=\"keylink\" target=\"_blank\">自在</a>為乐</p><p>　　是乐亦復杂诸苦毒犹如处在</p><p>　　剑所作车处事不明輒还伤己</p><p>　　譬如好舍花饰其表含毒虺蛇</p><p>　　充满其<a href=\"/remen/zhongguan.html\" class=\"keylink\" target=\"_blank\">中观</a>其悦目触甚毒害</p><p>　　吾以是故不甘王位以是之故</p><p>　　不宜受是生死难保犹如幻化</p><p>　　焉知宿对驰骋何趣吾以是故</p><p>　　不受王諫王云捨家而非其时</p><p>　　今且諦听吾当报王恣意饮食</p><p>　　不怀顾虑死命追人若干方便</p><p>　　甘蔗之种号曰白净王当觉此</p><p>　　是我父王吾欲脱苦故弃王位</p><p>　　欲设方便建立善法<a href=\"/remen/wuwei.html\" class=\"keylink\" target=\"_blank\">无畏</a>灭度</p><p>　　永求第一常与生老病死长别</p><p>　　欲求甘露可保之处是故不甘</p><p>　　与诸欲会犹如野畜渴行求水</p><p>　　疲劳之渴迷惑而走卒遇猎者</p><p>　　截道逐射不愍其渴必得杀之</p><p>　　世间亦尔飢渴情故迷惑万端</p><p>　　不计死迮快意自娱畅情饮食</p><p>　　不虑成事当有坏败老来屈己</p><p>　　如强张弓疾病伤人深於驰箭</p><p>　　死来逼命如猎放围愚意所迷</p><p>　　如何待时若觉若眠若昼若夜</p><p>　　若水若陆各各人人命逝不还</p><p>　　迅速甚駃犹如水性入摩竭口</p><p>　　法之灯光庄美之明加<a href=\"/remen/jingjin.html\" class=\"keylink\" target=\"_blank\">精进</a>意</p><p>　　增益酥油奉<a href=\"/remen/xingshan.html\" class=\"keylink\" target=\"_blank\">行善</a>者怀<a href=\"/remen/huanxi.html\" class=\"keylink\" target=\"_blank\">欢喜</a>逝</p><p>　　命终资粮已悉备足如进好华</p><p>　　色甚鲜明志士乐善奉上塔像</p><p>　　若后日见花以萎枯已得花要</p><p>　　心怀欢喜若明达人从少小来</p><p>　　和调身命与善法合自睹其身</p><p>　　已至朽迈调自思计每怀欢喜</p><p>　　犹如恶贼突狱逃走乃至旷野</p><p>　　大泽之中竹苇之林虎狼游居</p><p>　　迷惑驰骋热渴所逼五士拔刀</p><p>　　驰而追后恐怖惶灼逃突奔走</p><p>　　前卒復有弊恶醉象即便前进</p><p>　　欲践踏杀其人不持刀仗战具</p><p>　　不齎粮食无盖履屣四望顾视</p><p>　　永无归怙心怀迷憒无所晓知</p><p>　　吾今故為大王引喻欲令解了</p><p>　　生死之趣大王宜解生死如是</p><p>　　当了眾生如突狱贼了知旷泽</p><p>　　喻是三途虎狼恶兽觉是尘劳</p><p>　　奔驰疲极热渴憔悴则当知是</p><p>　　憎爱愚痴智慧利剑广施资粮</p><p>　　大正法盖禁戒履屣如彼士夫</p><p>　　乏少此行不种德者其喻如是</p><p>　　前有醉象弊暴凶恶当觉如是</p><p>　　世之死亡当于尔时无有恃怙</p><p>　　唯当依凭奉戒行善王当迴意</p><p>　　覆育民物救危济厄犹如赤子</p><p>　　普怀慈心视民如子王当护国</p><p>　　譬如护宫犹如有虫方便勦健</p><p>　　逃身速疾不遇雨渧大王亦当</p><p>　　如是逃意莫遇恶相以自免济</p><p>　　佛本行经不然阿兰品第十五</p><p>　　如是菩萨广肩长臂安徐详雅</p><p>　　师子应步诣阿兰问生死出要</p><p>　　意欲断坏生死门閫遥见阿兰</p><p>　　与门徒俱聚会而坐讲论梵典</p><p>　　菩萨德重喻如天帝迎接问讯</p><p>　　与坐谈论坐须臾已善意相视</p><p>　　菩萨慈意慰劳阿兰阿兰对曰</p><p>　　久承德化所以<a href=\"/remen/chujia.html\" class=\"keylink\" target=\"_blank\">出家</a>不甘尊荣</p><p>　　裂坏爱著结缚之网强壮勇猛</p><p>　　犹如大象捨弃尊号转轮王位</p><p>　　譬如智者捨避毒饭昔转轮王</p><p>　　不足為奇壮过衰老捨家入林</p><p>　　转以王位授其太子犹如萎花</p><p>　　转授与人吾今所疑仁壮盛美</p><p>　　六情所欲未至充足应受广博</p><p>　　自然荣乐捨此美号谁不怀疑</p><p>　　欲知太子事之审实必当成為</p><p>　　大法最器以精进德寻智慧舟</p><p>　　当速疾度生死海渊於是菩萨</p><p>　　闻阿兰言含笑怀喜而答之曰</p><p>　　吾事未成故来到此今汝自保</p><p>　　事必当成犹如冥中忽见光明</p><p>　　喻若迷者得人引路譬欲渡江</p><p>　　遇舟济渡故来相求以為善师</p><p>　　幸垂顾屈所以见教若受為徒</p><p>　　当事以师老病死苦当何从度</p><p>　　愿以此理而见告示於是阿兰</p><p>　　谓世导师以諦审听我梵志法</p><p>　　生死展转周旋迴行上下颠倒</p><p>　　犹如轮转有八私事号曰内法</p><p>　　又有十六疑乱诸事缘此当知</p><p>　　其人意强一切世间因是起灭</p><p>　　如是五性识著第六意则第七</p><p>　　犹豫第八凡有五情又有五欲</p><p>　　又当復觉有六误乱晓知是者</p><p>　　名曰觉业赤仙与位皆共觉知</p><p>　　梵天号曰一切普知审知是者</p><p>　　名泥洹业生死根熟牵连缚著</p><p>　　但諦觉是餘不决定吾等於此</p><p>　　方便求了是吾泥洹仁所欲觉</p><p>　　或有智者谓是泥洹或云禪报</p><p>　　谓之泥洹今相教已出生死路</p><p>　　合意当勤如病求药古仙灌胜</p><p>　　有名知足有名定行久暴露形</p><p>　　是等皆从日所行道又復更有</p><p>　　求<a href=\"/remen/jietuo.html\" class=\"keylink\" target=\"_blank\">解脱</a>者尔时菩萨闻是语已</p><p>　　迴意思惟探察事元菩萨累劫</p><p>　　所觉智慧觉其瑕已即告梵志</p><p>　　已闻汝等深奥智慧所谓觉业</p><p>　　出生死者如我所觉此事不然</p><p>　　犹如有种必当出生诸情各别</p><p>　　谓是解脱若对来至復还结缚</p><p>　　地水节气又復无种所以不生</p><p>　　<a href=\"/remen/yinyuan1.html\" class=\"keylink\" target=\"_blank\">因缘</a>错之若种与对相遇会者</p><p>　　必当更生吾了如是行净垢薄</p><p>　　寿命延长意呼以脱谓是泥洹</p><p>　　菩萨不然阿兰是法於是復诣</p><p>　　迦兰问法為说八意菩萨即了</p><p>　　微识故著觉有是瑕体解其意</p><p>　　是必还法菩萨是故捨迦兰法</p><p>　　於是便至尼连禪江修治净行</p><p>　　求禪处坐金色之身光影照曜</p><p>　　犹如莲花照之於日日进一麻</p><p>　　半粒粳米日日省食久羸形体</p><p>　　身血竭尽脂肪枯乾气力羸顿</p><p>　　形体疲索普世眾生不能堪忍</p><p>　　如是羸困具满六年菩萨如是</p><p>　　暴露形体未能还服甘露法药</p><p>　　意退念来<a href=\"/remen/daode.html\" class=\"keylink\" target=\"_blank\">道德</a>无是昔阎浮下</p><p>　　亿善意是亦不能已是羸瘦形</p><p>　　逮及是事自致成道诸天空中</p><p>　　劝进饮食气力充盈然后得道</p><p>　　意居尊重如须弥山求佛之意</p><p>　　甚大重事意虽坚固强喻金刚</p><p>　　饮食不充体不自胜觉知是已</p><p>　　菩萨便起增进饮食长育其身</p><p>　　侍使五人见菩萨食捨弃避去</p><p>　　至他闲处於是便受喜悦喜力</p><p>　　二女乳糜甘露之施即便行诣</p><p>　　微妙道树安详徐步定出生死</p><p>　　严饰巍巍<a href=\"/remen/gongde.html\" class=\"keylink\" target=\"_blank\">功德</a>积聚以足触地</p><p>　　即大震动於是大黧眾龙之王</p><p>　　闻足触地震动好声意怀便疑</p><p>　　熟自思惟久復乃闻是震动声</p><p>　　世之将导眾师之师其足触地</p><p>　　震动如是地神欢喜跛[跳-兆+我]如舞</p><p>　　震声隐隐如有所捨以世导师</p><p>　　将欲出现地肃肃动踊跃若笑</p><p>　　因震动声即从水出其身体大</p><p>　　如黧黑山种种珠宝瓔珞其身</p><p>　　犹如黑云饰以电光变若干头</p><p>　　普覆空中体放光明如杂烟火</p><p>　　犹如水云来近日侧龙以是像</p><p>　　礼菩萨足起执心敬叉手而叹</p><p>　　我见前佛兴出世时今之祥瑞</p><p>　　如过去佛维卫以来復至<a href=\"/remen/jiaye.html\" class=\"keylink\" target=\"_blank\">迦叶</a></p><p>　　眼见六佛兴世之瑞尊今第七</p><p>　　现瑞如彼如观光相明曜於世</p><p>　　今日必当逮服甘露今见尊行</p><p>　　躇足步步斯地应时肃肃震动</p><p>　　光明殊胜超绝於日今日必当</p><p>　　所愿充满如观青雀顺遶而飞</p><p>　　犹青云中日现妙光齎慈爱音</p><p>　　敬菩萨身今日必当逮得佛道</p><p>　　知见今日清风顺时眾流澄渟</p><p>　　空中清明飞鸟相和柔软悲鸣</p><p>　　今日十力一切智成观菩萨身</p><p>　　如莹金山种种珍宝以為严饰</p><p>　　视菩萨身相好自缨今日必当</p><p>　　<a href=\"/remen/chengfo.html\" class=\"keylink\" target=\"_blank\">成佛</a>道器圆光如轮在其中央</p><p>　　晃昱如日五彩絳色如今断除</p><p>　　世间厚冥如是不久佛日当出</p><p>　　相树皆动布散名花一切眾花</p><p>　　同时而敷树<a href=\"/remen/wuxin.html\" class=\"keylink\" target=\"_blank\">无心</a>屈倾如有心</p><p>　　今日必為一切所礼犹如白藕</p><p>　　蒙月明开日光明照则芙蓉敷</p><p>　　菩萨今现佛日月光<a href=\"/remen/tianren.html\" class=\"keylink\" target=\"_blank\">天人</a>心开</p><p>　　如快乐花如今观察相已现矣</p><p>　　甚难值遇优曇慊ㄈ缁?延</p></div>"
},{
    "title": "佛本行经 第四卷",
    "author": "释宝云 译",
    "html": "<div class=\"B1_text\"><p>佛本行经 第四卷(一名佛本行讚传)</p><p>宋凉洲<a href=\"/remen/shamen.html\" class=\"keylink\" target=\"_blank\">沙门</a>释宝云译</p><p>度五<a href=\"/remen/biqiu.html\" class=\"keylink\" target=\"_blank\">比丘</a>品第十七</p><p>敬顺於佛意无差别吾愍汝等</p><p>令离罪咎佛於<a href=\"/remen/shijian.html\" class=\"keylink\" target=\"_blank\">世间</a>普施以善</p><p>以平等慈犹如赤子其有慢意</p><p>侍是师者其人受[亿-音+(夫*夫)]如违慈父</p><p>於是五人同声对曰修甚苦勤</p><p>无所剋致意退从安放恣其情</p><p>何由致道愿示其意犹如有人</p><p>撽压沙水唐劳其力终不得苏</p><p>譬人[穀-禾+牛]牛捨乳[穀-禾+牛]角以其行[亿-音+(夫*夫)]</p><p>终不得乳缘灯光明以除晦冥</p><p>亦不以水恶骂利刀如是厚重</p><p>愚痴闇冥以<a href=\"/remen/zhihui.html\" class=\"keylink\" target=\"_blank\">智慧</a>灯终不以餘</p><p>犹如盛火得风吹动烧然乾薪</p><p>终不休灭</p><p>人纵情意迷惑六欲尘劳秽行</p><p>终不损灭盛炎虽灭餘有少火</p><p>终不捨本烧燋之性意虽精微</p><p>故有餘识觉有识苦尔乃了諦</p><p>当求无生无老无病又无有死</p><p>地水火风无前无后无中无动</p><p>思求是处觉灭度苦八贤圣路</p><p>可以逮致是以觉道及其方便</p><p>不以觉了八贤圣路故迷世间</p><p>颠倒轮转当觉是苦次相承侍</p><p>先除苦原恩爱欲缚勤加剋修</p><p>八贤圣路当以泥洹寂灭為证</p><p>应觉觉苦除爱欲著以灭為证</p><p>修圣路者因是立行其事具成</p><p>吾当尔时逮睹黠眼明达四諦</p><p>以是四諦為是五人三明<a href=\"/remen/jietuo.html\" class=\"keylink\" target=\"_blank\">解脱</a></p><p>以坚金刚<a href=\"/remen/zhengfa.html\" class=\"keylink\" target=\"_blank\">正法</a>慧杵坏碎五人</p><p>尘劳之山亿宝始初觉正諦法</p><p>八万诸天时俱解脱地上天龙</p><p>鬼神俱嘆转上法轮何甚快哉</p><p>善修禁戒辐甚牢緻调良寂灭</p><p>輞博周匝精勤志介轂处中央</p><p>為<a href=\"/remen/tianren.html\" class=\"keylink\" target=\"_blank\">天人</a>转未转之轮鬼神叹声</p><p>上衝于天周遍天上乃至梵宫</p><p>诸天始得闻是音声因是发意</p><p>来诣佛所当其始转正法轮时</p><p>天龙人鬼海神皆喜即雨天花</p><p>不可称计眾生蒙赖从苦得安</p><p>梵天请佛乞转法轮眾生得度</p><p>于今不息是之<a href=\"/remen/fubao.html\" class=\"keylink\" target=\"_blank\">福报</a>皆归梵天</p><p>是故称号梵福第一其初始转</p><p>法轮之时佛以<a href=\"/remen/ganlu.html\" class=\"keylink\" target=\"_blank\">甘露</a>先饮五人</p><p>愿使眾生速转法轮如佛<a href=\"/remen/shizun.html\" class=\"keylink\" target=\"_blank\">世尊</a></p><p><a href=\"/remen/shuofa.html\" class=\"keylink\" target=\"_blank\">说法</a>度人</p><p>佛本行经度宝称品第十八</p><p>久无央数劫所积得善本</p><p>逮得昔所愿先以授五人</p><p>犹如事火祠得酥益增炽</p><p>佛炎超踰彼光明靡不照</p><p>已出五道渊寻便度五人</p><p>始与五沙门德力胜五根</p><p>佛如满月现与诸<a href=\"/remen/dizi.html\" class=\"keylink\" target=\"_blank\">弟子</a>俱</p><p>犹如五明星与月俱游处</p><p>时波罗奈城有大长者子</p><p>性慈仁愍达厥名曰宝称</p><p>居宅如天宫侍使犹天女</p><p>伎乐小罢息称及女皆眠</p><p>古世福所追应服甘露药</p><p>前世见死尸慈悲斯须间</p><p>宿善所追及悵然从寐寤</p><p>见诸女如尸居宅犹丘墓</p><p>其心怀惨忤举手悲叹曰</p><p>吾今遭厄难大苦患之中</p><p>自然生<a href=\"/remen/shanxin.html\" class=\"keylink\" target=\"_blank\">善心</a>唯乐无為安</p><p>欲乐难久保善乐斯须耳</p><p>当从何路逃於何自藏匿</p><p>不遭<a href=\"/remen/wuchang.html\" class=\"keylink\" target=\"_blank\">无常</a>火无恐怖之处</p><p>谁於世可恃吾当何所怙</p><p>谁当从爱欲深泥中见拔</p><p>於是捨爱欲徐下金宝床</p><p>因便履宝屣其价直百千</p><p>居宅城门户皆自然夜开</p><p>即明晓如昼其心怀狐疑</p><p>天於上空中怀慈告令悦</p><p>仁远建志性莫顾懈迟久</p><p>佛世间圣师今去是不远</p><p>停立相望待如牛求母犊</p><p>仁当於今日建无极大利</p><p>婬欲如群鱼迷惑之迴波</p><p>以乘上<a href=\"/remen/jingjin.html\" class=\"keylink\" target=\"_blank\">精进</a>第一牢桴材</p><p>度诸苦渊海期必在今日</p><p>时童子宝称行正流泣测</p><p>遥举手向佛悲声而叹曰</p><p>惟尊我今困於老病死苦</p><p>愿尊常為归济我斯苦患</p><p>佛时遥告以梵柔软净音</p><p>是间有安静无苦患之处</p><p>有八贤圣路寂灭甚清凉</p><p>速来诣吾所当為汝作归</p><p>宝称闻是教喜踊意充益</p><p>犹如遭旱热自洗清净池</p><p>寻声至佛所稽首世尊足</p><p>唯如妙华树為风所吹颠</p><p>体瓔珞服饰心怛然不著</p><p>宿福今运会毕竟获罗汉</p><p>佛见宝称心内惭体瓔珞</p><p>沙门事俱辨因告语之曰</p><p>饰容内纯善第一胜诸根</p><p>是谓成吾法不以託外服</p><p>其有内心端表里相应顺</p><p>道门為之开不可恃虚服</p><p>缘宝称<a href=\"/remen/gongde.html\" class=\"keylink\" target=\"_blank\">功德</a>四友因得度</p><p>满成与无怙牛齝及善与</p><p>将五十童子得度脱诸苦</p><p>彼诸世尊边始六十罗汉</p><p>时佛以<a href=\"/remen/fanyin.html\" class=\"keylink\" target=\"_blank\">梵音</a>告诸弟子曰</p><p>汝等已度苦旷然清凉安</p><p>眾生沉爱欲受苦可怜伤</p><p>卿等宜慈愍诸方宣化度</p><p>分布遣弟子於是独游行</p><p>乃至野象泽因求止宿处</p><p>现神光晃昱以降毒害龙</p><p>显神足变化种种奇妙好</p><p>佛憍慢已尽又化诸憍慢</p><p>度第一<a href=\"/remen/jiaye.html\" class=\"keylink\" target=\"_blank\">迦叶</a>居野象泽者</p><p>然后以次度迦叶之二弟</p><p>三兄弟门徒千人成无著</p><p>佛与是三人功德甚巍巍</p><p>法则及惠施禁戒威仪善</p><p>将从千弟子名眾师之师</p><p>慈愍度竭王行诣王舍城</p><p>有宿德之人典领摩竭境</p><p>以善居王位德善踰眾生</p><p>闻佛大圣尊来入国境内</p><p>闻即心喜踊整严往迎佛</p><p>王驾躬自出与大极自军</p><p>王瓶沙妙容眾王中最殊</p><p>如释从诸天俱出其天宫</p><p>严威仪导从往见梵天时</p><p>与诸重臣属始从城中出</p><p>执转轮圣王出游之威仪</p><p>与诸神宝臣前后俱导从</p><p>极世之严饰殊妙无有比</p><p>象马车人从声震於云中</p><p>妇女临路观服饰如电曜</p><p>诸城门各出填塞四衢路</p><p>犹如山诸谷秋雨暴水出</p><p>诸王中雄猛行近至佛前</p><p>佛奋金色光照曜诸树间</p><p>以佛之威神曜泽令金色</p><p>王愕然<a href=\"/remen/huanxi.html\" class=\"keylink\" target=\"_blank\">欢喜</a>顾谓傍臣曰</p><p>听声视其色礼仪甚相应</p><p>如吾諦熟观诚实妙宝器</p><p>智慧之大海眾善之宝藏</p><p>遥视其容貌佛以慈相示</p><p>王不胜欢喜便下其宝车</p><p>如日出於云下没西山岗</p><p>罢王五威仪步进诣佛所</p><p>五体<a href=\"/remen/lifo.html\" class=\"keylink\" target=\"_blank\">礼佛</a>足尽心谦恭敬</p><p>叉手仰视佛甚妙意无厌</p><p>喜敬心无量身衣毛皆竖</p><p>礼竟就位坐形容益殊好</p><p>一心熟观佛犹宝须弥山</p><p>三自称名号因白世尊曰</p><p>今视世尊顏心终无厌足</p><p>佛兴世奇快為<a href=\"/remen/sanjie.html\" class=\"keylink\" target=\"_blank\">三界</a>作归</p><p>今日喜踊跃情怀心逸豫</p><p>豫睹计明諦快捨圣王位</p><p>天世人所敬其宜实应当</p><p>度身至安处充满眾生愿</p><p>今礼世尊足身命归於佛</p><p>王於佛前坐僉然自捡整</p><p>繫眼睛於佛熟视心不动</p><p>专精在守意如蜂向花树</p><p>兼加谦恪心渴仰欲闻经</p><p>佛以八种声為王广说法</p><p>诸根及心意六情缘起色</p><p>起灭不停息犹如水中泡</p><p>诸根之起灭王当諦觉知</p><p>如下种於地必有萌芽生</p><p>芽非种种非芽王当审觉</p><p>非本不离本诸情意如是</p><p><a href=\"/remen/shengsi.html\" class=\"keylink\" target=\"_blank\">生死</a>之颠倒相<a href=\"/remen/yinyuan1.html\" class=\"keylink\" target=\"_blank\">因缘</a>生灭</p><p>王闻是深法心為之悚然</p><p>即度生死渊逮得慧眼净</p><p>侍从万二千皆蒙得解脱</p><p>上诸天八万逮得甘露药</p><p>尔时佛圣师游止竹林园</p><p>慈愍眾生故昼夜奋光明</p><p>比丘名马师顺威仪早起</p><p>啟辞白世尊欲入城分卫</p><p>佛告今出行若卒逢异学</p><p>当以四諦颂次第為解说</p><p>时闻圣师教顶受而奉承</p><p>為其四大故行诣王舍城</p><p>寂然息心行目视不离前</p><p>外学甚明达厥名曰受训</p><p>见妙异威仪敬心而往问</p><p>新威仪寂灭唯告示其意</p><p>是何奇宝山為仁最上师</p><p>仁是何宝颗从何山迸出</p><p>是何智慧树所戴鲜好花</p><p>為从何师日仁光所从出</p><p>是何慧清池乃生是芙蓉</p><p>仁师有何教是谁见告示</p><p>有王甘蔗族释种王之子</p><p>捨家学<a href=\"/remen/chengfo.html\" class=\"keylink\" target=\"_blank\">成佛</a>為普世圣师</p><p>仁当觉吾师天人圣贤师</p><p>我适始初学生年既幼稚</p><p><a href=\"/remen/fofa.html\" class=\"keylink\" target=\"_blank\">佛法</a>广且深所说甚精微</p><p>今当精现说圣师之言教</p><p>觉苦苦起无又知苦所灭</p><p>所以苦灭道圣师所颁宣</p><p>彼闻是四句心即霍停止</p><p>忧婆替即时逮得慧眼净</p><p>因為目犍连再遍说四句</p><p>应时见道迹俱行诣佛所</p><p>与五百门徒稽首敬礼佛</p><p>发声称沙门威仪即备悉</p><p>二贤先见道俱逮罗汉果</p><p>一者智慧最二者神足备</p><p>二贤侍世尊犹如左右臂</p><p>共辅翼於佛如王者贤臣</p><p>时有大姓子名曰药树生</p><p>捨金色妙英剃头被<a href=\"/remen/jiasha.html\" class=\"keylink\" target=\"_blank\">袈裟</a></p><p>於多子野泽见佛陈本行</p><p>今始得睹佛一切智圣师</p><p>叉手戴顶上向佛遥稽首</p><p>佛是我圣师我是<a href=\"/remen/fodizi.html\" class=\"keylink\" target=\"_blank\">佛弟子</a></p><p>佛以妙梵音慈心告之曰</p><p>善来贤明士适遇会良时</p><p>佛应顺本行為说深妙法</p><p>散其尘劳聚即时逮果证</p><p>与三圣弟子光显一切智</p><p>犹月十五日与三明星俱</p><p>适从舍卫国奉使至王舍</p><p><a href=\"/remen/caifu.html\" class=\"keylink\" target=\"_blank\">财富</a>好施与厥名曰须达</p><p>到适闻佛名喜踊跃无量</p><p>举身衣毛竖夜不能眠寐</p><p>夜半至佛所到即得见佛</p><p>五体礼佛足情甚怀欢欣</p><p>汝以爱法故除损睡眠耶</p><p>夜喜故诣吾必获其善报</p><p>施戒及智慧叹誉生天安</p><p>婬欲之瑕秽广说若干法</p><p>犹如净好[叠*毛]入染受色鲜</p><p>时长者须达受入泥洹池</p><p>久发愿求佛欲於世兴出</p><p>度脱眾生苦所誓今已满</p><p>从生死苦厄度无数眾生</p><p>导以正平路径趣泥洹城</p><p>如其本所愿各各从意得</p><p>往古得度者尽服甘露味</p><p>皆寻得安隐不危坠之处</p><p>闻已乐学者当入泥洹城</p><p>佛本行经广度品第十九</p><p>独為一切护独為世间师</p><p>為天人為导号佛天中天</p><p>长夜在尘劳久处昏眠者</p><p>击正法之鼓以寤所应度</p><p>五岳所拥绕罗阅祇城中</p><p>度王弟攦黑及群眾八万</p><p>长者号勇猛慳垢蔽其目</p><p>先济化炎光并度医耆域</p><p>王舍城国内迦罗卫首家</p><p>世尊光踰日小火欲焚佛</p><p>法雨洗其心三垢之盛火</p><p>毒饭及尘冥一时普消殄</p><p>随提大国中达士如梵天</p><p>度名闻梵志号曰梵摩踰</p><p>香特大国王目如紺莲叶</p><p>為解六种法令觉<a href=\"/remen/zhengjian.html\" class=\"keylink\" target=\"_blank\">正见</a>諦</p><p>有山名道术特显如金山</p><p>心净有智慧沐浴俗解脱</p><p>有十六梵志号曰度<a href=\"/remen/bian.html\" class=\"keylink\" target=\"_blank\">彼岸</a></p><p>及餘六万人同时皆得道</p><p>时眾祐<a href=\"/remen/futian.html\" class=\"keylink\" target=\"_blank\">福田</a>往诣处聚中</p><p>於时彼聚中有大姓梵志</p><p>有名闻重齿时欲大祠祀</p><p>断祠祀疑网立之於正路</p><p>时在随提山帝释石室中</p><p>时佛处其中不动如太山</p><p>天乐般遮翼歌颂觉寤佛</p><p>以清净甘露饮天王帝释</p><p>怀害多瞋怒捷疾甚暴风</p><p>小指為额鬘迷惑痴狂走</p><p>害如阎罗王梵志鸯掘魔</p><p>神足以调化凶暴难调者</p><p>又於安屈界梵志名戒慎</p><p>狐疑所缠结绝断其狐疑</p><p>与三百门徒从苦得解脱</p><p>截其尘劳结令永无有餘</p><p>头上火炎然口中亦吐火</p><p>瞋怒衔下脣撩掷火烧然</p><p>身都放火炎犹如劫尽烧</p><p>以言灭旷野阿腊鬼神火</p><p>身大如青云电光晃斑驳</p><p>体大亦如是饰以金瓔珞</p><p>怀害吐毒气霹靂雹石緻</p><p>视神力斯须灭无苗龙毒</p><p>於大宅聚中化童子拜守</p><p>先度善昏眠野城化手授</p><p>拘睒尼所济<a href=\"/remen/wuwei.html\" class=\"keylink\" target=\"_blank\">无畏</a>及令者</p><p>於罗阅城国化梵志无嫌</p><p>维耶离所度食肉蔽罗剎</p><p>叶耳恶鬼神俱化令度脱</p><p>师子力已下化度四千人</p><p>又化劫宾[少/兔]及四千童子</p><p>於野畜繁山化太子<a href=\"/remen/daode.html\" class=\"keylink\" target=\"_blank\">道德</a></p><p>地时度白转所生化济使</p><p>退守於双林生听於舍卫</p><p>化梵志无畏及无数大眾</p><p>又化优波先五百将从俱</p><p>又度听受等及五百梵志</p><p>化不兰弟子有五百贾人</p><p>济五百释种皆令作沙门</p><p>於清林村落化度二百人</p><p>无特度二百会同度五百</p><p>又於亿传村化度八十人</p><p>此满度六百随提聚五十</p><p>诸天四天王大力护世间</p><p>势力如谷水恚害如流波</p><p>以其越咒教為说四圣諦</p><p>极乃能解达立之八正路</p><p>诸贤士等辈二十八鬼神</p><p>将军凶弊恶犯嬈人魂魄</p><p>居雪山鬼神竖毛多瞋怒</p><p>刺毛甚弊恶佛灭其恚害</p><p>女神诸鬼母厥名曰取去</p><p>食世间无数婴孩抱上子</p><p>最小子爱作佛取藏愀</p></div>"
},{
    "title": "佛本行经 第五卷",
    "author": "释宝云 译",
    "html": "<div class=\"B1_text\"><p>佛本行经 第五卷(一名佛本行讚传)</p><p>宋凉州<a href=\"/remen/shamen.html\" class=\"keylink\" target=\"_blank\">沙门</a>释宝云译</p><p>昇忉利宫為母<a href=\"/remen/shuofa.html\" class=\"keylink\" target=\"_blank\">说法</a>品第二十一</p><p>以<a href=\"/remen/zhengfa.html\" class=\"keylink\" target=\"_blank\">正法</a><a href=\"/remen/ganlu.html\" class=\"keylink\" target=\"_blank\">甘露</a>充饱<a href=\"/remen/shijian.html\" class=\"keylink\" target=\"_blank\">世间</a>人</p><p>下<a href=\"/remen/jietuo.html\" class=\"keylink\" target=\"_blank\">解脱</a>种者皆放受其报</p><p>佛<a href=\"/remen/gongde.html\" class=\"keylink\" target=\"_blank\">功德</a>犹日正法喻光明</p><p>戒品水清凉生於天泉池</p><p>母妙宝芙蓉及天林树花</p><p>欲令时开敷故佛昇忉利</p><p>日光昼照空月炎曜於夜</p><p>佛照天世间若干严饰好</p><p>日天子生念谓日王来至</p><p>以世敬日意稽首<a href=\"/remen/lifo.html\" class=\"keylink\" target=\"_blank\">礼佛</a>足</p><p>月天子怀疑盛明所见捨</p><p>月之光荣好归入人慧月</p><p>寂灭过梵天照曜喻天帝</p><p>深邃胜渊海不动安须弥</p><p>天帝杂宝树号名采昼度</p><p>光明坐其下宝树荫金山</p><p>见母大妙后种福果於熟</p><p>或有方应种或復应放者</p><p>以佛清净德面曜如明珠</p><p>见者心清净犹如水清宝</p><p>尔时佛<a href=\"/remen/shizun.html\" class=\"keylink\" target=\"_blank\">世尊</a>以清和<a href=\"/remen/fanyin.html\" class=\"keylink\" target=\"_blank\">梵音</a></p><p>甘露法药雨於慈母妙后</p><p>坠堕离别苦生天有是患</p><p>贪求积聚死是為世间苦</p><p><a href=\"/remen/diyu.html\" class=\"keylink\" target=\"_blank\">地狱</a>烧炙煮饿鬼渴乾燋</p><p>畜生相噉食五情苦无安</p><p>在所受身处眾苦輒追随</p><p>欲离眾苦恼唯有灭无為</p><p>当觉<a href=\"/remen/sanjie.html\" class=\"keylink\" target=\"_blank\">三界</a>苦犹若疮被毒</p><p>甚於烧铁擆无可解疮处</p><p>世间苦如是觉苦起之缘</p><p>觉其苦灭处觉所以灭苦</p><p>觉五盛阴苦觉劳所因兴</p><p>尘劳所灭处是灭名无為</p><p>所以灭道者名曰八圣贤</p><p>诸尘劳之毒都烧令无餘</p><p><a href=\"/remen/shengsi.html\" class=\"keylink\" target=\"_blank\">生死</a>甚可畏进退不可怙</p><p>如伎儿木面脱一復著一</p><p>或饮天甘露退復饮洋铜</p><p>或食天甘露退噉烧铁丸</p><p>或復来天家或曳然铁车</p><p>或王或乞儿饿鬼转畜生</p><p>宿对互所拍跳迸如拍鞠</p><p>上下遍三界从有至无择</p><p>闻说是法已母妙天帝后</p><p>八十八劳结心垢永灭尽</p><p>意止深妙法又令三垢薄</p><p>烧诸强尘劳妙后证三道</p><p>大会无数央诸<a href=\"/remen/tianren.html\" class=\"keylink\" target=\"_blank\">天人</a>芙蓉</p><p>同时俱开敷如花蒙日光</p><p>於是妙后起更幸怀<a href=\"/remen/huanxi.html\" class=\"keylink\" target=\"_blank\">欢喜</a></p><p>犹如日临山光明益盛明</p><p>亦爱敬於佛礼足已啟言</p><p>古来母未曾得子此重贡</p><p>无数劫食地心未曾厌足</p><p>天欲不已满莫若今充盈</p><p>自足令我足除著无所著</p><p>一切智寤我无种断我种</p><p>时无数诸天闻微妙大法</p><p>即殖善德种鲜洁佛之种</p><p>佛本行经忆先品第二十二</p><p>於是天中天诸天世人师</p><p>在於大王境摩竭之国土</p><p>游止竹林园思忆往古世</p><p>光明益显好犹如盛火祠</p><p>佛弟性慈仁厥名曰阿难</p><p>见<a href=\"/remen/foguang.html\" class=\"keylink\" target=\"_blank\">佛光</a>明盛即行诣佛所</p><p>叉手下右膝敬意白佛言</p><p>唯愿天中天决心之所疑</p><p>未曾见光明如今之暉耀</p><p>唯愿一切智说光明<a href=\"/remen/yinyuan1.html\" class=\"keylink\" target=\"_blank\">因缘</a></p><p>於是佛告已微妙八种声</p><p>諦听吾今说光明之因缘</p><p>吾自忆前世施无数眾生</p><p><a href=\"/remen/gongyang.html\" class=\"keylink\" target=\"_blank\">供养</a>千数佛种种所须给</p><p>学无数圣典盛祠祀无数</p><p>难可施与者大施与无吝</p><p>忆念往古时大象如白山</p><p>势力胜邻敌吾以用惠施</p><p>以心所爱重二子用施人</p><p>毛孔皆血出吾时名甚爱</p><p>象马车乘女种种用惠施</p><p>施八万四千金角黄牸牛</p><p>金器盛银粟满其所受量</p><p>吾名為知时大施十二年</p><p>弊恶<a href=\"/remen/poluomen.html\" class=\"keylink\" target=\"_blank\">婆罗门</a>来从吾索头</p><p>时诸天若干欲固遮梵志</p><p>吾归晓诸天莫违本所愿</p><p>时王名月光今充吾所侥</p><p>復有婆罗门来从吾索眼</p><p>不逆即许与体所爱之目</p><p>為王名善目因是发大愿</p><p>今以目施与愿后成慧明</p><p>又復更异时鸽飞来趣我</p><p>為鹰所迸逐飞住吾膝上</p><p>吾尽割体肉恣以足鹰意</p><p>不以来归鸽与鹰使為食</p><p>吾以病人故割已体上肉</p><p>食肉三七日其重病得瘳</p><p>又為普施王名為大力士</p><p>昔除眾生病今灭其尘劳</p><p>又吾前世时以身惠施人</p><p>别卖可爱子又别卖吾妻</p><p>卖吾与恶人敕吾令杀害</p><p>吾时名焰月不杀没己命</p><p>吾剥皮為施缠叠為灯炷</p><p>同时然灯炷与身炎皆炽</p><p>王名坚金刚其耐痛无比</p><p>以是求一愿举足以<a href=\"/remen/chengfo.html\" class=\"keylink\" target=\"_blank\">成佛</a></p><p>以身与虎狼地六反震动</p><p>因此勇猛意<a href=\"/remen/chaodu.html\" class=\"keylink\" target=\"_blank\">超度</a>过九劫</p><p>曾以一善施主地尽四海</p><p>前為转轮王号名曰大天</p><p>始建王风教率以十善行</p><p>弃捨四方域剃头修净行</p><p>又為普地主号名曰尊帝</p><p>於是地上立八万四千城</p><p>时為此诸城部分境界已</p><p>八万四千王俱出剃头学</p><p>曾為王多求贪欲狂迷惑</p><p>越度大海表求土地人民</p><p>吾时為梵志大智名上度</p><p>将顺教是王还其正志思</p><p>曾為白象王如日甚姝好</p><p>六牙甚可爱弈弈有光明</p><p>猎师贪牙故箭射中其心</p><p>便自拔牙与心不起恚乱</p><p>净施王游猎因至深山中</p><p>闭群鹿二王置於深谷厩</p><p>以一妊母鹿鹿王代就死</p><p>使普境野畜无復恐患忧</p><p>有国忽父母害杀长老者</p><p>吾尊奉<a href=\"/remen/xiaoyang.html\" class=\"keylink\" target=\"_blank\">孝养</a>地穴济父母</p><p>天空中问义父教吾决答</p><p>断眾生倒见济令不堕狱</p><p>大蟒闭贾客围绕置中央</p><p>吾时缘宿行生為师子王</p><p>发象為力势踏蟒即令死</p><p>济五百客命安隐得归家</p><p>佛尔时说此生经五百章</p><p>三千大千界普六反震动</p><p>有亿眾生类皆发大道意</p><p>又有亿眾生各证以四道</p><p>上世贤智士不可称奇异</p><p>菩萨发勇猛施捨其躯命</p><p>从乞求者意终无所违逆</p><p>功德得<a href=\"/remen/zizai.html\" class=\"keylink\" target=\"_blank\">自在</a>万物及躯命</p><p>丛残短<a href=\"/remen/shouming.html\" class=\"keylink\" target=\"_blank\">寿命</a>是乃可為奇</p><p>尘劳所缠裹怀恶盛迷惑</p><p>能以慈悲力鉤还具恶心</p><p>能捨所爱重财宝及躯命</p><p>眾生有豪尊世得自在者</p><p>应為恶之时自制而不為</p><p>昼夜行眾善以休息其意</p><p>缘是自劝进志愿在佛道</p><p>佛本行经游维耶离品第二十三</p><p>世智一切敏所愿无不成</p><p>慈哀加眾生如人有一子</p><p>犹如转轮王放教靡不从</p><p>患厌世五欲欲入法慧窟</p><p>世尊亦如是开建為佛事</p><p>勤劳行广化事无不究竟</p><p>随生死恶世顺见其起灭</p><p>欲入大无為灭意寂然定</p><p>时维耶离城吸人精魄鬼</p><p>入城兴疫病逼迫相嬈害</p><p>尔时维耶离疫盛如炽然</p><p>国诸王大臣集会博论义</p><p>厉气之大火烧然国万民</p><p>各共精意思何方除此殃</p><p>长者名财明第一清信曰</p><p>睹世更无谁唯佛可恃怙</p><p>因遣清信士财明以為使</p><p>长者清信士都共叉手向</p><p>尽五体投地共遥白佛言</p><p>普救护世间愿济我国厄</p><p>如冻者求火犹重病请药</p><p>若冥愿明晓失路者晓导</p><p>我等求世尊欲观天人乐</p><p>使往至佛所佛即许受请</p><p>今捨家觉知天人思扰动</p><p>天於上空中告王未生怨</p><p>如何安无忧今当与佛离</p><p>王闻天教告心即悚然惊</p><p>意怀愁悴曰眾生心闇钝</p><p>谁能诣慧礪礪其闇钝心</p><p>尘劳之愆咎宿对之重债</p><p>眾生重债咎谁当济令轻</p><p>我等久见闭在生死牢狱</p><p>谁当以清钥开吾等狱门</p><p>吾等久暴露渴爱之日阳</p><p>谁当施正法月精解渴珠</p><p>王因敕令严轻驰往见佛</p><p>因请佛明日愿屈就宫食</p><p>敕厨令严具盛饌百味饭</p><p>佛许於宫中受王一月请</p><p>平治七阶路乃至流江恒</p><p>路设诸帐幔严饰犹天宫</p><p>杂色眾花香散以遍布地</p><p>人集如水涨盈溢譬如海</p><p>明珠以挍饰色白如盛月</p><p>王之服乘盖敬意施奉佛</p><p>时佛未久顷即到恒水侧</p><p>王更进上佛五百七宝盖</p><p>人王上五百诸龙王贡千</p><p>天王献五百维耶离五百</p><p>為世大覆护应受宝盖施</p><p>尽受诸宝盖餘唯置其一</p><p>尔时天中天与诸<a href=\"/remen/dizi.html\" class=\"keylink\" target=\"_blank\">弟子</a>眾</p><p>二千五百人便度流江恒</p><p>维耶离诸王尽心爱敬佛</p><p>供给所当得以次来到国</p><p>佛便即时入维耶离大城</p><p>以八妙深重梵清净音声</p><p>佛即说一偈诸有眾生类</p><p>地行乘空者宜慈爱眾生</p><p>以清净慈水普洒於大地</p><p>热渴所逼狂得水饱满凉</p><p>从佛之庆云放甘软言雨</p><p>举城充饱满除重毒害患</p><p>佛於是即还出到城门外</p><p>佛与诸沙门绕城而徐行</p><p>施护现吉祥咒愿普永康</p><p>举国蒙覆护快乐不可量</p><p>时长者财明请佛及弟子</p><p>饮食香甘饌种种尽爱敬</p><p>时佛广斑宣深要之正法</p><p>师子音以下四千人得道</p><p>佛与弟子眾乃至捺女林</p><p>奈女闻之已驰出往见佛</p><p>到门即下车瓔珞如电云</p><p>始入园林树状似吉祥天</p><p>行步趋庠序如水随波流</p><p>顏容如春阳芙蓉花之丛</p><p>将诸天人女服饰之恣貌</p><p>行於林树间或动天地眼</p><p>佛世尊视见魔王之罗网</p><p>目观其美色坏人<a href=\"/remen/jielv.html\" class=\"keylink\" target=\"_blank\">戒律</a>行</p><p>佛以梵音声告诸沙门者</p><p>捺女今来至卿等摄捡意</p><p>各建志手执<a href=\"/remen/jingjin.html\" class=\"keylink\" target=\"_blank\">精进</a>之强弓</p><p>以正直之矢筈承<a href=\"/remen/zhihui.html\" class=\"keylink\" target=\"_blank\">智慧</a>弦</p><p>皆被定意鎧乘自守戒车</p><p>各储慈观意入眼色战阵</p><p>卿等当諦计女人何可是</p><p>假借相欺惑如铜铁金涂</p><p>皮薄如蝇翅若不以覆上</p><p>此但是肉积当作是计知</p><p>涕唾眼中眵若不拭却者</p><p>及与身上垢若不以水洗</p><p>脓血及粪除聚会於一处</p><p>熟思视是者欲意灭不生</p><p>卿等自观计是骨舍可恶</p><p>以筋缠束缚外则以肉涂</p><p>衣裳服饰覆如画师覆壁</p><p>但作是自观莫随彼欺惑</p><p>坚慎护心意后可有所益</p><p>初不调伏心后则不可御</p><p>邪行失正路迷惑迴周旋</p><p>犹如官磨马竟以绕磨走</p><p>眼喜视色者心则随目惑</p><p>諦观其表里愚染慧离著</p><p>时佛以是教诫诸幼弟子</p><p>即共自捡摄一心视佛面</p><p>捺女遥见佛光相明严好</p><p>巍巍林树间如日云中出</p><p>慈敬意视佛微妙心清净</p><p>犹如树花繁风吹令倾屈</p><p>如是礼佛足叉手心恭敬</p><p>却就其坐位佛便告之曰</p><p>女情贪放逸卿<a href=\"/remen/shanxin.html\" class=\"keylink\" target=\"_blank\">善心</a>诣吾</p><p>信乐正真法是利甚难遇</p><p>男子信乐法是不可為奇</p><p>男虽意深重尘劳犹差薄</p><p>女人常迴旋於诸尘劳爱</p><p>意局心轻躁专著六所欲</p><p>汝心存於道是最可贵奇</p><p>一切世<a href=\"/remen/wuchang.html\" class=\"keylink\" target=\"_blank\">无常</a>无吾我可恃</p><p>疾病侵安隐老毁顏色貌</p><p>劫夺人寿命乐法无患难</p><p>女人多贪嫉不喜怨憎会</p><p>女人心恋著不乐与爱别</p><p>凡受女人形必有是二恼</p><p>以是义之故汝当勤奉法</p><p>奈女性软弱心甚怀惭愧</p><p>正法所劝进勉宜起恭敬</p><p>便叉手长跪前白世尊言</p><p>愿佛垂慈愍明旦受我请</p><p>时佛觉其心甚清净欢喜</p><p>默然受其请女便辞欲退</p><p>因五体投地稽首礼佛足</p><p>厌恶女人形怀惭且还归</p><p>时佛许奈女受请去之后</p><p>维耶离贵贱皆来至佛所</p><p>白马白车盖衣服皆素帛</p><p>诸容饰皆白威仪甚可观</p><p>青黄赤黑色种种各部别</p><p>严饰来诣佛犹忉利天人</p><p>是辈亦请佛佛言已受请</p><p>佛许奈女请是辈皆怀恨</p><p>时佛為是等广说微妙法</p><p>甘露无损减灭除诸苦患</p><p>粗略為现说四諦之要法</p><p>无数诸离犍皆服甘露药</p><p>佛当于尔时化无数离犍</p><p>告辞等已下心皆建正法</p><p>犹如化猛盛还反地狱苦</p><p>及无数眾生皆下生天种</p><p>佛本行经叹定光佛品第二十四</p><p>宿世殖百福千巖峻无极</p><p>智慧之川谷甚深难可测</p><p>眾口言辞风不能令倾动</p><p>坐定如太山然无能转移</p><p>犹如青黑云晃昱震电光</p><p>杂宝眾花盖在上空中旋</p><p>时阿难见此未曾為瑞应</p><p>怀踊跃喜心长跪白佛言</p><p>种种天花甚微妙好如有心意</p><p>来供养佛犹如林树遇群野马</p><p>如雪山中眾花香树面如千叶</p><p>莲花之色世俗之水不能污者</p><p>甚难见闻如忧慊ㄎㄔ赴湫</p></div>"
},{
    "title": "佛本行经 第六卷",
    "author": "释宝云 译",
    "html": "<div class=\"B1_text\"><p>佛本行经 第六卷(一名佛本行讚传)</p><p>宋凉州<a href=\"/remen/shamen.html\" class=\"keylink\" target=\"_blank\">沙门</a>释宝云译</p><p>调达入<a href=\"/remen/diyu.html\" class=\"keylink\" target=\"_blank\">地狱</a>品第二十七</p><p>佛天师世祐身心俱清净</p><p>愍眾诣江浴著澡衣而立</p><p>尔时佛<a href=\"/remen/shizun.html\" class=\"keylink\" target=\"_blank\">世尊</a>始入清流江</p><p>犹如日天子在天华浴池</p><p>如祠金刚柱妙宝以挍饰</p><p>譬天刻鏤师眾相悉明备</p><p>佛世尊身形妙好亦如是</p><p>此皆宿善行工匠所為作</p><p>百福德相备宿善所印明</p><p>或如然妙指晃昱或如言</p><p>以说本善行佛形相如是</p><p>水陆空中虫莫不愕然观</p><p>各自捨怨慊皆慈心相向</p><p>悉不相茹食住目於佛相</p><p>视之无厌足时佛告阿难</p><p>视此眾生类皆共观佛相</p><p>虽虫兽无慧不识别<a href=\"/remen/shane.html\" class=\"keylink\" target=\"_blank\">善恶</a></p><p>观<a href=\"/remen/foshen.html\" class=\"keylink\" target=\"_blank\">佛身</a>相好如视镜中照</p><p>已下善本种阿难报佛言</p><p>唯然观调达燋然其身本</p><p>释种子勤修学法能乘空</p><p>為王阿闍世所事最上师</p><p>受无极荣宠恭敬盛大器</p><p>不审因何故欲变成恶器</p><p>时佛告阿难广施博学问</p><p>净行勤自守心怀恶<a href=\"/remen/xingzhe.html\" class=\"keylink\" target=\"_blank\">行者</a></p><p>是必不可保心恶习眾恶</p><p>忘失其善行自秽善根本</p><p>愚人得荣禄甚以自庆喜</p><p>但以招<a href=\"/remen/zisha.html\" class=\"keylink\" target=\"_blank\">自杀</a>犹如骡怀妊</p><p>其以自消尽眾善之根本</p><p>无餘一毛善可牵拔济出</p><p>吾之爱眾生慈加於一切</p><p>投山入炽火救眾苦危者</p><p>不吝惜己身罗云是吾子</p><p>调达山堆我是二等慈愍</p><p>不久於王舍恶行斗斛满</p><p>调达得重病种种方便救</p><p>尽呼其<a href=\"/remen/dizi.html\" class=\"keylink\" target=\"_blank\">弟子</a>今可致我往</p><p>诣摩竭国王是我旧亲友</p><p>於是诸弟子方便舁致往</p><p>其舆三桄折堕地可膝伤</p><p>更易坐一舆舆诣王宫门</p><p>行道逢种种诸不祥徵应</p><p>特牛吼来迎角觝地且行</p><p>后脚跑地土扬尘坌辱之</p><p>群乌於上鸣犹如人语声</p><p>今汝所图计终不以谐偶</p><p>到门即啟王王命敕傍臣</p><p>恶人是地分復来相惑耶</p><p>反以恶烧我又復还自烧</p><p>如雹害万物已寻消化尽</p><p>还致罪物去吾等不宜见</p><p>此亲所不用眾人所弃捨</p><p>拒逆佛世尊為祀吉祥天</p><p>若入无择狱恐连曳吾等</p><p>其有敬重吾及自爱身者</p><p>速逐使出朝恶復闻见是</p><p>吾每嘆佛德从天师求愿</p><p>誓所生之处莫与恶友俱</p><p>侍臣敕朝师速逐遣罪人</p><p>调达諂意思為饰诸弟子</p><p>如吾自思惟唯佛於吾亲</p><p>能相济厄耳餘无可恃者</p><p>速致吾诣佛堕者还依本</p><p>如坠因地起地故载育之</p><p>诸弟子谓之师误失无限</p><p>怀恶意向佛犯种种罪过</p><p>调达疑怖言吾虽犯负佛</p><p>不犯捨恶人善者故不怙</p><p>於是其弟子见师以如是</p><p>畏调达之故便速舆出去</p><p>震动王舍城眾人大集观</p><p>时催逐调达解所怀疑结</p><p>见调达遭厄顏色甚憔悴</p><p>每行恶不呰今乃获祸对</p><p>如海船欲覆垂入摩竭口</p><p>犹如大幢倾临坠强于地</p><p>危譬屠家羊喻天福尽应</p><p>调达危如是垂入死门口</p><p>如日盖山荫渐速普覆地</p><p>调达恶行荫追逐覆不置</p><p>城中诸观人见其如是应</p><p>各各转相谓若干异同群</p><p>痛哉视世恶合偶卒永离</p><p>何智当贡高於其恶<a href=\"/remen/shengsi.html\" class=\"keylink\" target=\"_blank\">生死</a></p><p>此则是由来变现妭怪者</p><p>令摩竭国王迷惑為逆恶</p><p>每乘金宝车光曜如天帝</p><p>将从状如天王趣出临观</p><p>若来入宫时每现从空下</p><p>所食之御厨吹五百烧器</p><p>在阿闍世膝变已作婴儿</p><p>现戏吮王唾王意终不厌</p><p>王每常敬待谓之胜於佛</p><p>游逐不停门一何可怜伤</p><p>此今意退没怀苦惑无智</p><p>欲往见世尊悔己过向佛</p><p>今甚怀恼热躁扰自投掷</p><p>不久於阿鼻当受诸苦痛</p><p>或言情性恶或言用贵為</p><p>不见佛受法及於贤圣眾</p><p>不自护己身亦不护餘人</p><p>学不虑今世亦不顾后世</p><p>咄荣禄甚苦咄多求亦苦</p><p>凡未见諦者无一可恃怙</p><p>愚痴甚垢恶覆蔽一切眼</p><p>爱著大苦痛普誑惑<a href=\"/remen/shijian.html\" class=\"keylink\" target=\"_blank\">世间</a></p><p>以虚遘向王怀慊烧坏人</p><p>嫉佞侵损他恶如阎罗王</p><p>宿对便来至以力强牵曳</p><p>王不遣人助亦无来救者</p><p>如為称悦人不虑已后时</p><p>举价广轻用财债皆滋倍</p><p>债主急迫切诸共衣费者</p><p>皆驰弃藏避今停当独偿</p><p>於是甚劳苦致到舍卫城</p><p>舍卫城中人集会观调达</p><p>男女诸大小空舍皆驰走</p><p>大聚无央数随逐调达行</p><p>人展转相谓弊怨重地上</p><p>每施恶於佛强顏而无惭</p><p>云何欲见佛中有覆面者</p><p>损耗之积聚是不宜观见</p><p>有甚惊悚者或悲怜伤之</p><p>或悲嘆堕泣或有默立视</p><p>或有称嘆佛慈心之<a href=\"/remen/gongde.html\" class=\"keylink\" target=\"_blank\">功德</a></p><p>故能含容受如是毒恶物</p><p>其弟子劳疲小住顿息曰</p><p>是地之重担奈何堪胜之</p><p>适小停於地眾人悉围绕</p><p>死应之表识渐渐為之现</p><p>斯须地震动响遍国界言</p><p>吾不胜恶人如<a href=\"/remen/juewu.html\" class=\"keylink\" target=\"_blank\">觉悟</a>世间</p><p>於是<a href=\"/remen/xukong.html\" class=\"keylink\" target=\"_blank\">虚空</a>中有大雷震动</p><p>又有若干种可畏恶音响</p><p>诸天告祇洹恶行来在近</p><p>故地动声云示其恶缘对</p><p>不胜恶行者阿难前白佛</p><p>云调达来至求欲见世尊</p><p>时佛以<a href=\"/remen/fanyin.html\" class=\"keylink\" target=\"_blank\">梵音</a>而告阿难曰</p><p>调达罪厚重不能来见吾</p><p>假随蓝风吹不能令动来</p><p>正使龙索引龙绝不可动</p><p>佛说决定言调达不见吾</p><p>即时战汗出顏色即变恶</p><p>犹如金翅鸟欲搏食龙王</p><p>為死所捉持战动不自止</p><p>见阎王使召怖恐无所识</p><p>地开如鱼口火塞满其中</p><p>张口甚可畏如欲吞调达</p><p>火炎拔如舌煜煜舐其身</p><p>热火所缠綶牵曳向恶趣</p><p>高举其两手大声呼称佛</p><p>呜呼天中天眾生所恃怙</p><p>每怀慈愍心於一切眾生</p><p>我愚虽过失仁善不改动</p><p>如须弥山王风终不能摧</p><p>慈爱无限量称世光见照</p><p>若蒙尊暉暉冀待小停息</p><p>以悟三千界梵音见告语</p><p>缘是深妙声得脱地狱苦</p><p>愿得佛世尊著足之尘土</p><p>戴之於顶上或必有所济</p><p>世尊不自来愿遣餘弟子</p><p><a href=\"/remen/sheli.html\" class=\"keylink\" target=\"_blank\">舍利</a>弗目连<a href=\"/remen/jiaye.html\" class=\"keylink\" target=\"_blank\">迦叶</a>阿那律</p><p>幸趣遣此等唯弟贤阿难</p><p>骨肉族不远如何便相捨</p><p>兄弟相恼苦眾僧亦復尔</p><p>王以下群臣知识及宗亲</p><p>餘唯有恶对终不捨远我</p><p>不得小动离如影随其形</p><p>人眾满地上诸天塞虚空</p><p>皆住观调达宛转毒痛中</p><p>犹如两力士对共捔力斗</p><p>宿对之力士眾中擒调达</p><p><a href=\"/remen/tianren.html\" class=\"keylink\" target=\"_blank\">天人</a>同声唤宠禄今安在</p><p>善恶报彰显為火所牵曳</p><p>时无央数人悚然畏恶对</p><p>佛尚不能救何况其餘者</p><p>称佛屈己礼彻骨自归命</p><p>未及说半言便為火所缠</p><p>火如瓔珞像遍布其身体</p><p>奄忽便没去如饿鱼所吞</p><p>忽至无择狱於是鬼狱卒</p><p>头然甚可畏力大身如山</p><p>怀毒甚瞋恚捷疾寻来至</p><p>如金鸟取龙共来接擎去</p><p>以燃热铁索反缚其两臂</p><p>牵曳骂数过将来啟阎罗</p><p>此则是世间凶暴弊恶物</p><p>怀慊嫉虚諂反戾逆正理</p><p>记恶不反覆不慈勤為恶</p><p>主求人长短无惭广结怨</p><p>强专独权势耗乱越分理</p><p>是法言非法非法言是法</p><p>寂灭之川谷慧宝体充满</p><p>佛之须弥山斯放石欲坏</p><p>定意清净水贤圣眾海渊</p><p>本清澄且深此耗令扰浊</p><p>无辜生怨杀莲花<a href=\"/remen/biqiuni.html\" class=\"keylink\" target=\"_blank\">比丘尼</a></p><p>拔尽善根本悉令无有餘</p><p>冥如野云雾眾善日损缩</p><p>喻之月垂竟消转尽晦闇</p><p>积罪地所吞今至恶对口</p><p>王宜处其罪罪重叵散放</p><p>王闻其所啟求处当以法</p><p>尽恚呵折之与决了言教</p><p>咄尔族姓贵乃為下贱事</p><p>甘蔗王苗裔汝唐丧失之</p><p>汝為狂迷耶乃作是大过</p><p>垂饮翻<a href=\"/remen/ganlu.html\" class=\"keylink\" target=\"_blank\">甘露</a>自吞其害毒</p><p>為是反戾事欲嚙吾杖乎</p><p>欲吞天帝杵欲手持空耶</p><p>汝為欲缚束躁动性散风</p><p>将欲為是事故极意造恶</p><p>汝欲以手掌障蔽佛日光</p><p>復欲以一指举佛之须弥</p><p>汝欲饮大海令竭无有餘</p><p>事至自牢强语已呼狱卒</p><p>便為所可作鬼卒大叫呼</p><p>罪人皆大惊展转自谓言</p><p>行恶者今至缘是恶物故</p><p>当益加我等若干种苦毒</p><p>都来趣会此共毒治恶物</p><p>剥皮臼擣磨生膾而杀之</p><p>消散其身体鬼卒如所说</p><p>毒治令备悉逼见诸苦痛</p><p>狱鬼以烧然铁括强括口</p><p>洋铜灌其咽次噉烧铁丸</p><p>都合诸地狱其中处楚毒</p><p>就於无择中加害於调达</p><p>无择狱烧治与罪人俱受</p><p>调达私罪对响响竞来现</p><p>大有金刚山炎出甚热炽</p><p>堕调达头上令身碎如尘</p><p>山如有识瞋恒自起自堕</p><p>声似唱和言深策碎其骨</p><p>罪人闻是声皆恐怖惊张</p><p>奔波星散走无地可匿藏</p><p>覆眼面拍地大呼相谓言</p><p>行恶一何剧令俱受毒痛</p><p>恶者今来到负重剧殃对</p><p>以是恶物故益我等痛怖</p><p>调达毒痛狂谓诸罪人言</p><p>毒痛普尔也於我独剧乎</p><p>狱中诸守鬼答骂调达言</p><p>且听弊恶物於短逆暴物</p><p>一切智药光法宝慧眾多</p><p>佛十八巖谷慈悲之渊池</p><p>佛山妙如是汝以山堆之</p><p>以是殃罪故诸山雨汝上</p><p>自然金刚山雨调达头首</p><p>山巖父燋杵淋雨无断绝</p><p>锻其身碎末寻还生如故</p><p>於是復叫呼惊动地狱中</p><p>石象有百足譬一由延山</p><p>黑如冥雾云疾踰劫尽风</p><p>鸣吼如雷震调达见惊怖</p><p>失声大叫呼便说是言曰</p><p>汝等何恶剧以象相逼迫</p><p>来欲相怖死今来相践蹈</p><p>狱鬼问之曰识践汝者不</p><p>汝以象恐怖故罪象践汝</p><p>斯须復更有地狱铁身鬼</p><p>形状大如山各负然铁杵</p><p>譬方一由延来至调达所</p><p>举五百铁杵次下调达上</p><p>擣碎调达身犹如小蚁虫</p><p>狱鬼恚骂曰是罪何足言</p><p>汝碎得道人莲华女之首</p><p>坐犯是罪殃杵今舂汝头</p><p>復有然铁车然炭以牛驾</p><p>臂脚各繫车分以為两分</p><p>打车各自去分裂调达身</p><p>车各分其身毒痛不可言</p><p>狱鬼復骂曰今始车裂汝</p><p>分以為两分甫当裂汝身</p><p>八十六千万汝坐诽圣眾</p><p>别以此两部故今裂汝身</p><p>调达叫声彻红华狱如嚮</p><p>瞿和离识声寻便骂詈言</p><p>寧遭炽火烧若利剑中毒</p><p>恶贼虺蟒蛇莫遇恶邪友</p><p>施方便求助可脱斯诸祸</p><p>恶友无方便致止宿地狱</p><p>以遭狱守鬼无逮<a href=\"/remen/jietuo.html\" class=\"keylink\" target=\"_blank\">解脱</a>路</p><p>四种之方便其术不復行</p><p>捐名称譬如日竭水消眾善行</p><p>如火焚野伤<a href=\"/remen/zhihui.html\" class=\"keylink\" target=\"_blank\">智慧</a>明犹花遇霜</p><p>秽坏禁戒净意之香</p><p>障蔽心之明犹月如遭蚀</p><p>调达以友根於我為毒怨</p><p>狱卒加毒治甚痛大叫呼</p><p>调达识声闻瞿和离声耶</p><p>鬼卒逆骂曰地狱之火烬</p><p>入他罪科中何须復问為</p><p>缘汝恶友行强致紺花狱</p><p>以邪反逆道堕堑受艰难</p><p>汝為恶船师将导入洄澓</p><p>长终始迴旋永不知出路</p><p>调达怀痛曰瞿和离已至</p><p>我餘诸亲友皆到地狱耶</p><p>弊友一何剧导我至恶道</p><p>以皆执随我来止宿地狱</p><p><a href=\"/remen/fodizi.html\" class=\"keylink\" target=\"_blank\">佛弟子</a>目连神足得<a href=\"/remen/zizai.html\" class=\"keylink\" target=\"_blank\">自在</a></p><p>慈愍三恶道行因见调达</p><p>见王阿闍世王稽首敬礼</p><p>尊目犍连足已便问之曰</p><p>承王恶道观唯师愿说之</p><p>颇见恶调达受苦痛何类</p><p>目连答王言调达之所受</p><p>苦痛甚兼备难可仓卒陈</p><p>有八大地狱狱有十六城</p><p>百二十八狱合此诸楚痛</p><p>独一阿鼻痛喻此诸狱苦</p><p>苦无须臾安故名无择狱</p><p>受苦甚弊恶毒痛重餘者</p><p>又偿私别罪终无休息时</p><p>十六盛火炎缠绕其身体</p><p>為诸苦痛箭所射之准的</p><p>如尔时阎王具责数调达</p><p>狱卒重骂詈悉以向王说</p><p>王闻心悚然举体衣毛竖</p><p>惊意向目连叉手而倾屈</p><p>王心即时萎如花如狱火</p><p>目泪交其面譬芙蓉得雨</p><p>怀恐怖且悲向於目犍连</p><p>自责己由来所作之不善</p><p>咄心可知惭免难远恶友</p><p>今悔策千万如策进良马</p><p>意譬如麻油值香则便香</p><p>得臭则受臭汝心亦復然</p><p>目连告王曰觉悔最第一</p><p>悔责病津液佛良医能愈</p><p>王闻其告教甚怖畏地狱</p><p>唯恃赖於佛如病归良医</p><p>敕立宝楼观挍以眾琦妙</p><p>如天善法殿四宝為栏楯</p><p>四方宝梯陛四方四浴池</p><p>以四宝為花种种微妙好</p><p>於上饰宝树诸王尽技巧</p><p>法忉利释宫如天昼度树</p><p>於下设高座如忉利天帝</p><p>右昼度树下释之大御座</p><p>王请佛至宫佛出如日现</p><p>奋千妙光明王躬自出迎</p><p>四宝幢盖幡花香眾[仁-二+(敲-高)]乐</p><p>种种奇妙珍敬意奉迎佛</p><p>即时普震击二十亿眾鼓</p><p>天人普散花如雨遍覆地</p><p>佛即时来至上殿坐高座</p><p>犹如梵天音处第一梵宫</p><p>王无量敬意形容甚微妙</p><p>犹如日宫殿处在须弥侧</p><p>手执金澡瓶以手灌佛手</p><p>如来敷藕花相轮皎然明</p><p>王手奉餚饌百味甘饭食</p><p>其香洁清净如天善施食</p><p>佛与诸弟子饭食已毕讫</p><p>澡漱手涤闱寰蝗绶鹨</p></div>"
},{
    "title": "佛本行经 第七卷",
    "author": "释宝云 译",
    "html": "<div class=\"B1_text\"><p>佛本行经 第七卷(一名佛本行讚传)</p><p>宋凉州<a href=\"/remen/shamen.html\" class=\"keylink\" target=\"_blank\">沙门</a>释宝云译</p><p>大灭品第二十九</p><p>时佛与大眾游至双树林</p><p><a href=\"/remen/fanyin.html\" class=\"keylink\" target=\"_blank\">梵音</a>告阿难诣双树敷床</p><p>佛便在绳床右胁而倚卧</p><p>面向於西方首北而累足</p><p>时贤善须跋修仁除躁性</p><p>欲见佛求度来谓阿难言</p><p>我觉<a href=\"/remen/tianren.html\" class=\"keylink\" target=\"_blank\">天人</a>师时至欲灭度</p><p>故来诣难见觉知一切法</p><p>今求欲礼覲云何尽苦原</p><p>今若不及见如日入永冥</p><p>请阿难通入阿难心烦毒</p><p>便谓须跋言今非见师时</p><p>佛以一切智彻照应度者</p><p>百福德相貌慈意视须跋</p><p>佛以柔软音告语阿难言</p><p>莫违来现者吾出世為善</p><p>须跋得所愿甚怀喜踊跃</p><p>即往至佛所果必蒙<a href=\"/remen/jietuo.html\" class=\"keylink\" target=\"_blank\">解脱</a></p><p>尔时贤须跋谦敬尊佛德</p><p>倾屈而敬礼逊辞白<a href=\"/remen/shizun.html\" class=\"keylink\" target=\"_blank\">世尊</a></p><p>前师觉<a href=\"/remen/shijian.html\" class=\"keylink\" target=\"_blank\">世间</a>云尊从得道</p><p>己已得解脱又復度眾生</p><p>愿以见开示儻能蒙<a href=\"/remen/juewu.html\" class=\"keylink\" target=\"_blank\">觉悟</a></p><p>故来敬礼尊不敢称智力</p><p>佛见须跋来心怀甚喜敬</p><p>為说以贤圣示灭苦无為</p><p>时须跋闻之寻即得解脱</p><p>邪迷意觉悟逮得解脱道</p><p>本执邪倒见故从迷<a href=\"/remen/shengsi.html\" class=\"keylink\" target=\"_blank\">生死</a></p><p>倒见六十二以是世沉没</p><p>彼尽无有餘白衣致得道</p><p>漏尽成罗汉济此无往受</p><p>觉佛所往路普世缘爱生</p><p>爱渴两俱灭灭意诸苦结</p><p>觉佛之所说深正<a href=\"/remen/zhenyan.html\" class=\"keylink\" target=\"_blank\">真言</a>教</p><p>以除意染著心净无餘漏</p><p>觉世之生死须跋諦思惟</p><p>谓世间断灭是见眼脱除</p><p>世本归灭亡意觉如是已</p><p>世间有常见邪疑霍然除</p><p>彼前所执持捨是诸倒见</p><p>闻佛真善言开慈心<a href=\"/remen/shouchi.html\" class=\"keylink\" target=\"_blank\">受持</a></p><p>因其前世时所修诸善本</p><p>愿入泥洹城故速疾解脱</p><p>已得善无為除冥觉正真</p><p>建立永<a href=\"/remen/ganlu.html\" class=\"keylink\" target=\"_blank\">甘露</a>除尽诸尘劳</p><p>时见佛世尊欲捨就灭度</p><p>以慈心视佛意便起是念</p><p>我今理不宜见佛捨寿行</p><p>普世之炬燿眾生所恃怙</p><p>施善於一切愿我先捨身</p><p>曼佛天中天未捨寿之顷</p><p>心善踊无量起五情投地</p><p>稽首<a href=\"/remen/lifo.html\" class=\"keylink\" target=\"_blank\">礼佛</a>足生定意如山</p><p>即时寻速灭犹如兴大云</p><p>普雨降甘润灭尽小野火</p><p>佛告敕<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/gongyang.html\" class=\"keylink\" target=\"_blank\">供养</a>须跋身</p><p>佛末后<a href=\"/remen/dizi.html\" class=\"keylink\" target=\"_blank\">弟子</a>度立泥洹城</p><p>因即右胁倚卧於绳床上</p><p>欲放捨<a href=\"/remen/foshen.html\" class=\"keylink\" target=\"_blank\">佛身</a>尽受命之数</p><p>初夜时欲过星月光明损</p><p>林藪鸟兽寂佛告诸弟子</p><p>卿等敬具戒如尊师炬燿</p><p>吾去世之后顺从莫违犯</p><p>净摄身口心捨利求大安</p><p>田役畜乘僕仓藏园莫為</p><p>无种殖树木亦莫斩伐伤</p><p>不得為己身造立垣墙壁</p><p>无仰观历数合和汤药方</p><p>知时限节食修己莫望敬</p><p>无身隐短秽无行咒自活</p><p>无為王者使无瞻相吉凶</p><p>汝等后当足衣食疾汤药</p><p>每摄意知足守限节忍苦</p><p>汝等但能勤奉持是禁戒</p><p>具戒之根株相载之泥洹</p><p>从是起定慧禁戒具谐偶</p><p>守护能备悉<a href=\"/remen/zhihui.html\" class=\"keylink\" target=\"_blank\">智慧</a>增长益</p><p>除灭诸尘劳缘是致泥洹</p><p>此言戒印封因识守戒者</p><p>其戒具不缺备悉无短少</p><p>彼则清净善脱尘劳寂灭</p><p>无有禁戒者彼则无沙门</p><p>因禁戒地立成沙门善妙</p><p>已立净戒具心不走诸欲</p><p>勉则制令住伏使忍不起</p><p>如迴牛离苗纵情念邪者</p><p>差失净禁戒颠坠大衰耗</p><p>若遇恶贼对一世受苦身</p><p>随从诸欲者今世及后世</p><p>具受诸苦毒故不当从欲</p><p>悦可诸欲者后必遭大苦</p><p>人不当畏惧炽火之所烧</p><p>莫畏蛇虺毒及兇弊恶贼</p><p>害夺人命者当自畏痴意</p><p>如愚见巖蜜不顾碎身患</p><p>如无鉤醉象躁跳如獼猴</p><p>心昼夜随欲莫听随所便</p><p>不灭其心者身不得休息</p><p>已能调伏心不邪屈泥洹</p><p>得食如服药不当起爱憎</p><p>所得方便食趣愈飢支形</p><p>喻如眾蜂集採花之精味</p><p>以时度施食无坏人慈敬</p><p>莫烦好施者莫数役良畜</p><p>好施烦则厌良畜数役疲</p><p>汝等昼夜勤方便加建进</p><p>莫自纵睡眠损耗难得命</p><p>普世死所烧谁通夜安寐</p><p>怨贼所围遶恐怖焉得安</p><p>可捨尘劳垢陈宿久居者</p><p>尘劳盖安寐觉寐灭尘劳</p><p>惭愧為衣服瓔珞象之鉤</p><p>放捨惭愧者眾德善所弃</p><p>执持惭愧者以故名為人</p><p>强顏不知惭是名為畜兽</p><p>若节节支解心不当起乱</p><p>亦莫违禁戒口发麤穬言</p><p>戒则是忍辱亦是其强力</p><p>不忍他麤言终不得解脱</p><p>恚坏法失名<a href=\"/remen/shanxin.html\" class=\"keylink\" target=\"_blank\">善心</a>悦顏怨</p><p>心毒不当听令止宿斯须</p><p>诸善之强敌无过於瞋恚</p><p>捷疾无為喻毁坏仁禁戒</p><p>居家有爱著虽恚愆不重</p><p>守戒恚愆重如冷水出火</p><p>剃头被法衣执阈衅蚴</p></div>"
}]