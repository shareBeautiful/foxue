[{
    "title": "佛五百弟子自说本起经 第199部",
    "author": "竺法护 译",
    "html": "<div class=\"B1_text\"><p>佛五百<a href=\"/remen/dizi.html\" class=\"keylink\" target=\"_blank\">弟子</a>自说本起经</p><p>西晋<a href=\"/remen/sanzang.html\" class=\"keylink\" target=\"_blank\">三藏</a>竺法护译</p><p>盖阿耨达龙王者(晋名无焚)。佛在世时受别菩萨也。有神猛之德。据于昆仑之墟。斯龙所居宫馆宝殿。五河之源则典览焉。有八味水池华殖七色。服此水者即识<a href=\"/remen/suming.html\" class=\"keylink\" target=\"_blank\">宿命</a>。于时龙王请佛<a href=\"/remen/shizun.html\" class=\"keylink\" target=\"_blank\">世尊</a>及五百上首弟子。进膳毕讫坐莲华上。追讲本起所造罪福。皆由纤微转受<a href=\"/remen/baoying.html\" class=\"keylink\" target=\"_blank\">报应</a>。弥劫历纪莫能自济。侥值正觉乃得度世。各自撰歌而达颂曰</p><p>大<a href=\"/remen/jiaye.html\" class=\"keylink\" target=\"_blank\">迦叶</a>品第一(十九偈)</p><p>佛人中上为法御断除结狱游舍卫</p><p>诸根为寂德巍巍如来自告其<a href=\"/remen/biqiu.html\" class=\"keylink\" target=\"_blank\">比丘</a></p><p>有诸鬼神所娱乐种种众华无央数</p><p>四渎涌出向四方彼诸流河归江海</p><p>私头那提伯师子人不能至神足到</p><p>飞行疾矣乃越耳疾共诣彼渊流池</p><p>比丘曰善唯从命大通安住上弟子</p><p>闻尊教敕乘神足譬如雁王导众雁</p><p>行诣进游于江河悦观辈类相娱乐</p><p>佛天中天亦如是与弟子俱而飞腾</p><p>佛至告诸弟子曰宁识前世所更历</p><p>为我各说谁行步而获其福不可量</p><p>彼迦叶仁<a href=\"/remen/fodizi.html\" class=\"keylink\" target=\"_blank\">佛弟子</a>譬如师子历深山</p><p>设有所历无敢当则说前世所作行</p><p>采取于野燕麦耳少所施与辟支佛</p><p><a href=\"/remen/jietuo.html\" class=\"keylink\" target=\"_blank\">解脱</a>心乐无有漏奉于空行意寂寞</p><p>彼时心念有此愿寻即思惟于上法</p><p>与如是人俱合会于此终生郁单曰</p><p>用彼<a href=\"/remen/yinyuan1.html\" class=\"keylink\" target=\"_blank\">因缘</a>福所致更历千反郁单曰</p><p>然后生于胜命天于中最特无有双</p><p>吾用彼福所造德亦复千反生忉利</p><p>着种种华香宝璎身微妙好而<a href=\"/remen/zizai.html\" class=\"keylink\" target=\"_blank\">自在</a></p><p>既于天上寿终已便复则生郁单曰</p><p>用彼前世愿所致以作是福因缘故</p><p>生于富家梵志种财产众业无央数</p><p>在五乐中而不贪其于是佛无等伦</p><p>大哀所可讲<a href=\"/remen/shuofa.html\" class=\"keylink\" target=\"_blank\">说法</a>诸力一心定众根</p><p>七觉之意八道行以为获致于此法</p><p>便尽诸漏手执灯与此众等最后俱</p><p>合会行正直离邪佛者如来所说善</p><p>奉禁戒人所志得如其意念所欲求</p><p>最后我身以具满为尽<a href=\"/remen/shengsi.html\" class=\"keylink\" target=\"_blank\">生死</a>拔根株</p><p>我皆绝除诸爱结则为是<a href=\"/remen/fofa.html\" class=\"keylink\" target=\"_blank\">佛法</a>王子</p><p>第一止足常思道心空清净无所着</p><p>其志坚固无能转譬如大山不可动</p><p>如是迦叶尊在诸比丘僧</p><p>阿耨达大池自说本福缘</p><p><a href=\"/remen/sheli.html\" class=\"keylink\" target=\"_blank\">舍利</a>弗品第二(十偈)</p><p>吾为仙闲居于彼见<a href=\"/remen/shamen.html\" class=\"keylink\" target=\"_blank\">沙门</a></p><p>辟支佛之尊身着绛衣被</p><p>睹之心<a href=\"/remen/huanxi.html\" class=\"keylink\" target=\"_blank\">欢喜</a>为之浣衣服</p><p>复为缝<a href=\"/remen/jiasha.html\" class=\"keylink\" target=\"_blank\">袈裟</a>数数为作礼</p><p>彼则愍念我便飞<a href=\"/remen/xukong.html\" class=\"keylink\" target=\"_blank\">虚空</a>中</p><p>上下出水火须臾忽不见</p><p>我实时叉手自心作是愿</p><p>令我得如是聪明大智能</p><p>莫令生豪家亦勿生贱种</p><p>常生于中家志多作沙门</p><p>用是<a href=\"/remen/gongde.html\" class=\"keylink\" target=\"_blank\">功德</a>故吾以五百世</p><p>常获致人身世世作沙门</p><p>于是最后世复还得人种</p><p>以值见正觉导师无有上</p><p>则办为沙门于释师子所</p><p>成就阿罗汉清凉而灭度</p><p>今世尊目前于比丘僧众</p><p>论我智能上转于<a href=\"/remen/zhengfa.html\" class=\"keylink\" target=\"_blank\">正法</a>轮</p><p>舍利弗智能于比丘众前</p><p>阿耨达大池自说本宿行</p><p>摩诃目揵连品第三(十五偈)</p><p>吾为仙闲居处于林树间</p><p>于彼有人来求我作沙门</p><p>吾除其须发为浣其衣服</p><p>缝之而染之心中自欢喜</p><p>彼退在一面而结跏趺坐</p><p>则得辟支佛便飞于虚空</p><p>我时即兴愿令身得神足</p><p>使吾得如是大力大神足</p><p>用是福德故在在所生处</p><p>天上及人中照耀所造福</p><p>于时最后世以逮得人身</p><p>如值见正觉导师无有上</p><p>以为作沙门于释师子所</p><p>则成阿罗汉清凉而灭度</p><p>所作善甚少得安隐无量</p><p>我复作不善今说且听之</p><p>东出罗阅祇生为尊者子</p><p>出舍外游戏人家求饮食</p><p>即见其父母二人共相娱</p><p>见之即挝我骂詈而逐我</p><p>但以正命耳其身不施行</p><p>堕于黑绳狱受苦不可计</p><p>其彼余殃故于是最后世</p><p>诸外异道学挝碎身如苇</p><p>吾当以是疾寿终而灭度</p><p>彼所作余殃尔乃灭尽耳</p><p>是故当悦心至孝事父母</p><p>用欢悦心故人得胜天上</p><p>如是拘律尊在于比丘众</p><p>阿耨达大池自说本因缘</p><p>轮提陀品第四(净除十七偈)</p><p>我昔往诣寺<a href=\"/remen/jiandi.html\" class=\"keylink\" target=\"_blank\">见地</a>不净处</p><p>即取其扫帚便扫彼寺舍</p><p>竟睹寺清净心中甚忻踊</p><p>令我无垢尘如此寺舍净</p><p>用是功德故在在所生处</p><p>面色和悦姝端正难可比</p><p>其余之福祚于是最后世</p><p>父母则名吾号曰为净除</p><p>我于亲族中生时亦清净</p><p>一切所爱敬见者无厌极</p><p>值得见正觉导师而无上</p><p>已成阿罗汉清凉而灭度</p><p>我之所志愿使吾无垢尘</p><p>今无垢罗汉无漏所作办</p><p>假令扫除是普天下使净</p><p>不如为离欲除扫所经行</p><p>假扫除天下道人经行处</p><p>不如四方僧扫除一步地</p><p>设复扫除是满天下精舍</p><p>不如于佛寺扫除一步地</p><p>我身所造福以是知差特</p><p>当扫除佛寺其心怀欣踊</p><p>以此晓知之等觉<a href=\"/remen/daode.html\" class=\"keylink\" target=\"_blank\">道德</a>高</p><p>当供事佛寺获其祚甚大</p><p>唯君吾识念昔曾所作善</p><p>以致彼果实可意安隐乐</p><p>是故为佛寺好净心供事</p><p>唯仁此第一<a href=\"/remen/futian.html\" class=\"keylink\" target=\"_blank\">福田</a>无有上</p><p>于是能供事得安而无量</p><p>皆为破坏除一切淫怒痴</p><p>不轻空心悦得福薄少乎</p><p>向如来正觉及诸佛弟子</p><p>如是轮提陀在诸比丘前</p><p>阿耨达大池自说本所因</p><p>须鬘品第五(善念十四偈)</p><p>昔者出游观时与亲友俱</p><p>头上戴傅饰耳着须鬘花</p><p>惟卫<a href=\"/remen/shentong.html\" class=\"keylink\" target=\"_blank\">神通</a>佛于彼立大寺</p><p>遥见众庶人共住而奉事</p><p>亲友俱发家各共赍好华</p><p>悉以清净心供散彼佛寺</p><p>我时见广施亦复初发意</p><p>便取林中华以用上佛寺</p><p>所生不堕余升天下为人</p><p>因是德本故所作善照见</p><p>后值等正觉无上之导师</p><p>果证阿罗汉清凉得灭度</p><p>唯施一华耳更得百千岁</p><p>天上自娱乐余福得泥洹</p><p>假令我素知佛功德无量</p><p>便即起塔寺其福无有极</p><p>未必心欢喜其福犹为少</p><p>如来等正觉及诸佛弟子</p><p>唯我忆念此身所作功德</p><p>今已得实报可意快安隐</p><p>缘是所作行终始断不生</p><p>无漏无所着清凉得灭度</p><p>五道为已尽不复更胞胎</p><p>是为最后世然则不复起</p><p>解脱生死本已度所有海</p><p>今我以是缘得号曰须蔓</p><p>时长者须蔓会在众僧中</p><p>于阿耨达池自说本所作</p><p>轮论品第六(明听十一偈)</p><p>惟卫佛世时盘头摩国土</p><p>本为四方僧兴立一房室</p><p>加以床卧具皆用持<a href=\"/remen/bushi.html\" class=\"keylink\" target=\"_blank\">布施</a></p><p>既与心欢喜应时发是愿</p><p>我见等正觉令得作沙门</p><p>逮无上无为清凉正灭度</p><p>是因功德本九十一劫安</p><p>既得自然见在天上<a href=\"/remen/shijian.html\" class=\"keylink\" target=\"_blank\">世间</a></p><p>其余功德福于今最后世</p><p>生[敖/力]长者家憍贵无兄弟</p><p>生为父所敬即闻垂言教</p><p>吾以子施与宝藏亿种种</p><p>足底生异毛自然长四寸</p><p>身体柔软好稳安得无害</p><p>过去九十劫其余复如一</p><p>我身不识念举足蹈地时</p><p>于今最后世已还得人身</p><p>成就无所着清凉为灭度</p><p>佛普见说我<a href=\"/remen/jingjin.html\" class=\"keylink\" target=\"_blank\">精进</a>尊第一</p><p>解脱尽无漏已得不动句</p><p>如是拘梨种在众僧中央</p><p>于阿耨达池自说本功德</p><p>凡耆品第七(取善八偈)</p><p>我不了福德本亦不识义</p><p>见惟卫佛寺<a href=\"/remen/gongyang.html\" class=\"keylink\" target=\"_blank\">供养</a>而奉侍</p><p>金寺紫磨色幡伞以香华</p><p>见供养塔寺而得生善处</p><p>常在<a href=\"/remen/tianren.html\" class=\"keylink\" target=\"_blank\">天人</a>间所作得照见</p><p>过九十一劫未曾归恶道</p><p>作少功德已获安甚众多</p><p>已得无所着灭度清且凉</p><p>假使我本知佛功德如是</p><p>常当供塔寺所得福逾此</p><p>是故用知明正觉德弘泰</p><p>当供养塔寺其福无终极</p><p>佛普见说我经乐为第一</p><p>多闻若干种辩才德至真</p><p>时长者凡耆曾在众僧中</p><p>于阿耨达池自说本所作</p><p>宾头卢品第八(乞闭门十一偈)</p><p>我本经父母生为子中尊</p><p>谨敬事其父亦<a href=\"/remen/xiaoyang.html\" class=\"keylink\" target=\"_blank\">孝养</a>于母</p><p>二亲及妹弟奴客僮仆使</p><p>吾为父母说饮食以时节</p><p>时起贪嫉意不当食父母</p><p>瞋恚谤于语能得饭食财</p><p>缘是所作罪堕大山<a href=\"/remen/diyu.html\" class=\"keylink\" target=\"_blank\">地狱</a></p><p>烧炙黑绳中更苦不可计</p><p>从地狱中出世世所生处</p><p>常患大饿渴勤苦而饥死</p><p>于今最后世已还得人身</p><p>值见等正觉导师无有上</p><p>于释师子所已得作寂志</p><p>成为无着道清凉而灭度</p><p>唯仁我于是神足能飞行</p><p>还入坎窟中尔乃得食耳</p><p>是故当欢喜供事于父母</p><p>一心稽首礼保祚无有量</p><p>唯仁我识念削所作恶行</p><p>皆受所种实罪福不可离</p><p>宾头卢闭门时会在僧中</p><p>于阿耨达池自说本所作</p><p>货竭品第九(善来二十一偈)</p><p>曾为尊者子在般头摩国</p><p>族姓多财宝眷属所围绕</p><p>周匝在王边快乐无有极</p><p>端<a href=\"/remen/zhengjian.html\" class=\"keylink\" target=\"_blank\">正见</a>者喜颜色难为比</p><p>时我严驾出诸众导前后</p><p>欲行遍游观并从众婇女</p><p>于彼游观时见相寂沙门</p><p>奉行安定仪身服赤绛衣</p><p>时我见沙门兴发起恶意</p><p>憎恶其形像瞋恚不欢喜</p><p>为何下须发颜姿黑丑陋</p><p>痈疽疥身体羸疲身意俱</p><p>用是所造罪口说恶语故</p><p>于彼寿终后便堕地狱中</p><p>从狱得脱出容色黑丑恶</p><p>痈疽疥身体羸疲身意俱</p><p>捉瓦器乞丐着弃死人衣</p><p>衣弊服粗秽所住无安处</p><p>所欲往至诣乞欲系糊口</p><p>执杖见驱叱为人所嫉辱</p><p>如是五百世在在所生处</p><p>穷困常饥馁勤苦而饿死</p><p>时见等正觉比丘僧围绕</p><p>与大众会俱讲说<a href=\"/remen/ganlu.html\" class=\"keylink\" target=\"_blank\">甘露</a>句</p><p>适见大众会即疾奔走趣</p><p>意欲于彼中希望饮食具</p><p>到见大众会皆坐欲听法</p><p>不获副本愿未有饩施者</p><p>时彼大慈哀如来告之言</p><p>仁者善来此便来坐此座</p><p>我应时喜踊则一心叉手</p><p>稽首世尊足却在一面坐</p><p>于是尊大哀瞿昙极慈悲</p><p>次第分别说为我讲<a href=\"/remen/sidi.html\" class=\"keylink\" target=\"_blank\">四谛</a></p><p>能仁除须发因是见道迹</p><p>佛令作寂志于彼得神通</p><p>用是故号字名曰为茶竭</p><p>缘此佛说我正受为第一</p><p>佛勇猛大尊世雄为最胜</p><p>神通无极哀度脱我众苦</p><p>善来尊如是在于众僧中</p><p>于阿耨达池自说本所作</p><p>难陀品第十(欣乐十二偈)</p><p>王舍国城东曾为富尊者</p><p>时世谷饥贵有道士游彼</p><p>时我坐独食有好道士来</p><p>坏破缘一觉自在得无漏</p><p>兴起贪嫉意其心志于恶</p><p>今此比丘来焉得同太岁</p><p>于是念饮食杂糅以马通</p><p>道人食之已应时即命过</p><p>我身寿终已堕地狱甚久</p><p>合会及叫唤世世见脯煮</p><p>从地狱得出便还得人身</p><p>身常多疾病懊恼而命尽</p><p>如是五百世在在所生处</p><p>抱病常穷厄懊恼乃命过</p><p>于是最后世已得生人中</p><p>还见等正觉导师无有上</p><p><a href=\"/remen/chujia.html\" class=\"keylink\" target=\"_blank\">出家</a>为沙门受释师子法</p><p>已得罗汉道清凉取灭度</p><p>吾于是仁者神足无有漏</p><p>身体多疾病所在不安隐</p><p>于是悉识念我本所作行</p><p>皆获其果实罪福不可离</p><p>如是难陀尊在比丘众中</p><p>于阿耨达池自说本所作</p><p>夜耶品第十一(名闻二十六偈)</p><p>昔有一道人入聚落乞丐</p><p>见死亡女人青膖甚臭恶</p><p>结跏趺而坐观视<a href=\"/remen/wuchang.html\" class=\"keylink\" target=\"_blank\">无常</a>变</p><p>省察败不净一志学定心</p><p>便于彼坐上有微细音响</p><p>闻声用恐怖则从一心起</p><p>见死腹溃坏恶露而不净</p><p>众孔自流出臭处难可当</p><p>肠胃五脏见心肝皆散绝</p><p>若干无数虫观已还静心</p><p>察于外死身内省自己躯</p><p>彼尔我如是计本皆虚无</p><p>自从<a href=\"/remen/sanmei.html\" class=\"keylink\" target=\"_blank\">三昧</a>起<a href=\"/remen/xiuxing.html\" class=\"keylink\" target=\"_blank\">修行</a>不<a href=\"/remen/xiedai.html\" class=\"keylink\" target=\"_blank\">懈怠</a></p><p>亦不出分卫亦不思饮食</p><p>设我入聚落而行求饮食</p><p>虽见端正色当作恶露观</p><p>瞻彼诸形色如死人无异</p><p>察众坏败本一切无所乐</p><p>我思行如是而得离爱欲</p><p>奉遵四梵行深惟不轻戏</p><p>于彼寿终后便得升梵天</p><p>于梵<a href=\"/remen/shouming.html\" class=\"keylink\" target=\"_blank\">寿命</a>尽下生波罗奈</p><p>为势贵长者生其家作子</p><p>为众所见敬正受度无极</p><p>昼日常修行于夜不睡眠</p><p>见女人众多等观如腐积</p><p>枕鼓卧眠者执箜篌伎人</p><p>伎乐器散地梦想为[穴/(丬*臬)]语</p><p>于彼退思念宿本功<a href=\"/remen/dexing.html\" class=\"keylink\" target=\"_blank\">德行</a></p><p>想识不净处前世所更历</p><p>适观睹此已志求无欲意</p><p>我时逼迫是仁者我舍去</p><p>即从床上起下殿避之逝</p><p>诸天愍念我其门自然开</p><p>时出于国城往诣流水侧</p><p>遥视见<a href=\"/remen/bian.html\" class=\"keylink\" target=\"_blank\">彼岸</a>见沙门寂根</p><p>又见大寂志举声而大叫</p><p>告之我穷厄神通我舍欲</p><p>世尊深软音用我辛苦言</p><p>童子来莫惧于此无穷厄</p><p>心舍众苦恼转度于彼岸</p><p>往诣大哀所世尊无比人</p><p>绝妙无等伦譬如饥渴者</p><p>倒解识其义即解识其义</p><p>于彼见道谛从佛求舍家</p><p>瞿昙大慈哀听我作沙门</p><p>应时一夜中天时将向晓</p><p>一切诸漏尽清凉得灭度</p><p>是我前世时所更作善行</p><p>是我最后世逮得甘露迹</p><p>如是贤夜邪尊者子神通</p><p>于阿耨达池自说本所作</p><p>尸利罗品第十二(二十偈)</p><p>昔波罗奈城迦叶佛泥洹</p><p>机惟王起塔七宝造甚大</p><p>尔时王所作有最大太子</p><p>我时为佛尊第一建剎柱</p><p>以是功德故世世所生处</p><p>在天上人间其福自然见</p><p>在在所生处于国甚殷富</p><p>财数不可计常喜大布施</p><p>我于五百世惠施无所惜</p><p>给赡众庶人寂志及梵志</p><p>缘一觉之行离爱欲无漏</p><p>清净欢喜心供养五百众</p><p>由是功德故在此最后世</p><p>生势贵释种应时口说言</p><p>家中宁有宝钱财及于物</p><p>我当以施与救足诸贫穷</p><p>我与无厌惫救济众下劣</p><p>孚善见答报岂能有所惠</p><p>家中闻吾言愁忧用惶懅</p><p>驰散赴八方乳母悉避去</p><p>母以恩爱故便即告我言</p><p>为天人鬼神何以言大疾</p><p>我时即启曰我是人非鬼</p><p>追识宿命施好欲见惠人</p><p>时母闻其言踊跃无所畏</p><p>然许劝助之恣意所布施</p><p>家中眷属多母敕供养我</p><p>为众所敬爱见者莫不喜</p><p>我尔时适生其家即兴炽</p><p>缘是诸寂志名我尸利罗</p><p>于彼便布施给足诸贫陋</p><p>得值等正觉便舍家为道</p><p>初生家兴炽堕地能语言</p><p>是故号尸利其名自然流</p><p>生家无所贪亦不用恐惧</p><p>缘信出家学神通一切具</p><p>为国主所钦大臣众人民</p><p>多获衣食供床卧诸所安</p><p>如是尸利罗在比丘僧中</p><p>于阿耨达池自说本所作</p><p>薄拘卢品第十三(贾姓十二偈)</p><p>我昔曾卖药于盘昙摩国</p><p>在惟卫佛世敬诸比丘僧</p><p>时有病瘦者行药疗其疾</p><p>供给诸根药以惠诸比丘</p><p>一岁诸众僧令无所乏少</p><p>时施诸沙门与一呵梨勒</p><p>于九十一劫未曾归恶道</p><p>在天上人间其福自然见</p><p>所作德少耳受福不可量</p><p>施一呵梨勒长久生善处</p><p>其余所有福今还得人身</p><p>值见平等觉导师无有一</p><p>未曾自识念郡县受施处</p><p>唯仁我二夜证通三达智</p><p>常衣粗恶服五纳之震越</p><p>弃家行学道愿乐在闲居</p><p>其年百六十于此无垢浊</p><p>未曾有疾病所生处常安</p><p>佛普见说法少欲无睡眠</p><p>观布施药者其福广如是</p><p>今我悉识念本殖少功德</p><p>悉获其果实可意而安隐</p><p>时贤薄拘卢在众比丘僧</p><p>于阿耨达池自说本所作</p><p>摩呵[酉*且]品第十四(大长十二偈)</p><p>昔作韦皮师本生亦安隐</p><p>时国大谷贵柔皮以为韦</p><p>时得好殷皮煮熟令大美</p><p>时有沙门来乞丐欲求食</p><p>见之即欢喜则分用布施</p><p>其寂志食已寻飞在虚空</p><p>见道人踊跃应时叉手向</p><p>恭敬普所在所游辄追随</p><p>欣喜广大心便自发愿言</p><p>令我逮如是常与尊者俱</p><p>如此道人法所逮得法身</p><p>令我身如是疾成正愿义</p><p>所施无形色其气亦秽恶</p><p>无香亦无味我所施如是</p><p>所作德少耳获福安无极</p><p>在天上人间其福自然见</p><p>于是最后世还得于人身</p><p>值见等正觉道师无有上</p><p>我本所求愿见世尊上人</p><p>于是悉如意清凉得灭度</p><p>于是悉识知本所作功德</p><p>悉获其果实可意欢喜受</p><p>如是彼大尊名[酉*且]罗大通</p><p>于阿耨达池自说本所作</p><p>优为迦叶品第十五(八偈)</p><p>导师有二人同类悉兄弟</p><p>见迦叶佛塔唐突崩坏落</p><p>合集众贾人更补治起塔</p><p>时兄弟二人俱扶竖剎柱</p><p>缘是功德本生天上甚久</p><p>来还生人间在于势族种</p><p>未见等正觉舍家学异道</p><p>在泥莲水边久习编发志</p><p>世尊无等伦愍念哀我等</p><p>在于恒水侧感动见变化</p><p>我等见变化从佛求下发</p><p>大尊念愍伤听我等出家</p><p>供养佛塔寺前稽首作礼</p><p>用是众庶等清凉而灭度</p><p>优为迦叶尊及江河迦叶</p><p>于阿耨达池自说本所作</p><p>迦耶品第十六(捉取十五偈)</p><p>昔为卖香者既获香卖之</p><p>有一童女人来到香肆上</p><p>容貌端正好见彼趣我所</p><p>适捉与调戏欲意察着之</p><p>身亦不犯触亦不与合会</p><p>唯但执其臂为娆他女人</p><p>用是过恶故寿终堕地狱</p><p>来还得人身右臂自然枯</p><p>如是五百世所生处皆然</p><p>右臂常枯槁苦痛甚不便</p><p>仁者识念是作罪薄少耳</p><p>获殃甚众多<a href=\"/remen/shane.html\" class=\"keylink\" target=\"_blank\">善恶</a>不可离</p><p>值见等正觉舍家为沙门</p><p>已得阿罗汉清凉入灭度</p><p>仁者吾于是有神足自在</p><p>于今一右臂不如左臂便</p><p>假使有男子喜犯他人者</p><p>寿终堕地狱苦痛甚酷毒</p><p>不当外犯色如捐弃盛火</p><p>智者觉了人已每知止足</p><p>设见他妇女当作不净观</p><p>我更泥犁中受苦不可计</p><p>我犯是罪时自谓不足言</p><p>悉获是果实罪福不可离</p><p>值见等正觉导师无有上</p><p>已得无所着清凉得灭度</p><p>是为最后生逮得甘露句</p><p>已解一切苦清凉得灭度</p><p>迦耶尊如是在比丘僧中</p><p>于阿耨达池自说本所作</p><p>树提衢品第十七(三十偈)</p><p>惟卫佛世尊盘头摩国城</p><p>时有富长者名阿能干那</p><p>时佛之眷属六十二百千</p><p>请惟卫佛尊及众供三月</p><p>我主盘头摩我供人中尊</p><p>饭食日珍异供养佛弟子</p><p>饭食佛如是在盘头摩国</p><p>彼时最后施盘头王欲兴</p><p>供养好饭食衣被及床卧</p><p>作微妙祠坛是王之所起</p><p>奉上诸所安床座众百千</p><p>于一一比丘惠施令可意</p><p>彼国王最后所供养如是</p><p>奉事无极雄神通尊导师</p><p>我时见彼供床卧诸所安</p><p>衣被饮食施床座悉具足</p><p>时诸天中尊帝释来诣我</p><p>彼天帝谓我我当为汝伴</p><p>实时化祠坛可意严如天</p><p>施设天上座供以天饮食</p><p>彼时佛世尊惟卫无等人</p><p>请供满一月尊人及弟子</p><p>我以天饮食供养于导师</p><p>奉以天衣被大人并弟子</p><p>用是功德故受恩不可量</p><p>从九十一劫未曾归恶道</p><p>所作福照见天上及世间</p><p>我奉侍大圣惟卫无极尊</p><p>于今最后世生罗阅祇城</p><p>蓱沙王之宫富家无量宝</p><p>为蓱沙国王一切所爱敬</p><p>众人见供奉诸臣及人民</p><p>我在天伎乐于是世自恣</p><p>生世得人身天伎乐自娱</p><p>于是佛大智导师无有上</p><p>来诣罗阅祇导师加愍伤</p><p>我闻大智能佛诣王舍城</p><p>心欢喜踊跃往诣仁世尊</p><p>遥见世光[火*佥]光明出普照</p><p>即从车乘下步行往诣佛</p><p>欣然我前行稽首最胜足</p><p>礼如来毕竟却在一面坐</p><p>我久思正雄今乃见大人</p><p>导师人中明降伏魔罗网</p><p>世尊无有上应时愍伤我</p><p>解说四谛事如应为讲本</p><p>彼曰无极哀世尊说如是</p><p>大通欲出家愿得受大戒</p><p>实时大智能佛者无等伦</p><p>说言比丘来具足成沙门</p><p>以是无放逸坚精进定意</p><p>遭遇甘露处无为兴无动</p><p>逮见等正觉导师无有上</p><p>以成阿罗汉清凉而灭度</p><p>唯仁我追念身本所作恶</p><p>悉受是果实可意乐安隐</p><p>广行有周旋离生老病死</p><p>脱于一切恼愁忧及啼哭</p><p>如是树提尊在比丘僧中</p><p>于阿耨达池自说本所作</p><p>赖咤和罗品第十八(二十六偈)</p><p>有王修惟尼其王有一子</p><p>名赖咤拔檀是王最小子</p><p>迦叶佛吉祥兴起大塔寺</p><p>欲护父王意为作剎柱头</p><p>心欢喜踊跃建立承露盘</p><p>愿我作沙门等正觉共会</p><p>用是功德故世世所生处</p><p>于天上人间其德自然见</p><p>是为最后生在投楼咤国</p><p>生于尊者家独有一女耳</p><p>一切所爱敬如是狗猎王</p><p>是我亲里家国土亦如是</p><p>端正甚姝好颜貌如敷逾</p><p>在人中娱乐一切欲自恣</p><p>可意敬世尊来诣投楼咤</p><p>我见心欢喜便求作沙门</p><p>本功德所致化变难比伦</p><p>慈哀愍伤我口便发是言</p><p>诸佛之正教父母不乐者</p><p>不得为沙门族姓子自报</p><p>实时还归家前白父母言</p><p>父母愿听我出家为沙门</p><p>父母闻我言愁忧不可胜</p><p>子虽命时终不欲相远离</p><p>我时不饮食一心无所乐</p><p>志于清白法欲求为沙门</p><p>我时不饮食萎卧于空地</p><p>假令不听我便当死于是</p><p>六日不饮食一心无所乐</p><p>志于清白法欲求为沙门</p><p>时亲厚知识往谓父母言</p><p>善哉听之去用死人身为</p><p>假令能乐者为沙门续在</p><p>命存可数见死者当奈何</p><p>时父母知识共出悲好音</p><p>设使作沙门来见我当听</p><p>时亲厚知识便往谓之言</p><p>父母已听汝明者为沙门</p><p>父母共结约假使为沙门</p><p>数来相见者子听汝出家</p><p>彼闻善哉言自养有势力</p><p>往诣世尊所便前白佛言</p><p>唯然已听我便受佛尊教</p><p>世尊下我发令我作沙门</p><p>施承露盘故受安甚众多</p><p>于天上世间功德自然见</p><p>佛普见说我乐闲居第一</p><p>已得阿罗汉清凉而灭度</p><p>是故当欢喜悦心向大哀</p><p>当供养塔寺得脱大恐惧</p><p>赖咤和大尊闲居五纳衣</p><p>于阿耨达池自说本所作</p><p>货提品第十九(二十七偈)</p><p>曾在王舍城为富大尊者</p><p>有五百道士住我家一年</p><p>五百诸长者一切皆往诣</p><p>彼时诸道人各就一家食</p><p>譬如我等故家中所炊食</p><p>一一诸比丘供养亦如是</p><p>听年长道士彼分与长者</p><p>无上尊道人其心念如是</p><p>饭食五百人豆羹以灌上</p><p>我所作供具饲比丘如是</p><p>如是连二日布施彼比丘</p><p>我时辄兴意贪嫉恶心意</p><p>尚难饲我子妇女及姊妹</p><p>兄弟诸亲属是饭食供养</p><p>何况此比丘当供养三月</p><p>供养五百人大减损我家</p><p>我欲令比丘作方便令死</p><p>假使命过者不损用我物</p><p>心自念恶已马通糅饭中</p><p>持用饭食之谓杀无所苦</p><p>啖此饭食已得病甚困厄</p><p>结刮其肠胃伤绝于五脏</p><p>乐法得道人则为已命过</p><p>诸天及鬼神俱共发声言</p><p>是长者大恶伤害杀道人</p><p>缘一觉之尊清凉无所漏</p><p>我闻知所语思念苦恼愁</p><p>我等罪无量坐害善道人</p><p>亲属闻是言悉共愁忧念</p><p>皆会诸道人对悔过自首</p><p>归命诸道人悔过自首已</p><p>请五百道人供养以饭食</p><p>重悔过自首归命众道人</p><p>供养饭食已心自发愿言</p><p>令我与是等诸尊者合会</p><p>如是等得度我心脱如是</p><p>世世所生处勿令在贫穷</p><p>莫令我兴起贪嫉恶心意</p><p>害辟支佛已犯是恶罪殃</p><p>于彼寿终已堕太山地狱</p><p>苦痛无数千懊恼不可言</p><p>来还得人身短命速疾过</p><p>所在得势富众人所供养</p><p>肠胃每燋烂然后乃命过</p><p>弃捐家居去沙门无所慕</p><p>精进修<a href=\"/\" class=\"keylink\" target=\"_blank\">佛教</a>断除一切欲</p><p>假令我舍身向般泥洹时</p><p>诸肠胃五脏各各崩坏烂</p><p>我所作过恶恶意害比丘</p><p>所作余罪殃最后当毕了</p><p>我身所起恶及所<a href=\"/remen/xingshan.html\" class=\"keylink\" target=\"_blank\">行善</a>行</p><p>悉还受果实善恶俱前获</p><p>舍卫城里生茶提大神足</p><p>于阿耨达池自说本所作</p><p>禅承迦叶品第二十(十一偈)</p><p>有诸比丘僧终竟于七岁</p><p>时国谷米贵饥饿大恐惧</p><p>我分得一人摩竭妙道人</p><p>缘一觉之尊清凉无有漏</p><p>彼时我兴发起意之为恶</p><p>我当持何用施饲是比丘</p><p>时停置饭食令生虫臭恶</p><p>往观诸作使然后供养之</p><p>以是所作罪寿终堕地狱</p><p>合会烧炙之苦痛不可言</p><p>从地狱得出世世所生处</p><p>作若干方便求饭食难得</p><p>是为最后世来还生人间</p><p>逮见等正觉无上之导师</p><p>以信故出家除害诸漏尽</p><p>已得无所着清凉而灭度</p><p>仁者吾于是神足常自在</p><p>求食设方便若干不能得</p><p>远行避道路疲劳不可言</p><p>既乃得所侥饭食诸供具</p><p>承伽迦叶尊大通名所作</p><p>于阿耨达池自说本所作</p><p>朱利般特品第二十一(八偈)</p><p>昔我先世时曾为养猪者</p><p>在于江水傍系[打-丁+絜]众猪口</p><p>欲济至江半身独由得渡&lt;</p></div>"
}]