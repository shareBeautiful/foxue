[{
    "title": "银色女经 第179部",
    "author": "三藏佛陀扇多 译",
    "html": "<div class=\"B1_text\"><p>银色女经</p><p>元魏<a href=\"/remen/tianzhu.html\" class=\"keylink\" target=\"_blank\">天竺</a><a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/fotuo.html\" class=\"keylink\" target=\"_blank\">佛陀</a>扇多译</p><p>如是我闻。一时,婆伽婆住舍卫国只陀树林给孤独园,与大<a href=\"/remen/biqiu.html\" class=\"keylink\" target=\"_blank\">比丘</a>众千二百五十人俱。尔时,<a href=\"/remen/shizun.html\" class=\"keylink\" target=\"_blank\">世尊</a>告诸比丘言:「诸比丘,若有<a href=\"/remen/zhongsheng.html\" class=\"keylink\" target=\"_blank\">众生</a>,能知<a href=\"/remen/bushi.html\" class=\"keylink\" target=\"_blank\">布施</a>所有<a href=\"/remen/gongde.html\" class=\"keylink\" target=\"_blank\">功德</a>及施<a href=\"/remen/guobao.html\" class=\"keylink\" target=\"_blank\">果报</a>,如我所知,於食食时,若初食搏,若後食搏,若不舍施,不应自食。」</p><p>尔时世尊而说偈言:</p><p>「若有诸众生如佛之所说减食分而施成就大果报或以初食搏或以後食搏若不用布施则不应自食」</p><p>尔时世尊说是偈已,告诸比丘言:「诸比丘,乃往过去过<a href=\"/remen/wuliangjie.html\" class=\"keylink\" target=\"_blank\">无量劫</a>时,有王都,王号莲华,彼城有女名曰银色,端正殊妙,容相具足,成就最上胜妙色身。彼银色女有所须故,从自家出,往至他舍,入他舍已,见彼家内新产妇女,生一童子,端正殊妙,身色成就。时产妇女,以手擎子,而欲食之,时银色女即问之曰:『妹何所作?』彼即答言:『我今甚饥,无有气力,不知何食,故欲子。』时银色女即语之言:『妹今且止,此事不可,妹此舍中,岂更无食人所食者?』即答言:『姊!我久积集悭贪妒吝①,是故於今无物可食。』银色女言:『妹今且止,待我向家与妹取食。』彼复言:『姊!我今二腋②皆欲破坏,背复欲裂,心战不安,诸方皆,姊适出舍,我命即断。』</p><p>时银色女作如是念:『若将子去彼妇命终,若不将去,必食此子,以何方便,救此二命。』即语之言:『妹此室中,有利刀不?我今须之。』彼答言:『有』即便取刀,授与银色,银色取刀,自割二乳,与彼令食,而语之言:『食我此乳,即令妹身,离饥渴苦。』彼取食已,复问之言:『妹为饱不?』彼答言:『饱』银色女言:『妹今当知,此子乃是我自身肉之所赎得,今且寄妹,我须向家,取诸饮食。』作是语已,血流遍身,曳地而去。</p><p>往至家中,银色眷属诸亲见已,皆共问言:『是谁所作?』银色答言:『是我自作。』彼复问言:『何以故尔?』银色答言:『我已起心,不舍大悲,为求成就阿耨多罗三藐三<a href=\"/remen/puti.html\" class=\"keylink\" target=\"_blank\">菩提</a>故。』诸亲皆言:『虽行布施,而心悔者,乃可是檀,非波罗蜜。』作是语已,复问之言:『当割舍时,为<a href=\"/remen/huanxi.html\" class=\"keylink\" target=\"_blank\">欢喜</a>不,勿以苦痛,至生悔恼。』时银色女即发誓言:『我割二乳,不生悔心,心无异想,以是誓愿,令我二乳,还复如本。』作是誓已,即时二乳,还复如本。」</p><p>尔时,莲华城中诸夜叉等,发大声言:『银色女今自舍二乳。』尔时地天闻已复唱,<a href=\"/remen/xukong.html\" class=\"keylink\" target=\"_blank\">虚空</a>中天闻已传唱,如是传声乃至梵天,帝释王作如是念:『是事希有,此银色女愍众生故,自舍二乳,我今当往,至彼试之。』作是念已,即自变身作<a href=\"/remen/poluomen.html\" class=\"keylink\" target=\"_blank\">婆罗门</a>,於左手中执金澡罐,及捉金钵,於右手中,捉一金杖,而便往诣莲华王都,到已渐渐至银色女所居舍宅,在门外立,唱言乞食,时银色女既闻门外乞食声已,即便随时以器盛食,出在门外,时婆罗门而语之言:『妹今且停,我不须食。』</p><p>女言:『何故?』婆罗门言:『我是帝释,我於汝所甚生疑心,故来到此,如我所问,必当答我。』女语之言:『大婆罗门,今者但问,随意所问,我当答之,必令称汝婆罗门心。』时婆罗门即问言:『妹实割二乳,施他以不?』答言:『实尔。大婆罗门。』婆罗门言:『何以故尔?』银色女言:『大悲之心,为取阿耨多罗三藐三菩提故。』婆罗门言:『此事甚难,甚难事者,所谓阿耨多罗三藐三菩提,若布施已,而生悔心,彼乃是檀,非波罗蜜,汝当施时,欢喜以不,当割时苦,生异念不?』</p><p>银色即答言:『尸迦,我今立誓,我以求於一切智心,为求一切<a href=\"/remen/shijian.html\" class=\"keylink\" target=\"_blank\">世间</a>胜心,求救一切众生之心,割此二乳,实不生悔,若不悔者,令我女身变成男子。』时银色女作是誓已,即成男子,彼见女身成男子已,心生欢喜,踊跃无量,至於余处树下睡眠。时莲华王忽然崩亡,其王无子,时甚大热,当於是时,诸大臣等,从树至树,从村至村,从城至城,从都至都,处处永觅有相之人,应为王者,诸臣皆言:『我等今者,云何而得<a href=\"/remen/rufa.html\" class=\"keylink\" target=\"_blank\">如法</a>治王?』</p><p>当尔之时,有一大臣,以热困故,入华池中,时彼大臣,见树下人,色貌殊胜,具足众相,睡卧不觉,日虽移去,然其树影,不舍彼人。时彼大臣,弹指令觉,彼既觉已,将至王舍,即与剃发,令被王服,首著宝冠,而语之言:『当治王事。』彼即答言:『我实不能治於王事。』复语之言:『今者必须治於王事。』彼复答言:『我若为王,如法治国,汝等诸人,若当悉受十善业道,我则为王。』彼皆答言:『臣等顺行。』即时皆受十善业道,彼人如是十善业道,劝众生已,即治王事,名银色王。尔时国内诸人民等,<a href=\"/remen/shouming.html\" class=\"keylink\" target=\"_blank\">寿命</a>七万那由他岁,彼王於是无量百岁,无量千岁,治王事已,尔乃命终,临命终时,作如是言:『一切皆<a href=\"/remen/wuchang.html\" class=\"keylink\" target=\"_blank\">无常</a>,必有败坏事;合会必有离,有命皆必死;随所作事业,若善若不善;一切有生者,命皆不久住。』</p><p>彼王命终,还生彼处莲华王都,於长者妻而便托生,可八九月,便生童子,端正殊妙,具足众色,然彼童子过八岁後,五百童子而围绕之,将诣学堂,彼学堂处,先有五百童子学书,时彼童子问旧者言:『汝等於此为何所作?』旧者答言:『我等学书。』又言:『学书得何义利?汝等何须学此书为,汝等但应发阿耨多罗三藐三<a href=\"/remen/putixin.html\" class=\"keylink\" target=\"_blank\">菩提心</a>。』旧童子言:『发阿耨多罗三藐三菩提心,为何所作?』</p><p>童子答言:『必须<a href=\"/remen/xiuxing.html\" class=\"keylink\" target=\"_blank\">修行</a><a href=\"/remen/liuboluomi.html\" class=\"keylink\" target=\"_blank\">六波罗蜜</a>:何等为六?所谓檀波罗蜜、尸波罗蜜、羼提波罗蜜、梨耶波罗蜜、禅波罗蜜、<a href=\"/remen/banruo.html\" class=\"keylink\" target=\"_blank\">般若</a>波罗蜜。』彼即闻已,即言:『我发阿耨多罗三藐三菩提心。』时彼童子既令诸人发阿耨多罗三藐三菩提心已,作如是念:『我今欲以微少物施,我今当为二足四足禽兽鹿等而行布施。』作是念已,而便往至尸陀林中,即以利刀刺身出血,涂身令遍,复以油涂,卧彼林中,而自唱言:『诸有近远二足四足鹿等禽兽,须食之者,愿来至此,食我身肉。』</p><p>于时彼处飞鸟众中,有一鸟来,名曰有手,坐其额上,挽其右眼,挽已还放,彼问鸟言:『汝今何故,挽我右眼而复放耶?』彼鸟答言:『我於人身余分肉中,一切无有美於眼者。』彼语鸟言:『假使千遍挽我右眼,而复放之,而我不生嫌恨之心。』彼鸟於是其二眼,无量鸟众集彼林中,彼鸟悉共食其肉尽,唯白骨在。</p><p>彼舍身已,即复还生莲华王都,托生彼处婆罗门妇,足满十月,生一童子,端正殊妙,最上无比,身色具足,年二十後,于时父母而语之言:『摩那婆当须造舍。』时彼童子报父母言:『为我造舍,为有何义?我心今者不在於舍,惟愿放我入於深山。』父母即听,彼出自舍,往诣山林,既往到已,见山林中,於前先有二婆罗门,旧住仙人,在彼林中,时摩那婆至婆罗门二仙人所,问婆罗门二仙人言:『梵仙在此山林之中,为何所作?』二仙报言:『摩那婆!我等皆为利益众生,故在此林,行於苦行,作种种事。』彼复语言:『我於今者,亦为利益一切众生,故来至此,欲作苦行。』彼摩那婆,即至余处树林之中,量地作屋。</p><p>彼摩那婆以修善业福德力故,忽得天眼,即时遥见於其住处,相去不远,有一母虎,住在彼处,而彼母虎,怀妊将产,时摩那婆见已念言:『而此母虎,将产不久,此虎产已,或容饿死,或时饥饿,极受困苦,或食自子,念己即问彼婆罗门二仙人言:『谁能割身,与此虎者?』彼即答言:『我等不能自割身施。』作是语已,复过七日,母虎便产,虎既产已,口衔诸子,复置於地,而复还取。时摩那婆见是事已,即便往到二仙人所语言:『大仙!母虎已产,若为利益诸众生故,行苦<a href=\"/remen/xingzhe.html\" class=\"keylink\" target=\"_blank\">行者</a>,今正是时,可割肉与此母虎?』时彼仙人二婆罗门,即便往至母虎左已,作是思维:『谁能忍受如是苦事,而行大施,谁能自割所爱身肉,与此饿虎。』作是念已,彼产母虎即远逐之,彼二仙人,惜身命故,飞空而去。时摩那婆,即便遥语彼婆罗门二仙人言:『此是汝等誓愿事耶?』作是语已,即发誓言:『我今舍身以济饿虎,愿令我身以此<a href=\"/remen/yinyuan1.html\" class=\"keylink\" target=\"_blank\">因缘</a>,必得阿耨多罗三藐三菩提。』作事愿已,於彼地处,得一利刀,自坏其身,以施饿虎。」</p><p>诸比丘!我愍汝等,生於疑心,诸比丘!勿生异疑,莫作余观。何以故?汝等当知:「尔时於彼莲华王都,银色女人,割二乳者,岂异人乎?今我身是。诸比丘!勿生异疑,莫作余观,何以故?汝等当知,我是尔时莲华王都,银色女也。诸比丘!勿生异疑,莫作余观,何以故?汝等当知,我是尔时,名银色女,舍於二乳,济彼子者。诸比丘!勿生异疑,莫作余观,何以故?汝等当知,罗候罗③者,岂异人乎?即是尔时彼童子也。</p><p>诸比丘!勿生异疑,莫作异观,何以故?汝等当知,尔时於彼莲华王都,尸陀林中,为诸鸟割舍身者,岂异人乎?我身是也。诸比丘!勿生异疑,莫作余观,何以故?汝等当知,尔时二仙婆罗门者,岂异人乎?即是汝等诸比丘也。诸比丘!勿生异疑,莫作余观,何以故?汝等当知,我是尔时婆罗门子摩那婆也。诸比丘!是故我今为比丘说,若诸比丘,知施功德,及施果报,应施初搏,若施後搏,如是而食。</p></div>"
}]