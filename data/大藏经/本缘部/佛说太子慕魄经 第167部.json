[{
    "title": "佛说太子慕魄经 第167部",
    "author": "安世高 译",
    "html": "<div class=\"B1_text\"><p>佛说太子慕魄经</p><p>后汉安息<a href=\"/remen/sanzang.html\" class=\"keylink\" target=\"_blank\">三藏</a>安世高译</p><p>闻如是。一时佛在舍卫国祇洹阿难邠坻阿蓝。时佛语诸<a href=\"/remen/biqiu.html\" class=\"keylink\" target=\"_blank\">比丘</a>。我身<a href=\"/remen/suming.html\" class=\"keylink\" target=\"_blank\">宿命</a>为波罗奈国王。作太子名曰慕魄。始生有异。颜貌端正绝无双比。自识宿命无数劫事。所更<a href=\"/remen/shane.html\" class=\"keylink\" target=\"_blank\">善恶</a>罪福受报寿夭好丑。没此生彼所从来生。皆悉知见。年十三岁闭口不言。王唯有此一子耳。举国人民皆重爱之。当继后嗣袭续王位。然以追识宿命亿载存亡祸福。故质不语至十三岁。捐弃形骸志存虚无。漂漂不说饥寒。恬淡质朴意如枯木。虽有耳目不存视听。智虑虽远如<a href=\"/remen/wuxin.html\" class=\"keylink\" target=\"_blank\">无心</a>志。不畏污辱亦无憎爱。若盲若聋不说西东。状如蒙瞶不与人同。父王忧虑甚用患苦。深耻邻国恐见陵嗤。因呼国中诸<a href=\"/remen/poluomen.html\" class=\"keylink\" target=\"_blank\">婆罗门</a>问之。此子何故不能言语乎。婆罗门相视言。此子恶人也。虽面目端正殊好。内怀不亲观相默默。欲害父母危国灭宗。将至不久不可畜养。既不能语当何益王耶。今王了不复生子者。皆是恶子所防固也。是使大王不复生子耳。王宜弃捐当生埋之。尔乃王身可全保国安宗。然后更得生贵子耳。不者甚危。王信狂愚谓为审然。即用愁忧坐起不宁。伎乐不御服美不甘。则与长者大臣共议之云。如之何。或有臣言。远弃深山无人之处。或有臣言。投沈深水。有一臣言。当如师语。但作深坑傍入如室。给与资粮侍以五仆生置其中。从命所如空劸??</p></div>"
}]