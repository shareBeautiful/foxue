[{
    "title": "北方毗沙门多闻宝藏天王神妙陀罗尼别行仪轨 第1250部",
    "author": "沙门不空 译",
    "html": "<div class=\"B1_text\"><p>北方毗<a href=\"/remen/shamen.html\" class=\"keylink\" target=\"_blank\">沙门</a>多闻宝藏天王神妙陀罗尼别行<a href=\"/remen/yigui.html\" class=\"keylink\" target=\"_blank\">仪轨</a></p><p>特进试鸿胪卿大兴善寺<a href=\"/remen/sanzang.html\" class=\"keylink\" target=\"_blank\">三藏</a>沙门大广智不空奉诏译</p><p>尔时毗沙门天王告一切<a href=\"/remen/zhongsheng.html\" class=\"keylink\" target=\"_blank\">众生</a>言。善男子汝于南阎浮提五浊恶世中。或<a href=\"/remen/chujia.html\" class=\"keylink\" target=\"_blank\">出家</a><a href=\"/remen/biqiu.html\" class=\"keylink\" target=\"_blank\">比丘</a>僧<a href=\"/remen/biqiuni.html\" class=\"keylink\" target=\"_blank\">比丘尼</a>。在家优婆塞优婆夷等。同在法中。我领诸天善神拥护是人。若闻我名者有知我者。我当于是人左右。如护眼精。如护己命无令诸恶者恼乱。若有一切男<a href=\"/remen/zinv.html\" class=\"keylink\" target=\"_blank\">子女</a>人。以王事我。我以王事之。以一切贵胜事我。我以一切贵胜事之。若以富乐音声事我我以一切富乐音声事之。若有人能<a href=\"/remen/shouchi.html\" class=\"keylink\" target=\"_blank\">受持</a>诵陀罗尼及结印法。所有行用<a href=\"/remen/gongyang.html\" class=\"keylink\" target=\"_blank\">供养</a>我形像者。我一切随于汝所求。应汝之愿令汝满足。若有出家人受持者。我为童子助之。若有国王君臣等受持供养我者。我当富贵兵甲王位恒愿应之誓<a href=\"/remen/wuxiang.html\" class=\"keylink\" target=\"_blank\">无相</a>背。善男子是<a href=\"/remen/zhenyan.html\" class=\"keylink\" target=\"_blank\">真言</a>法。我于佛前奉上<a href=\"/remen/shizun.html\" class=\"keylink\" target=\"_blank\">世尊</a>。护持末法比丘<a href=\"/remen/fodizi.html\" class=\"keylink\" target=\"_blank\">佛弟子</a>及诸众生等。若有于我世尊末法<a href=\"/remen/dizi.html\" class=\"keylink\" target=\"_blank\">弟子</a>起恶心相向者。我自领多兵众鬼神药叉乾闼婆等。摧碎恶人犹如微尘。善男子若有于我法中常供养依法受持。随汝所须所愿与汝</p><p>若有人能受持我真言法者。当先作四肘坛。于净室中掘去恶土。深一尺。远处取净黄土。填筑令平正。勒成阶道。高一磔手。上层方广三尺。高一磔手。开四门。用水瓶盛香水。箭四只刀四口镜四面。供养饮食用十二盘。煎饼乳酪酥灯四盏散华。春夏采杂华。秋冬散彩华。其坛下层画山石。上层画大莲华。四角画海水。安像中<a href=\"/fjrw/hcrw/zyfs3/109840.html\" class=\"keylink\" target=\"_blank\">心莲</a>华上。上悬幡十六口。皆作神形像。其像面南。持法人面向北对像坐念诵</p><p>作坛真言曰</p><p>【◇】唵难驮难驮娜智娜智难驮婆【◇】里(入)萨嚩(二合引)贺(引)</p><p>若有受持真言法。作坛时。先诵此真言一百八遍。加持地及土石处。所有一切虫蚁诸类。皆移避不在此住。其地即得清净。堪置坛场。结坛时。严加持结界</p><p>结地界契</p><p>右手中指于左头指期间向外背出头。以右无名指于左小指期间亦尔。左中指内向入右头指期间向内出头。以左无名指于右小指期间亦尔。两小指头指竖合。二大指亦合头向下。大指合头着拄地翼两臂肘。真言曰</p><p>【◇】唵吉里吉里嚩日啰嚩日哩部律【◇】满驮满驮[合*牛]发吒</p><p>此印能除地中一切恶类。下至金刚际。除一切恶鬼神。须加持七遍拄天地上下。不能为害。得清净福</p><p>次结四方界契</p><p>准前地界契。唯改开二大指。相去二寸。指头向身直竖。怒指向右转。真言曰</p><p>【◇】唵萨罗萨罗嚩日啰(二合)钵罗(二合)迦【◇】罗[合*牛]泮吒</p><p>此契能除四方魔鬼神等。作<a href=\"/remen/fahui.html\" class=\"keylink\" target=\"_blank\">法会</a>坛场处作印契。诵真言七遍。向四方随日转。一切药叉鬼退散。得法成就</p><p>次结<a href=\"/remen/xukong.html\" class=\"keylink\" target=\"_blank\">虚空</a>界契</p><p>准前地界契。唯改二大指。各附着头指侧上。即以指向于头上右旋三匝。真言曰</p><p>【◇】唵尾萨普(二合)啰捺落(二合)乞洒(二合)嚩【◇】日啰(二合)半惹啰[合*牛]泮吒</p><p>此印契能除空中上至于有顶诸魔鬼神。不敢恶念。印契向头上右旋三匝。真言加持。飞行药叉退散</p><p>若能作大道场终身成事法者。择地未规时。诵真言一遍。结界地平正坚实。香华供养。又诵真言一遍结界地。若竖立拄额规郭。悬幢铃佩等少分华复供养。一遍诵明结界。布置彩色座。开诸位地。又诵真言一遍结界。将灯安置坛上。又诵真言一遍结界。水罐华香饭食酥蜜胡麻秫粳米等供养物尽入道场。安置讫更诵真言一遍结界。请佛<a href=\"/remen/banruo.html\" class=\"keylink\" target=\"_blank\">般若</a>菩萨金刚天等。未请前。复作诵真言一遍结界。一一结界左手把跋折罗。降伏一切。右手把香炉。口请一切圣众天王。右绕三匝作结界。想心标万里千里百里一由旬等。皆心标想。口云各四近处三里结界。即供养动止威仪具诸<a href=\"/remen/faxiang.html\" class=\"keylink\" target=\"_blank\">法相</a>。一切贤圣天王<a href=\"/remen/huanxi.html\" class=\"keylink\" target=\"_blank\">欢喜</a>。若作本契印本真言法。皆迎请结界。出入似国王动止威仪无异</p><p>次结香华契</p><p>二无名指二小指交叉。右压左在掌中。仍屈向腕。即舒中指头斜相跓。以二头指各捻中指第三节。以二大指各附二食指侧合腕。真言曰</p><p>【◇】唵摩拏阿罗他钵哩布啰迦(引)也【◇】萨嚩贺</p><p>在处结坛及不结坛。空对像处。若有坛处。作真言契印法。加持香华。入道场供养。无道场空对尊像空作契供养亦得。当有坛香华一也。一切天王善神金刚等欢喜</p><p>次结饮食契</p><p>准前香华印。唯改二小指二无名指。拄在掌中间。真言曰</p><p>【◇】曩谟(引)惹岐帝(引)婆跛萨罗帝(引)跢吒【◇】罗吒娜攞延也惹婆萨嚩贺</p><p>此契印及真言。若拟献饮食供养者。一一真言加持食盘。一一真言加持了。然后入道场。坛处安置供养。若无饮食。但对天王像前。每朝空结契印及诵真言供养亦得福利。天王欢喜</p><p>次结灯契</p><p>右手小指无名指屈在掌中。直竖中指。其头指亦屈向掌中。大指屈上节。押头指上节。大指头侧捻中指中节上。真言曰</p><p>【◇】唵婆闭底隶萨嚩贺</p><p>若有道场。须加持灯用契真言方乃入坛内供养。如无坛。空净室置天王像。亦须加持灯契诵真言供养。神力光明照曜去处无障。天王欢喜</p><p>四天王结界契</p><p>二手小指屈入掌中。右押左。竖二中指无名指相离一寸。二头指拄二大指。并屈入掌中。真言曰</p><p>【◇】唵婆帝也畔驮畔驮唅吽弭萨嚩◇贺</p><p>此契再结界。印上下各三遍。一切诸恶魔悉远散。然举契四方东西南北周而复始作契诵真言加持。魔障皆走不敢近于道场。再三再四结界<a href=\"/remen/rufa.html\" class=\"keylink\" target=\"_blank\">如法</a>。方乃启请天王。得成就力。即得<a href=\"/remen/wuwei.html\" class=\"keylink\" target=\"_blank\">无畏</a></p><p>次结召请契</p><p>右手前把左手腕。于顶上左手四指来去。真言曰</p><p>【◇】曩谟(引)吠室罗(二合)末拏萨也么地以【◇】瑟捺罗萨也悉他婆嚩睹婆哆萨嚩◇贺</p><p>此契及诵真言七遍。天王眷属降临坛会。口云。天王慈悲就座受小供养。所屈请诸徒侣各着座位受我供养。即[跍*月]跪手执香炉。对天王前。至心奉请诸神眷属夜叉罗刹诸佛菩萨金刚力士等。降临道场。为我证明。北方毗沙门天王降临道场。愿得成就法力<a href=\"/remen/shentong.html\" class=\"keylink\" target=\"_blank\">神通</a>。得大<a href=\"/remen/zizai.html\" class=\"keylink\" target=\"_blank\">自在</a>。所愿随意。感天动地契合君臣。兵甲相扶人民爱念。所为事皆称意。若有神验不虚。天王现处变相。令我知验。天王大身陀罗尼曰</p><p>【◇】曩谟(引)啰怛曩(二合)怛啰(二合)夜(引)也曩【◇】谟失战(二合)荼嚩日啰(二合)播拏(引)曳【◇】摩贺(引)药叉细(引)曩钵跢(二合引)曳曩【◇】谟(引)阿他劫路(引)步(引)跢罗(引)也(一)地(入)【◇】舍也(二)吠室啰摩拏嚩左曩(引)萨也(三)【◇】摩贺(引)啰惹(引)萨也(四)夜乞叉(引)地波【◇】(二合)哆萨也(五)嚩摩多萨也(六)萨睹(二合)【◇】哆萨也(七)婆舍那(八)钵啰嚩贺娜萨也【◇】(九)呬摩驮吒(十)吒尼钵啰沙夜(引)弭(十【◇】一)怛儞也(二合)他(十二)俱晒弭俱晒弭【◇】俱沙(十三)尾舍啰摩娜萨也(十四)摩贺【◇】罗惹(引十五)翳畔驮迦(十六)宁哆罗摩蹉【◇】睹(十七)萨嚩(二合引)贺(引十八)</p><p>若有受持者。清净念诵三十万遍。天王加被中所作事业起心动念降伏。乃至一切荣禄官职我随汝心愿。若有人于月一日十五日起首。念诵三十万遍。作坛者有音乐。但有少微尘心依随。我常拥护。如护眼精。如护身命。若口含香念诵心自他知。若常持诵我真言不绝。我随是人坐卧。常随是人出入往来。我随是人意愿满足。若每日诵真言一百八遍。灭去身中一百八劫罪。若诵持我真言满一万遍。能灭八万四千十恶五逆重罪。破塔<a href=\"/remen/pojie.html\" class=\"keylink\" target=\"_blank\">破戒</a>不孝之罪悉皆消灭。若对天王面。诵持十万遍身真言。随事亦须小小称意。若日日供养我形像者。乃与我作意音乐乳粥供养者。当金甲之身示现令愿满足。若和合诸香。取牛黄雄黄各等分。加持安我像足下。我与香法成就随汝所愿涂自额。所向处见人国王王子大臣官长诸贵人等。并一切所见者欢喜。兵士爱念。若能每日日中时。面向北对像前。诵我心真言满三十万遍。我示现大将身。手持戟剑现前。我于梦中现身。或于远山顶示汝令见。满于诸愿。如不见吾身。亦随汝愿。应念加被</p><p>北方天王心真言曰</p><p>【◇】曩谟(引)啰怛曩怛罗夜(引)也曩谟(引)【◇】失战(二合)荼嚩日啰(二合)播拏(引)曳(引)摩【◇】贺药乞叉(二合)细曩钵多曳曩谟(引)【◇】阿他骨噜药室拏萨也摩贺(引)啰【◇】(引)惹摩罗[牟*含]拏蓝钵罗尾沙弭萨【◇】嚩萨怛嚩呬底瑟吒(二合)南唵摩【◇】尼跋捺罗(二合)也娑嚩贺布噜拏跋【◇】捺罗(二合)也娑嚩贺摩拏[口*栗]詑也娑【◇】嚩贺悉定迦罗也娑嚩贺吠室罗【◇】末拏也娑嚩贺难(上)曩驮也娑嚩贺</p><p>若有受持念诵我心真言作诸供养者。唯我身心意在汝身上。爱念汝无量。若有人求财求官。求一切外诸心事。自令汝愿满足。不令恶人害汝。能令汝等受持我法者。即得富贵安乐。端正男女奴婢车乘五谷豆麦田庄妻妾。必决定与汝等。成就一切乐具。随汝意愿满足。乃至命终身往所生处。随汝意愿所生不相违背。若不实者。我不名为<a href=\"/remen/hufa.html\" class=\"keylink\" target=\"_blank\">护法</a>天王。我必为汝堕阿鼻<a href=\"/remen/diyu.html\" class=\"keylink\" target=\"_blank\">地狱</a>。汝等受持读诵者。于我法中生少疑心诽谤轻骂者。是皆汝等地狱苦业<a href=\"/remen/yinyuan1.html\" class=\"keylink\" target=\"_blank\">因缘</a>未尽。即知此人无有出期。汝等人民忆持者。香华油酥灯乃作水坛安置像于中。种种草菓子饮食煎饼乳酪等。粥酥蜜盘如法供养。作音乐歌呗。<a href=\"/remen/fanyin.html\" class=\"keylink\" target=\"_blank\">梵音</a>赞叹。如是日日每月一日十五日正月七日。对像前念诵行道。我示现身。或于坛中施诸宝物与汝满足。或随汝心行动。所向去处东西南北四维上下。一切去处乃至夜梦中。皆施与汝等。令人无畏入阵刀戟相害无能知者。但汝心存念我名及真言句。手执契印。所拟方面彼所有恶敌兵贼。悉自被缚。自散自颠自灭自狂。无能害我法者。若有持我心真言。和合香用含口见贵人。取麝香郁金香龙脑香丁香等和合。随多少和合。用金银合子盛。如无金银合子。用白琉璃合子。如无琉璃合子。用瓷合子盛和合香也</p><p>北方毗沙门多闻宝藏天王神妙陀罗尼别行仪轨</p><p>延宝二年。使他誊之。今元禄六年六月二十五日。净书校雠已了。殊希秘轮长转沙界等沾法雨。佛日永晖。群庶咸蒙慈光者</p><p>东都北郊灵云草创奉金刚密戒传瑜伽乘阿阇梨耶净严识</p></div>"
}]