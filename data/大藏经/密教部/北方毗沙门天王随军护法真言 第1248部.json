[{
    "title": "北方毗沙门天王随军护法真言 第1248部",
    "author": "沙门不空 译",
    "html": "<div class=\"B1_text\"><p>北方毗<a href=\"/remen/shamen.html\" class=\"keylink\" target=\"_blank\">沙门</a>天王随军<a href=\"/remen/hufa.html\" class=\"keylink\" target=\"_blank\">护法</a><a href=\"/remen/zhenyan.html\" class=\"keylink\" target=\"_blank\">真言</a></p><p>特进试鸿胪卿大兴善寺<a href=\"/remen/sanzang.html\" class=\"keylink\" target=\"_blank\">三藏</a>沙门大广智不空别行翻译不入正经</p><p>曩谟啰多曩(二合)多罗(二合)多夜耶阿驮佉路步多啰(二合)耶地舍耶(二)吠室啰(二合)摩拏野(三)摩贺啰惹野(四)药迦洒(二合)地婆多婆(五上)娑都哆娑娑室啰跛啰(二合)娑贺娜耶呬(贤二反)摩驮吒吒(去呼)尾跛啰(二合)洒夜迷跛娜也(二合)他保[月*丽]儞保[月*丽]儞俱沙吠室罗摩拏野摩贺啰惹耶绮(佉罽反)婆(去)驮伽儞多啰摩炽都么么(某甲<a href=\"/remen/shouchi.html\" class=\"keylink\" target=\"_blank\">受持</a>)捺娑(上)娑驮耶娑那谟婆誐嚩帝悉殿都么多啰跛驮儞娑婆(二合)贺</p><p>若<a href=\"/remen/xingzhe.html\" class=\"keylink\" target=\"_blank\">行者</a>受持此咒者。先须画像。于彩色中并不得和胶。于白[叠*毛]上画一毗沙门神。七宝<a href=\"/remen/zhuangyan.html\" class=\"keylink\" target=\"_blank\">庄严</a>衣甲。左手执戟矟。右手托腰上。其神脚下作二夜叉鬼。身并作黑色。其毗沙门面。作甚可畏形恶眼视一切鬼神势。其塔奉释迦牟尼佛。教汝若领天兵守界拥护国土。何护吾法。即拥遣第三子那吒捧行莫离其侧。汝眼毒恶恐损<a href=\"/remen/zhongsheng.html\" class=\"keylink\" target=\"_blank\">众生</a>。尔时行者。若诵此咒时。就好地。勿使有秽恶之处。极令净洁取牛粪涂地。即以香泥涂之。散种种花<a href=\"/remen/shaoxiang.html\" class=\"keylink\" target=\"_blank\">烧香</a><a href=\"/remen/gongyang.html\" class=\"keylink\" target=\"_blank\">供养</a>。行者上下衣服。并须清净一上厕一洗浴。白月十五日夜。起首对像前。诵咒满十万遍讫。然后更取香泥复涂坛上。更取上妙好花散坛中。设种种饮食。行者取薰陆香一百八颗。各咒一遍散着火中。尔时毗沙门即现其身。行者若见神时取上好食饮。供养毗沙门<a href=\"/remen/shentong.html\" class=\"keylink\" target=\"_blank\">神通</a>。行者心中所愿其神悉见。若行者不见神时。即<a href=\"/remen/xukong.html\" class=\"keylink\" target=\"_blank\">虚空</a>中有声云。汝但存心持诵。一切事汝欲者悉如意。若不见神及不闻声。但有大风。或云遍满布其坛上。其法即成就。若无上件等相。行者诵咒七遍。缚得入者其法即成。更勿怀疑</p><p>又法若行者欲得喝啰阇爱敬者。取赤小豆一颗咒一遍。投火中烧。如是满一百八遍。其喝啰阇即遣人唤来极忽</p><p>又法若欲得大官人爱敬者。取白芥子一颗。一咒投火中烧满一百八遍。其官即自来敬仰大喜</p><p>又法于白月十五日作坛。于像前作八肘。牛粪涂地了。取香泥重涂了。以五色画作三重院。其坛内于中画一大轮。四角拔折罗十字安之。第二院内。东面画作一火珠光焰火出。南面画三股。又西面画一龙口中并出莲华。北面画一大缧。第三院中东面更画师子。南面画龙王。西面画孔雀王鸟。北面画罗刹手拄棒立地。坛四角各安香水瓶。内着杂菓杨枝。咒师洗浴着新净衣。于像前设种种饮食供养。即诵咒取呵梨勒一颗。一咒一遍投火中烧之。满一百八遍。从今已后。每日送一[金*迸]金与咒师永无乏少。若得此物即须用尽。不得留着</p><p>又法咒苏蜜及菓子。一百八遍火中烧之。一切诸天皆大<a href=\"/remen/huanxi.html\" class=\"keylink\" target=\"_blank\">欢喜</a>拥护咒师</p><p>又法若欲远行时。咒谷木柱行一切难处。悉得无怖。又法若恶人相恼乱者。心中想此咒神形。复举心诵咒。未满一遍。其人即不能动</p><p>若欲好者。心放中相便得<a href=\"/remen/jietuo.html\" class=\"keylink\" target=\"_blank\">解脱</a></p><p>又法若欲令怨家不同住者。取苦练子一百八颗。一咒投火中。其人即自远去</p><p>又法若咒胡麻一百八遍。散着火中。一切人尽来供养咒师</p><p>又法若咒白芥子一百八遍散山中。一切恶兽不能伤人。其狩见人即自伏地不敢伤害。过去已后方即起去</p><p>又法若欲乞雨时。取杏子一百八颗都咒三七遍。著有龙水中必得雨下。欲止雨时。取梧桐子火中烧之即止</p><p>又法若行者欲乞食。先咒 钵一百八遍。随所到处。自然而得一切饮食了。饮食残者当时自化去。若须饮食时。至心向钵者诵咒一遍。其钵依还如故</p><p>又法若欲见功能天者。一日一夜不食。于佛前烧苏合香。咒白花一百八遍。以散神前。其功能天即自现身。随意所须一切愿满。所求财宝即得称意</p><p>若欲辟除一切鬼神。咒白芥子及苏。咒一颗一遍。投火中烧之即得</p><p>若有官人。于<a href=\"/remen/sanbao.html\" class=\"keylink\" target=\"_blank\">三宝</a>中起不<a href=\"/remen/shanxin.html\" class=\"keylink\" target=\"_blank\">善心</a>者。恼乱<a href=\"/remen/fodizi.html\" class=\"keylink\" target=\"_blank\">佛弟子</a>者。欲令起慈心。须作降伏。咒手三十一遍。遥打之其人即着疾。欲好者慈心诵一遍即差</p><p>又法咒土二十一遍。散自身上。一切人见无不敬仰。欲令自身有威光者。咒墨涂额上。一切人见者无不爱仰。咒灰二十一遍。涂其身大众中一切人见皆福德相。众人供养。欲得远涉道路不被恶人恶狩伤害。行加奔马。咒左手大母指作印。而去欲得于镜看事。咒童子童女问吉凶。其人即自下语。令道所病鬼姓名。即知是何等之病</p><p>若被蛊毒食者。咒所食物二十一遍。其所为毒即吐出</p><p>若患鬼病咒五色线。一遍一结一百八遍了。系头上或顶上臂上。一切病患除差</p><p>若患心病。咒石榴花汁饮之即愈</p><p>若欲摄狐魅病。咒五色线。令童子合成索。一咒一结一百八遍。系项下。复咒杨枝打病者即立愈</p><p>若患骨节楚病。咒宥刀禁其病即愈</p><p>若欲护身。咒白芥子二十一遍。若灰若水亦然。散四方为界</p><p>若头病或身病咒苏乌麻油二十一遍。摩涂其身即愈</p><p>若患耳风咒苏二十一遍食之愈</p><p>若患眼。咒杏人油涂之立愈</p><p>若患肿。咒石榴黄一百八遍涂上即愈。或白檀香亦得</p><p>若患头病。咒大黄二十一遍。涂额上即愈</p><p>若患时气病。咒青木香末二十一遍。和水服之立愈</p><p>若患恶疮疥癣者。取利芦未和油涂上立即除愈</p><p>若患疟病。咒杨枝二十一遍令打病人即时除愈</p><p>若被蝎螫。咒干脯火中烧之。热拄其上便即除愈</p><p>若被蛇咬。咒毕钵二十一遍。涂之当下即愈</p><p>若妇人乳肿。咒油麻嚼涂上即差</p><p>若带下病者。咒丁香水服之即愈</p><p>若人卒被鬼着狂言荒语。咒水令服之</p><p>若患心病。咒黄土涂之</p><p>若患一切鬼魅者。咒石榴枝一百八遍。用打病者即愈</p><p>若欲得成就三事者。当于像前作坛。坛内散种种名花。设种种饮食讫。取赤铜[金*牛]一枚。雄黄三两细捣和蜜水为丸置像前。取荷叶覆上。以手掩之咒不息。当有相现。若烟出时取涂身上。即成安怛陀那。若火出时。手取火焰用涂面上。一切众生见此人者皆大欢喜敬仰有大威光。所出言教人皆信受恭敬随顺。若有暖气其人即取涂身即得无尽</p><p>又法于<a href=\"/sheli/shelita/\" class=\"keylink\" target=\"_blank\">舍利塔</a>前咒牛黄。依前药法皆得涂身一切福德尽集其身。所在众生见如罗阇无异</p><p>又法若知山间有孔似阿修罗窟者。当咒白芥子和自身血。一咒一遍打山间孔。尽一千八遍。其山窟自开。其阿修罗女身如火然。持诸香花迎咒师来。行者入此窟内。<a href=\"/remen/shouming.html\" class=\"keylink\" target=\"_blank\">寿命</a>一大劫身力还如阿修罗。亦如金刚无能损者。若欲出时亦得一切阿修罗女随从。若不还时亦到火终无所害</p><p>又法将此像向<a href=\"/remen/sheli.html\" class=\"keylink\" target=\"_blank\">舍利</a>塔前。香涂地香花散于坛内。上妙供养了。取梨木作合子。取安膳那石为末。用秦胶水为丸。盛于合子中置坛中。行者着新净衣。在于像前一日不食。诵此咒一千八遍了。亦无劳三相现。咒一千八遍讫涂眼竟。即涂脚掌心中胸前两膊上顶竟。至心合掌思身如虚空。无有身相作自想时。行者隐形日行千里。一切事业并皆悉见</p><p>又法欲得伏外道入火中。取自身血鱼血。嗔心诵此咒二十一遍。投火中即入火中。得一顷食间不烧其身</p><p>又法若欲降伏外道。手中结印。嗔心诵咒一百八遍。外道所作法悉破坏并不成就</p><p>又法若欲降伏诸国兵贼众者。当画一像身卦紫磨真金甲。于净室中烧众名香乳头薰陆香。诸色香花饮食供养。真心诵念天王真言十万遍。天王领天兵来助。他国兵敌自退散。若能昼夜诵念不绝。天王使太子独健。领天兵千人卫护不离其侧。所求如意应念随心。皆得成就</p><p>又法若欲降前敌众者。于净室持斋画一天王形像。卦紫磨真金甲。于二丈竿悬。军前五十步指其敌。其敌不能相患</p><p>印相二小指相钩。二无名指向外直竖。二中指二头指反相叉。二大母指向外直竖。手掌背合即是其印。如前所说一一诸法。皆用此印即得成就。今我说根本印。以二手右押左内相叉。竖无名头相合。二头指屈如钩。若迎请时向身招。若拨遣时外拨。念请时结印当心诵七遍。印顶上散。然后取<a href=\"/remen/nianzhu.html\" class=\"keylink\" target=\"_blank\">念珠</a>专住念诵</p><p>次说吉祥天女印。以二手虚心合掌开二头指二中指二无名指。未屈如莲华形。二大指二小指竖合。若念诵当心结印。诵真言七遍顶上散印。四天王经云。若有人诵念此北方毗沙门天王真言。供养苽菓饮食。每月取一十五日二十一日。音声用单双弦方响鼓舞。苏蜜乳粥真心诵念其天王即见其身随心所愿</p><p>解秽陀罗尼</p><p>唵俱噜驮唵[口*(尤-尢+曳)]</p><p>赞天王颂曰</p><p>善利万物兮惟彼水方护持国界兮惟我天王良将受委兮镇固封强精心奉职兮宣托福祥星宫上胜兮回架崇冈灵像俨立兮众宝严庄威神震曜兮摄伏荒保又忠贞□兮翅赞圣唐</p><p>圆行录云。北方毗沙门天王随军护法真言一卷。不空三藏别行翻译。八家录亦尔也。此法请写于智山慈顺僧正染笔。栂尾山之本。爱染院大宣等对挍之。予亦挍阅以上本</p><p>时享和辛酉八月长谷僧快道志</p><p>一校加笔毕慈顺</p><p>【◇】【◇】【◇】【◇】【◇】【◇】【◇】【◇】</p></div>"
}]