[{
    "title": "观自在菩萨心真言一印念诵法 第1041部",
    "author": "沙门不空 译",
    "html": "<div class=\"B1_text\"><p>观<a href=\"/remen/zizai.html\" class=\"keylink\" target=\"_blank\">自在</a>菩萨心<a href=\"/remen/zhenyan.html\" class=\"keylink\" target=\"_blank\">真言</a>一印念诵法 (<a href=\"https://www.guang5.com/fxrm/fxcs/341370.html\" class=\"keylink\" target=\"_blank\">千手千眼</a>轨出)</p><p>大兴善寺<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>大广智不空奉诏译</p><p>夫<a href=\"/remen/xiuxing.html\" class=\"keylink\" target=\"_blank\">修行</a>者欲念诵时。先应诵清净真言七遍。真言曰</p><p>【◇】唵秫(诗聿反)弟耨戌(引)驮曩(引)野娑嚩◇(二合引)贺(引)</p><p>由诵此真言。则获得三业清净。则成以<a href=\"/remen/gongde.html\" class=\"keylink\" target=\"_blank\">功德</a>法水洒浴身心。则结观自在菩萨印</p><p>二羽相叉作拳。以禅度出外直竖即成。诵心真言七遍。真言曰</p><p>【◇】唵阿(去引)嚧(引)力迦(半音)婆嚩(二合引)◇贺(引)</p><p>由结此印及诵真言。即成<a href=\"/remen/sanmei.html\" class=\"keylink\" target=\"_blank\">三昧</a>耶。又结前印诵真言三遍。以印左绕三匝。则成辟除一切诸魔障者。又结前印诵真言三遍。以印右转三匝则成结界</p><p>则想身前八叶莲华。又结前印诵真言七遍。以禅度向身招之</p><p>则观自在菩萨。并莲华部一切圣众。皆来集会。则以二手捧阏伽香水器。当额奉献诵真言七遍。想浴圣众</p><p>又结前印诵真言七遍。则成献莲华之座</p><p>又结前印诵真言三遍。则成涂香<a href=\"/remen/gongyang.html\" class=\"keylink\" target=\"_blank\">供养</a></p><p>又结前印诵真言三遍。则成华鬘供养</p><p>又结前印诵真言三遍。则成种种天妙饮食供养</p><p>又结前印诵真言三遍。则成灯烛供养</p><p>又结前印当心诵真言七遍。则想自身坐于八叶莲华台中。相好威光具足<a href=\"/remen/yuanman.html\" class=\"keylink\" target=\"_blank\">圆满</a>等同观自在菩萨。于莲华八叶。每一一叶上。各有一如来入定。面向观自在菩萨。<a href=\"/remen/xingzhe.html\" class=\"keylink\" target=\"_blank\">行者</a>以如是观念极令分明。举印于顶上散</p><p>则取<a href=\"/remen/nianzhu.html\" class=\"keylink\" target=\"_blank\">念珠</a>蟠于掌中合掌当心。诵加持念珠真言七遍。真言曰</p><p>【◇】唵尾噜(引)左曩(引)么(鼻声)攞娑嚩(二合◇引)贺(引)</p><p>则二手当心。各聚五指如未敷莲华形。当心诵真言。不缓不急历分明不应出声。寂静念诵每与真言后字声齐移一珠。于心真言句中去初后字。念诵之时勿令散乱。身心凝寂更不异缘。唯观本尊专注念诵。则观想身前八叶莲华上。有观自在菩萨相好圆满处月轮中。复观自身同彼观自在菩萨等无差别。念诵数毕。捧珠顶戴起慈悲心发大誓愿。一切有情所希望。<a href=\"/remen/shijian.html\" class=\"keylink\" target=\"_blank\">世间</a>殊胜上愿。速得成就则安珠本处</p><p>又结前印当心诵真言七遍。即成三昧耶</p><p>复以印加持自身五处。所谓额上右肩左肩心上及喉是名五处。各诵真言一遍。加持顶上散印</p><p>又结前印如前献五种供养。各诵真言一遍则成广大供养。则以二手捧阏伽水。当额奉献诵真言一遍</p><p>又结前印左转一匝则成解界</p><p>又结前印以禅度向外掷之诵真言三遍。举印安顶则成奉送一切圣众</p><p>又结前印加持。自身五处。各诵真言一遍。则成被甲。顶上散印</p><p>修行者如是依此秘密法要。精诚念诵作意修持。一切所为速得成就。世出世间诸愿圆满。<a href=\"/remen/yezhang.html\" class=\"keylink\" target=\"_blank\">业障</a>消除三昧现前。不转此身腾空自在随意。即往十方<a href=\"/remen/jingtu.html\" class=\"keylink\" target=\"_blank\">净土</a>历事诸佛。速成无上<a href=\"/remen/puti.html\" class=\"keylink\" target=\"_blank\">菩提</a></p><p>观自在菩萨心真言一印念诵法</p><p>八家秘录云</p><p>观自在菩萨心真言一印念诵法(仁)不空</p><p>此中仁者圆仁。即慈觉大师之讳也。此本则慈觉请来也</p></div>"
}]