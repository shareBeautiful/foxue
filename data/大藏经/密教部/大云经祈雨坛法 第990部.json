[{
    "title": "大云经祈雨坛法 第990部",
    "author": "不空 译",
    "html": "<div class=\"B1_text\"><p>大云经祈雨坛法</p><p>若天亢旱时。欲祈请雨者。于露地作坛。除去瓦砾及诸秽物。张设青幕。悬青幡。香泥涂拭作一方坛。于坛中画七宝水池。池中画海龙王宫。于龙宫中有释迦牟尼如来经<a href=\"/remen/shuofa.html\" class=\"keylink\" target=\"_blank\">说法</a>相。佛右画观<a href=\"/remen/zizai.html\" class=\"keylink\" target=\"_blank\">自在</a>菩萨。佛左画金刚手菩萨等侍卫。于佛前右画三千<a href=\"/remen/daqianshijie.html\" class=\"keylink\" target=\"_blank\">大千世界</a>主轮盖龙王。佛前左画难陀跋难陀二龙王。于坛四方。用瞿摩夷汁各画一龙王。于东方画一龙王。一身三头。量长三肘。并眷属围绕。又于南方画一龙王。一身五头。量长五肘。并诸眷属。又于西方画一龙王。一身七头。量长七肘。并眷属围绕。于北方又画一龙王。一身九头。量长九肘。并眷属围绕。皆在叆叇青黑云中。半身已下如蛇形。尾在池中。半身已上如菩萨形。皆合掌从池涌出。于坛四角。置四清水瓶。随其力分。饮食菓子等皆染作青色。以殷净心布列<a href=\"/remen/gongyang.html\" class=\"keylink\" target=\"_blank\">供养</a>。<a href=\"/remen/shaoxiang.html\" class=\"keylink\" target=\"_blank\">烧香</a>散青色华。道场中所用皆作青色。祈雨之人若是<a href=\"/remen/chujia.html\" class=\"keylink\" target=\"_blank\">出家</a>苾刍。应具<a href=\"/remen/lvyi.html\" class=\"keylink\" target=\"_blank\">律仪</a>。若俗士应受八戒。作法之时。吃三白食。每日香汤沐浴。着新净青衣。于坛西面。以青物为座。即以香涂手。先应三密加持自身。及护坛场。案上置此大云经。于一切有情起大慈悲心。至诚请一切佛菩萨加持。昼夜虔诚。读此大云经。或二人三人乃至七人更替读诵。经声不应间断。亢旱之时。如是依法读此大云经。或经一日二日乃至七日。定降注甘雨。若灾重不雨。更作必降甘雨。假使大海或有过限越潮。依此经作法转读。无不应效。应发愿<a href=\"/remen/dujing.html\" class=\"keylink\" target=\"_blank\">读经</a>所生<a href=\"/remen/gongde.html\" class=\"keylink\" target=\"_blank\">功德</a><a href=\"/remen/huixiang.html\" class=\"keylink\" target=\"_blank\">回向</a>诸龙。愿皆离诸苦难。发无上<a href=\"/remen/putixin.html\" class=\"keylink\" target=\"_blank\">菩提心</a>。为一切有情降注甘雨</p><p>大云经祈雨坛法</p></div>"
}]