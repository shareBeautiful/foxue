[{
    "title": "佛说尊胜大明王经 第1413部",
    "author": "施护 译",
    "html": "<div class=\"B1_text\"><p>佛说尊胜大明王经</p><p>西天译经<a href=\"/remen/sanzang.html\" class=\"keylink\" target=\"_blank\">三藏</a>朝散大夫试鸿胪少卿传法大师臣施护奉诏译</p><p>尔时<a href=\"/remen/shizun.html\" class=\"keylink\" target=\"_blank\">世尊</a>告阿难言。阿难有尊胜大明王。乃是过去一切诸佛之所宣说。阿难彼七俱胝如来亦<a href=\"/remen/suixi.html\" class=\"keylink\" target=\"_blank\">随喜</a>宣说。我今复为未来世中一切<a href=\"/remen/zhongsheng.html\" class=\"keylink\" target=\"_blank\">众生</a>宣扬显说。汝当谛听。阿难若有善男子善女人。闻此尊胜大明欲<a href=\"/remen/shouchi.html\" class=\"keylink\" target=\"_blank\">受持</a>读诵者。先须清净身心。归命一切诸佛一切尊法一切圣众。又复归命大<a href=\"/remen/beiguan.html\" class=\"keylink\" target=\"_blank\">悲观</a><a href=\"/remen/zizai.html\" class=\"keylink\" target=\"_blank\">自在</a>菩萨摩诃萨。亦复归命拥护<a href=\"/remen/suoposhijie.html\" class=\"keylink\" target=\"_blank\">娑婆世界</a>主。乃至一切持明天等。归命如是诸佛菩萨及圣众已。然后可诵。即说尊胜大明王曰</p><p>怛儞也(二合)他(引)驮啰驮啰驮啰驮啰驮啰驮啰驮啰地里地里地里地里地里地里地里度噜度噜度噜度噜度噜度噜度噜酥噜酥噜酥噜酥噜酥噜酥噜酥噜摩啰摩啰摩啰摩啰摩啰摩啰摩啰摩啰弥里弥里弥里弥里弥里弥里弥里弥里母噜母噜母噜母噜母噜母噜母噜母噜拥护于我及一切众生呬隶呬隶呬隶呬隶呬隶呬隶呬隶呬隶呬隶护噜护噜护噜护噜护噜护噜护噜护噜护噜吉隶吉隶吉隶吉隶吉隶吉隶吉隶吉隶吉隶弥隶弥隶弥隶弥隶弥隶弥隶弥隶弥隶弥隶唧隶唧隶唧隶唧隶唧隶唧隶唧隶唧隶唧隶唧隶祖噜祖噜祖噜祖噜祖噜祖噜祖噜祖噜祖噜祖噜萨哩嚩(二合)部多钵啰(二合)底史(引)邓迦噜弥莎贺</p><p>一切冤家发恶心者极毒害者。若欲于我及他众生。作诸恶法使生诸病或欲障闭令眼不见令耳不闻。鼻不辩香口不能语。乃至一切身分咸欲系缚者。而彼冤家或自作或令他作。乃至彼类随喜之者悉皆破坏</p><p>睹噜睹噜睹噜睹噜莎贺</p><p>一切魑魅魍魉吠多拏旋风鬼。诸如是等一切鬼神。欲起恶心行不<a href=\"/remen/154932.html\" class=\"keylink\" target=\"_blank\">饶益</a>者。退散四方远离而去</p><p>左啰左啰莎贺摩啰摩啰莎贺弥里弥里莎贺度噜度噜莎贺</p><p>一切人非人等发起恶心。禁制于我及他众生。使其狂乱或如痴迷。或已作或欲作皆悉解除</p><p>儞隶儞罗计世。莎贺闭帝闭多计世莎贺路(引)呬帝(引)路呬多计世莎贺阿嚩捺(引)帝(引)阿嚩捺(引)多计世莎贺湿吠(二合)帝(引)湿吠(二合)多嚩娑怛啰(三合)驮啰尼(引)曳(引)莎贺</p><p>王怖贼怖水火等怖。拏吉儞怖毗舍遮怖。供畔拏怖羯吒布单曩怖。影鬼怖诸如是等恶鬼神怖或在道路或在旷野。昼夜行时一切安隐。又复冤家见面除解闻语除解。如亲眷属相见<a href=\"/remen/huanxi.html\" class=\"keylink\" target=\"_blank\">欢喜</a></p><p>怛儞也(二合)他(引)护噜护噜尼吉尼吉里尼吉里尼莎贺</p><p>一切邪明截断破坏。或自焚烧犹如灰烬。或自伤害或自迷。乱或钉橛崩倒或隐没不现。或依空作法自然堕落。或有文字障碍不行。焰魔王界振动惊怖</p><p>怛儞也(二合)他(引)娑吒娑吒[口*癹]吒[口*癹]吒[口*癹]吒[口*癹]吒[口*癹]吒部噜部噜母噜母噜莎贺</p><p>若魔若魔民以恶心相向。或自在天或夜叉夜叉女等。乃至一切食血者。食肉者食脂膏者。食精气者食涎沫者。诸如是等所执所缚悉皆<a href=\"/remen/jietuo.html\" class=\"keylink\" target=\"_blank\">解脱</a>。乃至男女受胎处胎。初生之时皆得安隐</p><p>阿难此尊胜大明王是<a href=\"/remen/shijian.html\" class=\"keylink\" target=\"_blank\">世间</a>母。一切众生咸同其子。阿难若善男子善女人。得闻如是尊胜大明。能受持读诵者。是人无始已来所有罪业皆得除灭。一切吉祥而能增长。见者欢喜所作成就。又复善男子善女人。以此明王书于纸素。或顶或臂而常戴持。一切不祥悉皆远离。于睡梦中亦无恶境。火不能烧水不能漂。一切诸恶皆不侵害。又或掬水诵此明王。加持已吸在鼻中。所有在身宿业亦得除灭。复增善巧恒得安乐。一切邪明咒诅不饶益事。以此明王加持净水或线或白芥子。解除自退。阿难我先告汝。此大明王乃是过去七俱胝如来同共宣说。我今复为未来众生无福无德。有诸恶鬼种种恼乱不得安隐。是故宣说汝善受持当使未来流传不断。与诸众生而作恃怙</p><p>尔时世尊说是尊胜大明王已。尊者阿难欢喜信受<a href=\"/remen/lifo.html\" class=\"keylink\" target=\"_blank\">礼佛</a>而退</p><p>佛说尊胜大明王经</p></div>"
}]