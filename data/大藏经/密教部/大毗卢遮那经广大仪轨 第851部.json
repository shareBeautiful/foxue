[{
    "title": "大毗卢遮那经广大仪轨 第851部",
    "author": "善无畏 译",
    "html": "<div class=\"B1_text\"><p>第一卷第二卷第三卷</p><p>大毗卢遮那经广大<a href=\"/remen/yigui.html\" class=\"keylink\" target=\"_blank\">仪轨</a> 卷上(亦名大悲胎藏)</p><p>稽首毗卢遮那佛开敷净眼如青莲</p><p>我依大日经王说<a href=\"/remen/gongyang.html\" class=\"keylink\" target=\"_blank\">供养</a>所资众仪轨</p><p>如彼当得速成就然初自他利成就</p><p>无上智愿之方便发起悉地由信解</p><p>一切如来胜生子彼等<a href=\"/remen/foshen.html\" class=\"keylink\" target=\"_blank\">佛身</a><a href=\"/remen/zhenyan.html\" class=\"keylink\" target=\"_blank\">真言</a>形</p><p>所住种种印威仪殊胜真言所行道</p><p>及方广乘皆谛信哀愍<a href=\"/remen/lunhui.html\" class=\"keylink\" target=\"_blank\">轮回</a>六趣众</p><p>随顺<a href=\"/remen/154932.html\" class=\"keylink\" target=\"_blank\">饶益</a>故开演应当恭敬决定意</p><p>亦起勤诚深<a href=\"/remen/xinxing1.html\" class=\"keylink\" target=\"_blank\">信心</a>知妙真言调伏行</p><p>解了具缘众支分得受传教印可已</p><p>见如是师恭敬礼瞻仰犹如世导师</p><p>供养给侍随所安善顺师意令<a href=\"/remen/huanxi.html\" class=\"keylink\" target=\"_blank\">欢喜</a></p><p>稽首请胜善逝<a href=\"/remen/xingyuan.html\" class=\"keylink\" target=\"_blank\">行愿</a>尊如应教授我</p><p>彼师<a href=\"/remen/zizai.html\" class=\"keylink\" target=\"_blank\">自在</a>而建立大悲藏等妙圆坛</p><p>依法召入曼荼罗随器授与<a href=\"/remen/sanmei.html\" class=\"keylink\" target=\"_blank\">三昧</a>耶</p><p>道场教本真言印亲于尊所口传授</p><p>随其力分相应事悉皆奉请而供养</p><p>授学处师同梵行一切勿怀毁坏心</p><p>次礼灌顶传教尊请白真言所修业</p><p>智者蒙师印可已依于地分所宜处</p><p><a href=\"/remen/rufa.html\" class=\"keylink\" target=\"_blank\">如法</a>建立曼荼罗又常具足堪忍慧</p><p>净命善伴或无伴当与妙法经卷俱</p><p>自他现法作成就不随余天<a href=\"/remen/wuwei.html\" class=\"keylink\" target=\"_blank\">无畏</a>依</p><p>具此名为良助伴彼作成就处所已</p><p>每日先住于念慧依法寝息初起时</p><p>除诸无尽为障者诚心思念十方佛</p><p>当依本尊所在方五轮投地而作礼</p><p>归命十方等正觉三世一切具三身</p><p>归命一切大乘法归命不退<a href=\"/remen/puti.html\" class=\"keylink\" target=\"_blank\">菩提</a>众</p><p>归命诸明秘密尊三业清净恭敬礼</p><p>作礼方便真言曰(用持地印)</p><p>唵(一)曩莫萨嚩怛他(引)蘖多(二)迦(引)野弭嚩(引)吃质(二合)多(三)播娜鑁(无旱反)娜难迦噜弭(四)</p><p>右膝着地悔先罪我由无明所积集</p><p>身口意业造众罪贪欲恚痴覆心故</p><p>于佛<a href=\"/remen/zhengfa.html\" class=\"keylink\" target=\"_blank\">正法</a>贤圣僧父母二师善知识</p><p>及以无量<a href=\"/remen/zhongsheng.html\" class=\"keylink\" target=\"_blank\">众生</a>所无始<a href=\"/remen/shengsi.html\" class=\"keylink\" target=\"_blank\">生死</a><a href=\"/remen/liuzhuan.html\" class=\"keylink\" target=\"_blank\">流转</a>中</p><p>具造极重无量罪亲对十方现在佛</p><p>悉皆<a href=\"/remen/chanhui.html\" class=\"keylink\" target=\"_blank\">忏悔</a>不复作</p><p>出罪方便真言曰(用大慧刀印)</p><p>唵(一)萨嚩播波萨怖(二合)吒(二)娜诃曩嚩日啰(二合)也(三)娑嚩(二合)贺</p><p>归命十方三世佛三种常身正法藏</p><p>胜愿菩提秘密众我今皆悉正归依</p><p>归依方便真言曰(用普通印)</p><p>唵(一)萨嚩没驮冒地萨怛鑁(二合引二)设啰[赤*皮](平)蘖车弭(三)嚩日啰(二合)达么(四)颉利(二合五)</p><p>我净此身离诸垢及与三世身口意</p><p>过于大海刹尘数奉献一切诸如来</p><p>施身方便真言曰(用独股杵印)</p><p>唵(一)萨嚩怛他(引)蘖多(二)布惹钵啰(二合)嚩(无发反) [口*栗]多(二合)曩夜怛忙(二合去)难(三)涅哩夜(二合)多夜弭(四)萨嚩怛他(引)蘖多室柘(二合)地底瑟咤(二合)多(五)萨嚩怛他(引)蘖多(六)惹难谜阿(引)味设睹 (二合七)</p><p>净<a href=\"/remen/putixin.html\" class=\"keylink\" target=\"_blank\">菩提心</a>胜愿宝我今起发济群生</p><p>生苦等集所缠绕及与无知所害身</p><p>救摄归依令<a href=\"/remen/jietuo.html\" class=\"keylink\" target=\"_blank\">解脱</a>常当利益诸含识</p><p>发菩提心真言曰(用金刚缚印)</p><p>唵(一)冒地质多(二)母怛播(二合引)娜夜弭(三)</p><p>所有十方世界中一切诸正遍知者</p><p>种种善巧语言思惟佛广为济群生</p><p>所有修福等业量我今尽将皆<a href=\"/remen/suixi.html\" class=\"keylink\" target=\"_blank\">随喜</a></p><p>彼真言曰(用归命合掌)</p><p>唵(一)萨嚩怛他(引)蘖多(二)奔(去)若(尼也反)惹曩(三)弩暮捺那布惹迷伽三暮捺罗(二合四)萨叵(二合)啰儜三摩曳(五)吽</p><p>我今劝请诸如来菩萨秘密救世者</p><p>唯愿普于十方界常以大云降法雨</p><p>劝请真言曰(用归命合掌)</p><p>唵(一)萨嚩怛他(引)蘖多(引二)睇洒儜布惹冥伽三暮捺啰(二合三)萨叵(二合)啰儜三摩曳(四)吽</p><p>愿令凡夫所住处速舍众苦所集身</p><p>当得至于无垢处安住法界清净身</p><p>请法身真言曰(用外缚风钩)</p><p>唵(一)萨嚩怛他(引)蘖多(二)捺睇洒夜弭(三)萨嚩萨怛嚩(二合)系多(引)[口*栗]他(二合)耶(四)达么驮睹萨体(他以反二合)底[口*栗]嚩(二合)靺睹(五)</p><p>所修一切众善业利益一切众生故</p><p>我今尽皆正<a href=\"/remen/huixiang.html\" class=\"keylink\" target=\"_blank\">回向</a>除生死苦至菩提</p><p>回向真言曰(用普通印)</p><p>唵(一)萨嚩怛他(引)蘖多(二)[嗨-每+(臼/工)]哩也(二合)怛曩(二合)布惹冥伽三暮捺罗(二合三)萨叵(二合)啰儜三么曳(四)吽</p><p>为令身心遍清净哀愍救摄于自他</p><p>心性如是离诸垢身随所应以安坐</p><p>次结三昧耶复入法界生</p><p>萨埵被甲胄欲净有情界</p><p>先以法界生印明在心位</p><p>谛观<a href=\"/remen/zixing.html\" class=\"keylink\" target=\"_blank\">自性</a>慧体中有啰字</p><p>遍身成智火诸垢不可得</p><p>佛说火中上三角生火光</p><p>如日晖猛焰先烧妄分别</p><p>藏识因业尽大及蕴处界</p><p>皆令性寂灭二羽金刚拳</p><p>而舒于风轮名净法界印</p><p>彼真言曰</p><p>曩莫三曼多没驮喃[口*蓝]</p><p>三称彼明已举印于顶上</p><p>渐渐至于足能焚蕴四大</p><p>诸法本不生自性寂灭故</p><p>是为净心地故名字烧字</p><p>既焚有情界诸法本不生</p><p>心性自清净</p><p>次观阿字轮一切佛加持</p><p>色如黄金聚其相普方等</p><p>性不可破坏名金刚地轮</p><p>加持于下体(足脐)说名瑜伽座</p><p>即金刚宝界彼真言曰</p><p>归命(一)阿(引)印如金刚慧</p><p>由真言印力加持成瑜伽</p><p>不坏金刚座</p><p>次观金刚智光明照有情</p><p>令同得此地同体大悲中</p><p>能生于鑁字相智于脐位</p><p>白色相圆明如月光九重</p><p>在于轻雾中流注<a href=\"/remen/ganlu.html\" class=\"keylink\" target=\"_blank\">甘露</a>水</p><p>充润众生界名为定水轮</p><p>加持于脐位故名<a href=\"/remen/dabeishui.html\" class=\"keylink\" target=\"_blank\">大悲水</a></p><p>彼真言曰归命(一)尾</p><p>印与莲华同由真言印力</p><p>加持威德故得大悲三昧</p><p>次观大悲定体同自性慧</p><p>光净本无垢能生于蓝字</p><p>色赤如日晖三角生威焰</p><p>名为慧火轮能除垢秽障</p><p>加持在心位故称慧火威</p><p>彼真言曰归命(一)[口*蓝]</p><p>印同大慧刀由印明力故</p><p>加持成自性大实相火轮</p><p>次观自性风慧光焰鼓动</p><p>能生于唅字形如半月轮</p><p>青黑生威怒飘动十方界</p><p>有情<a href=\"/remen/yinguo.html\" class=\"keylink\" target=\"_blank\">因果</a>业悉皆无自性</p><p>性本无缚解成解脱风轮</p><p>加持在眉间能坏众恶魔</p><p>故名解脱风彼真言曰</p><p>归命(一)唅印同转法轮</p><p>由印真言力成解脱风轮</p><p>次观解脱性体空含众色</p><p>真空生欠字想置于顶上</p><p>色玄相周普<a href=\"/remen/yuanman.html\" class=\"keylink\" target=\"_blank\">圆满</a>遍十方</p><p>名为大空轮一切无障碍</p><p>彼真言曰归命(一)欠</p><p>印号尊胜空由真言印力</p><p>加持等法界</p><p>尔时<a href=\"/remen/shizun.html\" class=\"keylink\" target=\"_blank\">世尊</a>。入降伏四魔三昧。说以满足句。普通印</p><p>五处。彼真言曰</p><p>唵(一)萨嚩他(二)欠(三)嗢那蘖谛萨叵啰呬[牟*含](四)誐 誐那剑(五)娑嚩(二合)贺</p><p>由真言印力能降伏四魔</p><p><a href=\"/remen/fannao.html\" class=\"keylink\" target=\"_blank\">烦恼</a><a href=\"/remen/wuyun.html\" class=\"keylink\" target=\"_blank\">五蕴</a>死解脱于<a href=\"/remen/liudao.html\" class=\"keylink\" target=\"_blank\">六道</a></p><p>满足一切智净五蕴四大</p><p>成五分法身</p><p>次结三摩耶复入法界生</p><p>萨埵被甲胄次净器世界</p><p>如前法界生印转在心位</p><p>三称彼明已以印想烧地</p><p>水火风有为一切如劫烧</p><p>成无为空界二界同一空</p><p>永离有为过凝然同大空</p><p>十方佛所位故名净二界</p><p>彼真言曰归命(一)[口*蓝]</p><p>真言者观察情界同大空</p><p>还念本性空建立无为界</p><p>严净佛国土故大日世尊</p><p>入法界俱舍<a href=\"/remen/zhuangyan.html\" class=\"keylink\" target=\"_blank\">庄严</a>藏三昧</p><p>以现于法界无尽庄严故</p><p>以真言行门度无余界众</p><p>次应念持地警觉于地神</p><p>警觉地神偈(定手执智杵于心慧手五轮案其地)</p><p>汝天亲护者于诸佛导师</p><p><a href=\"/remen/xiuxing.html\" class=\"keylink\" target=\"_blank\">修行</a>殊胜行净地波罗蜜</p><p>如破魔军众释师子救世</p><p>我亦降伏魔我画曼荼罗</p><p>而说发生偈能生随类形</p><p>诸法之<a href=\"/remen/faxiang.html\" class=\"keylink\" target=\"_blank\">法相</a>诸佛与声闻</p><p>救世<a href=\"/remen/yinyuan1.html\" class=\"keylink\" target=\"_blank\">因缘</a>觉勤勇菩萨众</p><p>及仁尊亦然众生器世界</p><p>次第而成立生住等诸法</p><p>常恒如是生由具智方便</p><p>离于无慧疑而观此道故</p><p>诸正遍知说如诸佛发生</p><p>自性<a href=\"/remen/wuweifa.html\" class=\"keylink\" target=\"_blank\">无为法</a>五轮三昧智</p><p>同清净法界<a href=\"/remen/xingzhe.html\" class=\"keylink\" target=\"_blank\">行者</a>住等引</p><p>观十缘生句知蕴本不生</p><p>则复无有灭于不生灭中</p><p>次第成五轮清净器世界</p><p>下方观欠字圆满遍十方</p><p>含融一切色色玄性无碍</p><p>故名大空轮彼真言曰</p><p>归命(一)欠次上观唅字</p><p>形如仰半月青黑生大风</p><p>威怒有大力能持十方国</p><p>故名大风轮彼真言曰唅</p><p>次上观[口*蓝]字三角生猛焰</p><p>犹如劫灾火故名大火轮</p><p>彼真言曰[口*蓝]</p><p>次上观嚩字形如月九重</p><p>光轮洁白色在于雾聚中</p><p>能雨一切水充满大千界</p><p>故名大水轮彼真言曰鑁</p><p>次上观阿字色如黄金聚</p><p>其相方广大非以数量测</p><p>性坚实难坏力持刹尘国</p><p>名金刚地轮彼真言曰阿</p><p>金刚满足句三念普通明</p><p>加持成五轮彼真言曰</p><p>唵(一)萨嚩他(二)欠(三)嗢那蘖谛萨叵啰呬[牟*含](四)誐 誐那剑(五)娑嚩(二合)贺</p><p>由真言印力加持器世界</p><p>五轮皆成就如诸佛国土</p><p>种种宝庄严宝树多华菓</p><p>遍满法界中清净极严洁</p><p>次想为大海五宝为四岸</p><p>底布妙金沙观尾字光轮</p><p>次想为大海出八<a href=\"/remen/gongde.html\" class=\"keylink\" target=\"_blank\">功德</a>水</p><p>盈满其海中结无尽海印</p><p>定慧两相叉彼真言曰</p><p>唵尾么卢那地吽</p><p>由真言印力令八味无减</p><p>次于其海中一缘而观想</p><p>八峰弥卢山定慧内相合</p><p>结成弥卢山彼真言曰</p><p>唵阿左攞吽</p><p>由真言印力八峰皆圆满</p><p>次上观嚩字成大羯磨轮</p><p>用持大宝华坚固无倾动</p><p>彼真言曰(用大羯磨印)</p><p>归命(一)阿三忙钵多(二合)达磨驮睹(二)蘖登(座孕反) 蘖多南(三)萨嚩他(四)暗欠暗恶(五)糁索(六)唅鹤(七) [口*蓝][口*落](八)鑁嚩(入九)娑嚩(二合)贺吽[口*蓝][口*落](十)贺罗(二合)鹤(十一)娑嚩(二合)贺[口*蓝][口*落](十二)娑嚩(二合)贺</p><p>次应复观想羯磨轮之上</p><p>其<a href=\"/remen/zhongguan.html\" class=\"keylink\" target=\"_blank\">中观</a>阿字转成白莲华</p><p>台蕊皆严好八叶皆广大</p><p>众宝自庄严彼真言曰</p><p>归命(一)阿由真言印力</p><p>以印三旋绕遍布于八方</p><p>想百千莲华当坐众圣尊</p><p>不坏金刚座</p><p>次应布五色啰[口*蓝]迦么贺</p><p>白赤黄青黑染彼众生界</p><p>令同法界色</p><p>次布金刚印结金刚慧印</p><p>彼真言曰归命(一)吽</p><p>由真言印力三转金刚印</p><p>流散如火光其明普周遍</p><p>一切诸佛刹以无疑虑心</p><p>普遍而流出<a href=\"/remen/sanjie.html\" class=\"keylink\" target=\"_blank\">三界</a>金刚道</p><p>中有法界宫广大宝楼阁</p><p>中观曼荼罗</p><p>次结转法轮印如金刚顶</p><p>彼真言曰</p><p>唵嚩日罗(二合)斫讫啰(二合)吽弱吽鑁斛</p><p>念彼真言已印心额喉顶</p><p>乃至随所印成大曼荼罗</p><p>摩诃萨意处说名曼荼罗</p><p>行者住斯位镜中观阿字</p><p>焰鬘皆妙好光辉普周遍</p><p>照明众生界如合会千电</p><p>持佛巧色形深居圆镜中</p><p>应现诸方所犹如净水月</p><p>普现众生前次于其首上</p><p>顶会交际中标以大空点</p><p>而思惟暗字妙好净无垢</p><p>如水精月电说寂静法身</p><p>次应观光轮想入嚩啰字</p><p>舒无量百光成大圆明轮</p><p>照明众生界乃至微尘众</p><p>影入圆光内彼圆光真言</p><p>(用大护印二空并入掌风轮而散舒)</p><p>(一)入嚩(二合)罗么[口*栗]儞(二)怛他(引)蘖多[口*栗]旨(精以反二合三)娑嚩(二合)贺</p><p>念彼真言已以印三旋转</p><p>普现圆光轮轮中佛菩萨</p><p>一切所依持行者瑜伽座</p><p>身同执金刚啰字为眼界</p><p>辉烛犹明灯俯颈小低头</p><p>舌近于齶间而以观心处</p><p>当心现等引无垢妙清净</p><p>圆镜常现前如是真实心</p><p>瑜伽者转字入曼荼罗行</p><p>观一切大会修习慈悲眼</p><p>观察众生界入甘露三昧</p><p>犹是<a href=\"/remen/dingli.html\" class=\"keylink\" target=\"_blank\">定力</a>故说一切三世</p><p>无碍力明妃彼真言曰</p><p>怛儞也(二合)他(一)誐誐曩三迷(二)阿钵罗底三迷(三)萨嚩怛他蘖多三么多努蘖帝(四)誐誐曩三摩(五)缚啰落乞洒(二合)奶(六)娑嚩(二合)贺</p><p>念彼明八遍无二境界故</p><p>复说此偈言犹是佛加持</p><p>菩萨大名称于法无挂碍</p><p>能灭除众苦心本不生句</p><p>加持自身故及与持金刚</p><p>上首执金刚谛听金刚手</p><p>字轮曼荼罗真言修行行</p><p>能作诸佛事普现其色身</p><p>尔时执金刚从金刚华座</p><p>旋转而下已<a href=\"/remen/dl.html\" class=\"keylink\" target=\"_blank\">顶礼</a>大日尊</p><p>而发赞叹言归命菩提心</p><p>归命发菩提稽首于行体</p><p>地波罗蜜等敬礼先造者</p><p>归命证空者执金刚叹已</p><p>惟愿法王尊哀愍护念我</p><p>而演说之言为利益众生</p><p>真言修圆满大日遍照尊</p><p>告执金刚言我一切本初</p><p>号名世所依<a href=\"/remen/shuofa.html\" class=\"keylink\" target=\"_blank\">说法</a>无等比</p><p>本寂无有上佛说此伽他</p><p>如是作加持加持执金刚</p><p>及诸菩萨众能见胜愿者</p><p>佛菩提座处大日如<a href=\"/remen/xukong.html\" class=\"keylink\" target=\"_blank\">虚空</a></p><p>无戏论无二行瑜伽相应</p><p>是业成就故即时大日尊</p><p>身诸支分故悉皆出现字</p><p>于一切<a href=\"/remen/shijian.html\" class=\"keylink\" target=\"_blank\">世间</a>金刚与菩萨</p><p>缘觉及声闻乃至诸众生</p><p>思惟成悉地种种同依处</p><p>彼种子真言阿</p><p>秘密主阿字一切佛加持</p><p>普现色身像此一切<a href=\"/remen/foxin.html\" class=\"keylink\" target=\"_blank\">佛心</a></p><p>密中之秘密大悲胎藏生</p><p>大曼荼罗王敷置圣天位</p><p>三昧<a href=\"/remen/shentong.html\" class=\"keylink\" target=\"_blank\">神通</a>行瑜伽阿阇梨</p><p>镜中观阿字放净妙光明</p><p>普现圆光内千界为增数</p><p>流出光焰轮次当转阿字</p><p>成大遍照尊导师成正觉</p><p>以八曼荼罗种子字围绕</p><p>各执持标记随性令开悟</p><p>身语遍一切佛心亦复然</p><p>阎浮净金色为应世间故</p><p>跏趺坐莲上正受离诸毒</p><p>身被绡縠衣总持发髻冠</p><p>字门转<a href=\"/remen/chengfo.html\" class=\"keylink\" target=\"_blank\">成佛</a>普利诸众生</p><p>瑜伽者观察一身与二身</p><p>乃至无量身各各住三昧</p><p>咸皆受佛化愿生<a href=\"/remen/huazang.html\" class=\"keylink\" target=\"_blank\">华藏</a>海</p><p>同入于一体成大曼荼罗</p><p>次观虚空藏广大宝楼阁</p><p>在大宝阁中宝柱皆行列</p><p>遍有诸幢盖珠鬘等交络</p><p>垂悬妙宝衣周布香华云</p><p>及与众宝云普雨杂华云</p><p>缤纷以严地谐韵所爱声</p><p>而奏诸音乐坛中想净妙</p><p>贤瓶与阏伽宝树王开敷</p><p>照以摩尼灯三昧总持地</p><p>自在之婇女佛波罗蜜等</p><p>菩提妙严华方便作众伎</p><p>歌咏妙法音如云而供养</p><p>一一佛海会供养诸如来</p><p>菩萨金刚众以我功德力</p><p>如来加持力及以法界力</p><p>普供养而住虚空藏明妃</p><p>金刚合掌印彼真言曰</p><p>曩莫萨嚩怛他(引)蘖帝[口*骠](一)尾湿嚩(二合)目契弊(二)萨嚩他(三)欠(四)嗢那蘖底萨颇(三合)啰呬[牟*含](五) 誐誐娜剑(六)娑嚩(二合)贺</p><p>奉请大日遍照尊尘刹海会诸如来</p><p>菩萨金刚声闻众广大楼阁普云集</p><p>无边圣众皆证知我今如佛净二界</p><p>成身建立曼荼罗种种庄严今已竟</p><p>不舍悲愿而降临唯愿圣众满本愿</p><p>尔时薄伽梵。即便住于身无害力三昧。住斯定故。说一切如来入三昧耶。遍一切无能障阂力。无等三力明妃。是密印相。当以定慧手作虚心合掌。二虚空轮并合而建立之。颂曰</p><p>此一切诸佛救世之大印</p><p>正觉三昧耶于此印而住</p><p>彼真言曰</p><p>(一)阿三迷(二)怛[口*履](二合)三迷(三)三摩曳(四)娑嚩(二合)贺</p><p>秘密主如是明妃。示现一切如来地。不越三法道界。圆满地波罗蜜</p><p>复以定慧手为拳。虚空轮入于掌中。而舒二风轮。是为净法界印。彼真言曰</p><p>(一)[口*蓝]达么驮暏(二)娑嚩(二合)娑嚩句唅(三)</p><p>复以定慧手。五轮皆等迭翻相钩。二虚空轮首俱相向。颂曰</p><p>是名为胜愿吉祥法轮印</p><p>世依救世者悉皆转法轮</p><p>彼真言曰</p><p>曩么三曼多嚩日啰(二合)喃(一)嚩日啰(二合引)怛么(二合)句唅(二)</p><p>由真言印力当住于等引</p><p>谛观我此身即是执金刚</p><p>无量天魔等诸有见之者</p><p>如金刚萨埵勿生疑惑心</p><p>次应被甲胄当观所被服</p><p>遍体生焰光用是严身故</p><p>诸魔为障者及余恶心类</p><p>睹之咸四散定慧三补吒</p><p><a href=\"/remen/zhiguan.html\" class=\"keylink\" target=\"_blank\">止观</a>二风轮纠持火轮上</p><p>二空自相并而在于掌中</p><p>金刚甲胄印由真言印力</p><p>即观无垢字彼真言曰</p><p>曩莫三曼多嚩日啰(二合)[赤*皮](一)唵(二)嚩日啰(二合)迦嚩左(三)吽</p><p>由真言印力想置五处印</p><p>额左右心喉遍身三昧光</p><p>天魔无能坏</p><p>次结法界生想啰字白色</p><p>空点以严之如彼髻明珠</p><p>置之于顶上设于百劫中</p><p>所积众罪垢由是悉除灭</p><p>定慧风圆满印同法界生</p><p>彼真言曰囕</p><p>真言同法界无量众罪除</p><p>不久当成就住于不退地</p><p>一切触秽处当加此字门</p><p>赤色具威光焰鬘遍围绕</p><p>复以定慧手作归命合掌。风轮相捻以二空轮加上。形如憩伽。颂曰</p><p>此大慧刀印一切佛所说</p><p>能断于诸见谓俱生身见</p><p>彼真言曰</p><p>(一)摩贺(引)朅伽尾啰惹(二)达磨萨捺啰(二合)奢迦娑诃惹(三)萨得迦耶捺[口*栗](二合)瑟耻(二合)砌诺迦(四)怛他(引)蘖多地目吃底(二合)儞(入)佐多(五)尾啰誐达么儞(入)社多吽(六)</p><p>复以定慧手虚心合掌。屈二风以绞二空轮。形如商佉。颂曰</p><p>吉祥法螺印诸佛世之师</p><p>菩萨救世者皆说无垢法</p><p>至寂灭<a href=\"/remen/niepan.html\" class=\"keylink\" target=\"_blank\">涅槃</a>彼真言曰</p><p>(一)暗</p><p>复以定慧手相合。普舒散之犹如健吒。二地轮二空轮相持。火风轮和合。颂曰</p><p>吉祥愿莲华诸佛救世者</p><p>不坏金刚座<a href=\"/remen/juewu.html\" class=\"keylink\" target=\"_blank\">觉悟</a>名为佛</p><p>菩提与<a href=\"/remen/fozi.html\" class=\"keylink\" target=\"_blank\">佛子</a>悉皆从是生</p><p>彼真言曰</p><p>(一)阿(去引)</p><p>复以定慧手。五轮内向为拳。建火轮。舒二风轮屈为钩形在傍持之。虚空轮地轮并而直上。水轮交合如拔折啰。颂曰</p><p>金刚大慧印能坏无智城</p><p>晓寤睡眠者<a href=\"/remen/tianren.html\" class=\"keylink\" target=\"_blank\">天人</a>不能坏</p><p>彼真言曰</p><p>曩莫三曼多嚩日啰(二合)赦吽</p><p>复以定慧手五轮内为拳。建立火轮以二风置傍。屈二虚空相并。颂曰</p><p>此印摩诃印所谓如来顶</p><p>适才结作之即同于世尊</p><p>彼真言曰</p><p>(一)吽吽</p><p>复以<a href=\"/remen/zhihui.html\" class=\"keylink\" target=\"_blank\">智慧</a>手为拳置于眉间。颂曰</p><p>此名毫相藏佛常满愿印</p><p>以才作此印即同人中胜</p><p>彼真言曰</p><p>(一)阿(急呼)痕惹(急呼)</p><p>住瑜伽座持钵相应。以定慧手俱在脐间。是名释迦牟尼大钵印。彼真言曰</p><p>(一)婆(入声)</p><p>复次以智慧手上向而作施无畏形。颂曰</p><p>能施与一切众生类无畏</p><p>若结此大印名施无畏者</p><p>彼真言曰</p><p>(一)萨嚩他(二)尔那尔那(三)佩野曩奢那(四)娑嚩(二合)贺</p><p>复次以智慧手垂作施愿形。颂曰</p><p>如是与愿印世依之所说</p><p>适才结此者诸佛满其愿</p><p>彼真言曰</p><p>(一)嚩啰娜嚩日罗(二合)怛么(二合)迦(二)娑嚩(二合)贺</p><p>复以智慧手为拳而舒风轮。以毗俱胝形住于等引颂曰</p><p>以如是大印诸佛救世尊</p><p>恐怖诸障者随意成悉地</p><p>由结是印故大恶魔军众</p><p>及余诸障者驰散无所疑</p><p>彼真言曰</p><p>(一)摩贺沫啰嚩底(丁以反二)捺舍嚩路嗢婆(二合)吠(平三)摩诃(引)昧怛[口*履]也(二合)毗庾(二合)嗢蘖(二合)底(四)娑嚩(二合)贺</p><p>复次以智慧手为拳而舒火水轮颂曰</p><p>此名一切佛世依悲生眼</p><p>想置于眼界智者成佛眼</p><p>彼真言曰</p><p>(一)誐誐曩嚩啰[口*落]吃洒(二合)儜(二)迦噜儜摩耶(三)怛他(引)蘖多作吃刍(四)娑嚩(二合)贺</p><p>复次以定慧手。一合内为拳。舒智慧手风轮。屈第三节犹如环相。颂曰</p><p>如是名钩印诸佛救世者</p><p>招集于一切住于十地位</p><p>菩提大心者及恶思众生</p><p>彼真言曰</p><p>(一)阿(入)萨嚩怛啰(二合引)钵啰(二合)底贺帝(二)怛他蘖多(引)矩奢(三)冒(引)地拶[口*履]耶(二合引)钵哩布啰迦(四)娑嚩(二合)贺</p><p>复次以定慧手。五轮内向为拳而舒风轮圆屈相合颂曰</p><p>此胜愿索印坏诸造恶者</p><p>真言者结之能缚诸不善</p><p>彼真言曰</p><p>(一)系系摩贺播舍(二)钵啰(二合)娑唠那[口*履]也(二合三)萨怛嚩(二合)驮睹(四)微谟诃迦(五)怛他蘖多地目吃底儞(入)佐多(六)娑嚩(二合)贺</p><p>即前钩印舒其火轮而少屈之。是诸如来心印。彼真言曰</p><p>(一)枳穰(二合)怒(二)嗢婆(二合)缚(三)娑嚩(二合)贺</p><p>复以此印舒其水轮而竖立之。名如来脐印。彼真言曰</p><p>(一)阿没[口*栗](二合)都嗢婆(二合)嚩(二)娑嚩(二合)贺</p><p>即以此印直舒地轮余亦竖之。名如来腰印。彼真言曰</p><p>(一)怛他(引)蘖多(引)三婆嚩(二)娑嚩(二合)贺</p><p>复以定慧手作空心合掌。以二<a href=\"/remen/fengshui.html\" class=\"keylink\" target=\"_blank\">风水</a>轮屈入于内。其二地轮少屈而申火轮。此是如来藏印。彼真言曰</p><p>曩莫萨嚩怛他(引)蘖底弊(一)[口*蓝][口*蓝][口*落][口*落](二)娑嚩(二合)贺</p><p>次结二守护门。即以此印散其水轮向上置之。名大界印。彼真言曰</p><p>(一)丽噜补哩尾矩[口*履]尾矩隶(二)娑嚩(二合)贺</p><p>大三昧耶结大界。彼真言曰(印同前)</p><p>(一)萨嚩怛啰(二合)弩蘖帝(二)满驮野徙[璊-王+月](三)摩诃三摩野[嗨-每+(臼/工)]啰(二合)左帝(四)娑么(二合)啰奶(五)阿钵啰(二合)底诃帝(六)驮迦驮迦(七)折啰折啰(八)满驮满驮(九)捺奢儞以(二合)膻(十)萨嚩怛他蘖多弩枳惹(二合)帝(十一)钵啰(二合)钵啰达磨腊驮尾惹曳(十二)婆誐嚩底(十三)尾矩[口*履]尾矩隶(十四)丽噜补哩(十五)娑嚩(二合)贺</p><p>尔时毗卢遮那佛。住于满一切愿。出广长舌相遍覆一切佛刹。入清净法幢高峰观三昧。时佛从定起。发遍一切如来法界。哀愍无余众生界声。说大力大护明妃。即以前大界印。其二火轮钩屈相合。散舒风轮。名无堪忍大护印。彼真言曰</p><p>四大结护印言(东方作无畏结护持棓印嚩字北方作坏诸怖大护持刀印么字西方难降大护持刀印索字南方金刚无胜大护棓印嚩字)</p><p>曩莫萨嚩怛他(引)蘖帝毗药(二合一)萨嚩婆野尾蘖帝毗药(二)尾湿嚩(二合)目契弊(三)萨嚩他(四)唅欠(五)洛乞洒(二合)摩诃(引)沫隶(六)萨嚩怛他(引)蘖多(七)奔眤也(二合)儞(入)惹帝(八)吽(引)吽(引九)怛啰(二合)吒怛罗(二合)吒(十)阿钵啰(二合)底贺(引)帝(十一)娑嚩(二合)贺</p><p>说此明已。即时普遍佛刹六种震动。一切菩萨得未曾有开敷眼。于诸佛前以悦意言。而说偈言</p><p>诸佛甚希有说此大力护</p><p>一切佛护持城池皆固密</p><p>由彼护心住所有为障者</p><p>毗那夜迦等恶形诸罗刹</p><p>一切皆退散念真言力故</p><p>次结不动尊印明用加持</p><p>所供养去垢辟除障光显</p><p>增加大威德彼真言曰</p><p>曩莫三曼多嚩日啰(二合)[赤*皮]憾[牟*含]</p><p>次结阏伽香水印。二羽捧阏伽香水器。想浴诸圣众。当发五大愿。彼真言曰</p><p>(一)誐誐曩三么(引)三么(二)娑嚩(二合)贺</p><p>次结涂香印定羽握智腕</p><p>舒五轮扬掌作施无畏势</p><p>彼真言曰</p><p>(一)尾输驮健度纳婆(二合)嚩(二)娑嚩(二合)贺</p><p>念彼真言已想从印流出</p><p>涂香器云海虚空尽法界</p><p>尘刹大海会供养一一尊</p><p>次结如来座同彼华座印</p><p>彼真言曰</p><p>(一)阿</p><p>当坐众圣尊不坏金刚座</p><p>愿法界众生同坐法空座</p><p>尔时薄伽梵广大法界加持。即于是时住法界胎藏三昧。从此定起说入佛三昧耶。彼真言曰</p><p>曩莫萨嚩怛他(引)蘖帝[口*骠](一)微湿嚩(二合)目契弊(二)唵(三)阿三迷(四)怛哩(二合)三迷(五)三么曳(六)娑嚩(二合)贺</p><p>正示三昧耶则能普增益</p><p>一切众生类当得成悉地</p><p>速满无上愿以大真言主</p><p>及诸明欢喜</p><p>次结献华印定慧内相叉</p><p>圆屈二风轮侧峰而相拄</p><p>二空附风侧彼真言曰</p><p>(一)摩贺(引)昧怛哩也(三合一)毗庾(二合)讷蘖帝(三)娑嚩(二合)贺</p><p>思惟印流出无漏七觉华</p><p>种种华云海周遍满法界</p><p>微尘佛刹会成广大供养</p><p>次结焚香印定慧背相合</p><p>风轮侧相拄二空轮各舒</p><p>捻二风轮侧彼真言曰</p><p>(一)达磨驮怛嚩(二合)弩蘖帝(二)娑嚩(二合)贺</p><p>念彼真言已想从印流出</p><p>焚香气云海周遍尽虚空</p><p>微尘大海会一一众圣前</p><p>供养种种香同入法界体</p><p>次结饮食印定慧空心合</p><p>印成而观想彼真言曰</p><p>(一)阿啰啰迦啰啰(二)沫邻(上)捺娜弭沫邻捺祢(三)摩诃沫哩(四)娑嚩(二合)贺</p><p>念彼真言已无量饮食云</p><p>周遍尽虚空微尘佛刹土</p><p>一一圣众前广大而供养</p><p>法喜禅悦食</p><p>次结灯明印智羽应作拳</p><p>风轮绞火轮空押水地甲</p><p>火轮而直端彼真言曰</p><p>(一)怛他(引)蘖多(引)啰[口*旨](二合二)娑颇(二合)罗儜嚩婆(引)娑曩(三)誐誐猱娜哩耶(二合四)娑嚩(二合)贺</p><p>念彼真言已右旋而照明</p><p>从印而流出无量灯云海</p><p>周遍尽虚空微尘刹土中</p><p>一一灯广大照耀佛海会</p><p>次观虚空藏广大宝楼阁</p><p>在大宝阁中宝柱皆行列</p><p>遍有诸幢盖珠鬘等交络</p><p>垂悬宝妙衣周布香华云</p><p>及与众宝云普雨杂华云</p><p>缤纷以严地谐韵所爱声</p><p>而奏诸音乐坛中想净妙</p><p>贤瓶与阏伽宝树王开敷</p><p>照以摩尼灯三昧总持地</p><p>自在之婇女佛波罗蜜等</p><p>菩提妙严华方便作众伎</p><p>歌咏妙法音如云雨供养</p><p>一一佛海会供养诸如来</p><p>菩萨金刚众以我功德力</p><p>如来加持力及以法界力</p><p>普供养而住</p><p>虚空藏明妃金刚合掌印</p><p>彼真言曰</p><p>曩莫萨嚩怛他(引)蘖帝[口*骠](毗庾反一)尾湿嚩(二合)目契弊(毗也反二)萨嚩他(引三)欠(四)嗢娜蘖帝娑颇(二合)啰呬[牟*含](五)誐誐曩剑(六)娑嚩(二合)贺</p><p>次陈五赞叹(一赞佛二赞法三赞僧四赞普贤五赞金刚手)</p><p>摩贺迦噜抳建曩贪(一)舍娑跢(二合)[口*蓝]萨嚩吠(引) 儞(泥以反)南(二)奔(去)女(鼻音)那地蝇(二合)虞拏(引)驮[口*蓝](三)钵啰(二合)拏(上)摩弭怛他(去)誐耽(四)</p><p>吠啰儗野(二合)若曩南秫(诗律反)淡(一)戍婆讷蘖底谟(引)左剑(二)播啰沫体(町以反)迦谜建耽(三)达磨[牟*含]舍么嚩憾(四)</p><p>目讫耽(二合)目讫底(二合)播他(引)钵啰(二合)跛耽(二合一)试乞洒(二合)夜素弭也(二合)嚩娑体(二合)耽(二)乞洒(二合)怛囕(二合)尾始瑟[焰-炎+鸟](二合)虞拏鑁(三)曩谜僧(去)建左婆(去引)嚩哆(都各反)</p><p>萨嚩母驮钵啰(二合)舍娑跢(二合引)野(一)三(去)勃哩(二合)跢野虞隶虞[口*蓝](二)阿嚩路枳多僧枳娘(二合)野(三)曩谟(引)[宁*页]髻枳哩(二合)播答摩(二合)宁(四)</p><p>摩诃嚩攞野左拏(上)野(一)尾儞野(二合引)攞惹野娑驮味(二)讷难(上)跢娜么迦夜(三)曩么悉帝嚩日啰(二合)播拏曳(四)</p><p>次结如来顶彼真言曰(即同大日尊)</p><p>曩莫三曼多没驮南(一)誐誐曩(二)难多微输驮达么儞阇帝(三)娑嚩(二合)贺</p><p>复以定慧手作空心合掌。以二风轮持火轮侧。名如来来甲。印彼真言曰(印五处额右左肩心喉)</p><p>(一)钵啰(二合)左拏(二)嚩日啰(二合)入嚩(二合)攞(三)尾娑普(二合)啰吽(四)</p><p>复准前大力大护印。空轮并入掌。风轮而散舒。名如来普光印。彼真言曰</p><p>(一)入嚩(二合)攞摩[口*履]儞(平二)怛他(引)蘖多[口*栗]尔(二合二)娑嚩(二合)贺</p><p>复准前甲印二空入中。名如来舌相印。彼真言曰</p><p>(一)怛他蘖多尔诃嚩(二合二)萨底也(二合)达么钵啰(二合)底瑟耻(二合)多(三)娑嚩(二合)贺</p><p>复准前舌相印。二风轮二水轮屈而相捻。空轮向上而少屈之。火轮地轮正直相会。名如来语门印。彼真言曰</p><p>(一)怛他(引)蘖多摩诃(引)嚩(无各反)吃怛啰(二合二)尾湿嚩(二合)枳娘(二合)曩摩护娜也(三)娑嚩(二合)贺</p><p>复准前语门印。以二风轮屈入掌在空轮傍。名如来牙印。彼真言曰</p><p>(一)怛他(引)蘖多能(去)瑟吒罗(三合二)啰娑啰娑蘖啰(二合三)糁钵啰(二合引)博迦(四)萨嚩怛他(引)蘖多(五)尾洒也糁婆(上)嚩(六)娑嚩(二合)贺</p><p>复准前牙印。以二风轮向上置之屈第三节。名如来辩说印。彼真言曰</p><p>(一)阿尔(精以反)底也(二合)娜部(二合)多(二)路跛嚩(引)三么哆(上)钵啰(二合)钵多(二合三)尾输(上)驮娑缚(二合)啰(四)娑嚩(二合)贺</p><p>复次以定慧手。和合一相作空心合掌。二地轮二空轮屈入相合。是如来持十力印。彼真言曰</p><p>(一)捺奢沫浪誐达啰(二)吽三髯(三)娑嚩(二合)贺</p><p>复准前十力印。以二风轮屈上节相合。在二空轮上。是如来念处印。彼真言曰</p><p>(一)怛他(引)蘖多娑么[口*栗](二合)底(二)萨怛嚩(二合)系怛嚩(二合)毗庾(二合)嗢蘖(二合)多(三)誐誐曩三忙三么(四)娑嚩(二合)贺</p><p>复准前念处印。以二空轮在水轮上。名一切法平等开悟印。彼真言曰</p><p>(一)萨嚩达磨三么多钵啰(二合)钵多(二合二)怛他(引) 蘖多弩蘖多(三)娑嚩(二合)贺</p><p>尔时普贤菩萨。即时住于佛境界庄严三昧。观阿字为体。即同普贤之行。复以定慧手合为一。以二风轮加火轮上余如前。是普贤如意珠印。彼真言曰</p><p>(一)参么多弩蘖多(二)尾啰惹达磨儞(入)社多(三)摩贺摩贺(四)娑嚩(二合)贺</p><p>尔时<a href=\"/remen/mile.html\" class=\"keylink\" target=\"_blank\">弥勒</a>菩萨。住发生普遍大慈三昧。观阿字为体。即同弥勒之行</p><p>复以定慧手虚心合掌。以二风轮屈。在二火轮之根下余如前相。是慈氏菩萨印彼真言曰</p><p>(一)阿尔多惹野(二)萨嚩(二合)萨怛嚩(二合)奢野弩蘖多(三)娑嚩(二合)贺</p><p>次入转百字三部曼荼罗成身观行(别口受)</p><p>大毗卢遮那经广大仪轨卷中</p><p>大日如来东大白莲华台</p><p>圆净月轮中内现商佉色</p><p>观欠字法门三角放光明</p><p>其色皆鲜白金刚印围绕</p><p>从彼真言王周匝放光明</p><p>普遍而流出持此降四魔</p><p>号名遍智印能具多功德</p><p>彼一切佛心号为大勤勇</p><p>彼真言曰(印同大日)</p><p>(一)萨嚩没驮冒地萨怛嚩(二合二)诃[口*栗]捺耶(三)[宓/冉]夜(二合)吠奢儞(平四)娜么萨嚩尾泥(去五)娑嚩(二合)贺</p><p>北维大莲台观严字光轮</p><p>转成诸佛母光晖真金色</p><p>缟素以为衣遍照犹日光</p><p>正受住三昧号名虚空眼</p><p>虚空眼明妃彼真言曰(印同大日)</p><p>(一)誐誐曩嚩啰落讫叉(二合)奶(二)誐誐曩三迷曳(三)萨嚩睹讷誐(二合)多(引四)鼻(引)娑(引)啰三婆吠(平五)入嚩(二合)攞娜谟阿目佉(引)难(上六)娑嚩(二合)贺</p><p>南维白莲台观迦字光明</p><p>金色光轮中救世诸菩萨</p><p>大德圣尊印号名满众愿</p><p>二羽初分交名普通密印</p><p>彼真言曰</p><p>(一)萨嚩他(二)尾(入)么底(丁以反三)尾(入)枳罗儜(四)达磨驮(引)暏儞(入)佐多(五)糁糁诃(入六)娑嚩(二合)贺</p><p>次大日右方<a href=\"/remen/jingjin.html\" class=\"keylink\" target=\"_blank\">精进</a>观世音</p><p>普遍四方相中吉祥商佉</p><p>出钵头摩华开敷含果实</p><p>上表金刚慧承以大莲印</p><p>观娑(上)字光轮轮现观自在</p><p>微笑坐白莲顶现无量寿</p><p>住普观三昧说自心真言</p><p>印如莲华敷彼真言曰</p><p>(一)萨嚩怛他(引)蘖多(引)嚩路吉多(二)羯噜儜么野(三)啰啰啰吽若(入四)娑嚩(二合)贺</p><p>次右莲华中观糁字光轮</p><p>转成大势至被服商佉色</p><p>大悲莲华手滋荣而未敷</p><p page margintb15></p></div>"
}]