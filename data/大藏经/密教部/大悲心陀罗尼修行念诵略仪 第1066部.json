[{
    "title": "大悲心陀罗尼修行念诵略仪 第1066部",
    "author": "沙门不空 译",
    "html": "<div class=\"B1_text\"><p>大悲心陀罗尼<a href=\"/remen/xiuxing.html\" class=\"keylink\" target=\"_blank\">修行</a>念诵略仪</p><p>唐北<a href=\"/remen/tianzhu.html\" class=\"keylink\" target=\"_blank\">天竺</a><a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>大广智不空奉诏译</p><p>依灌顶道场经。说修陀罗尼法门。求速出离<a href=\"/remen/shengsi.html\" class=\"keylink\" target=\"_blank\">生死</a>大海。疾证无上<a href=\"/remen/puti.html\" class=\"keylink\" target=\"_blank\">菩提</a>者。应须先入诸佛如来海会灌顶道场。受灌顶已发<a href=\"/remen/huanxi.html\" class=\"keylink\" target=\"_blank\">欢喜</a>心。从师亲受念诵法则。后于净室山林流水。最为上胜。建立道场安置本尊。修<a href=\"/remen/zhenyan.html\" class=\"keylink\" target=\"_blank\">真言</a>者面向东方。应以瞿摩夷涂拭其地。以白檀香摩为香泥。以用涂坛。或方或圆随意大小。而于坛上散华<a href=\"/remen/shaoxiang.html\" class=\"keylink\" target=\"_blank\">烧香</a><a href=\"/remen/gongyang.html\" class=\"keylink\" target=\"_blank\">供养</a>。取二净器盛满香水。安置坛中以用供养。<a href=\"/remen/xingzhe.html\" class=\"keylink\" target=\"_blank\">行者</a>澡浴或不澡浴悉无障碍。但当运心思惟观察。一切<a href=\"/remen/zhongsheng.html\" class=\"keylink\" target=\"_blank\">众生</a>本性清净。为诸客尘之所覆蔽。不见清净真<a href=\"/remen/rufa.html\" class=\"keylink\" target=\"_blank\">如法</a>性。为令清净故。应当至心念此真言三遍七遍。真言曰</p><p>唵(引)娑嚩(二合)婆嚩戍驮萨嚩驮么娑嚩(二合)婆嚩戍度憾</p><p>由此真言加持故。身口意业悉得清净。然后五轮着地。归命礼十方一切诸佛诸大菩萨方广大乘。右膝着地<a href=\"/remen/chanhui.html\" class=\"keylink\" target=\"_blank\">忏悔</a><a href=\"/remen/suixi.html\" class=\"keylink\" target=\"_blank\">随喜</a>劝请发愿</p><p>归命十方等正觉最胜妙法菩萨众</p><p>以身口意清净业殷勤合掌恭敬礼</p><p>无始<a href=\"/remen/lunhui.html\" class=\"keylink\" target=\"_blank\">轮回</a>诸有中身口意业所生罪</p><p>如佛菩萨所忏悔我今陈忏亦如是</p><p>诸佛菩萨<a href=\"/remen/xingyuan.html\" class=\"keylink\" target=\"_blank\">行愿</a>中金刚三业所生福</p><p>缘觉声闻及有情所集善根尽随喜</p><p>一切世灯坐道场觉眼开敷照三有</p><p>我今胡跪先劝请转于无上妙法轮</p><p>所有如来<a href=\"/remen/sanjie.html\" class=\"keylink\" target=\"_blank\">三界</a>主临槃无余<a href=\"/remen/niepan.html\" class=\"keylink\" target=\"_blank\">涅槃</a>者</p><p>我皆劝请令久住不舍悲愿救<a href=\"/remen/shijian.html\" class=\"keylink\" target=\"_blank\">世间</a></p><p>忏悔劝请随喜福愿我不失<a href=\"/remen/putixin.html\" class=\"keylink\" target=\"_blank\">菩提心</a></p><p>诸佛菩萨妙众中常为善友不厌舍</p><p>离于八难生无难<a href=\"/remen/suming.html\" class=\"keylink\" target=\"_blank\">宿命</a>住智相严身</p><p>远离愚痴具悲智悉能满足波罗蜜</p><p>富乐丰饶生胜族眷属广多常炽盛</p><p>四无碍辩十<a href=\"/remen/zizai.html\" class=\"keylink\" target=\"_blank\">自在</a>六通诸禅悉<a href=\"/remen/yuanman.html\" class=\"keylink\" target=\"_blank\">圆满</a></p><p>如金刚幢及普贤愿赞<a href=\"/remen/huixiang.html\" class=\"keylink\" target=\"_blank\">回向</a>亦如是</p><p>次礼本尊及诸圣众真言曰</p><p>唵(引)钵那摩(二合)吠(微闭切)</p><p>由此真言作礼故。本尊圣众受为主宰。次对本尊前结跏趺坐或半跏趺坐。起大悲心我修此法。为一切众生速出生死大海。疾证无上正等菩提。先磨诸香以用涂手。然后结于佛部<a href=\"/remen/sanmei.html\" class=\"keylink\" target=\"_blank\">三昧</a>耶印</p><p>以二手虚心合掌。开二头指屈辅二中指上节。二大指屈辅二头指下节。其印即成。置印当心。想于如来三十二相八十种好。了了分明如对目前。至心诵真言七遍。真言曰</p><p>唵怛他誐姤那婆(二合)嚩野沙嚩(二合)贺</p><p>由此印及诵真言故。即惊觉一切如来。悉当护念加持行者。以光明照触我身。所有罪障皆得消灭。<a href=\"/remen/shouming.html\" class=\"keylink\" target=\"_blank\">寿命</a>延远福德增长。佛部圣众拥护欢喜。生生世世离诸恶趣。莲华化生。速证无上正等菩提</p><p>次结莲华部三昧耶印</p><p>以二手虚心合掌。散开二头指二中指二无名指。屈如莲华形。安印当心。想观自在相好具足。诵真言七遍于顶右散印。真言曰</p><p>唵(引)钵那么(二合)捺婆(二合)嚩野娑嚩(二合)贺(引)</p><p>由此印及诵真言故。即<a href=\"/remen/juewu.html\" class=\"keylink\" target=\"_blank\">觉悟</a>观自在等持莲华者。一切菩萨莲华部圣众。悉皆欢喜加持护念。一切菩萨光明照触其身。所有<a href=\"/remen/yezhang.html\" class=\"keylink\" target=\"_blank\">业障</a>皆得除灭。一切菩萨常为善友</p><p>次结金刚部三昧耶印</p><p>以左手翻掌向外。以右手掌背安左手背。用左右大指小指。手相钩如金刚杵形。置印当心。想金刚手菩萨。诵真言七遍顶左散之。真言曰</p><p>唵(引)嚩日噜(二合)那婆(二合)嚩野娑嚩(二合)贺(引)</p><p>由此印及诵真言故。警觉金刚部圣众。一切持金刚者加持拥护。所有罪障悉皆除灭。一切<a href=\"/remen/tongku.html\" class=\"keylink\" target=\"_blank\">痛苦</a>不着于身。当得金刚坚固之体</p><p>次结护身三昧耶印</p><p>以手内相叉右押左。竖二中指头相拄。屈二头指如钩形。于中指背勿令相着。并二大指押二无名指。即成。印身五处。所谓额次左右肩次心喉。于顶上散印。各诵真言一遍。真言曰</p><p>唵嚩日啰(二合)儗[宁*页](二合)钵啰(二合)儞钵多(二合)野娑嚩(二合)贺</p><p>由结此印及诵真言加持故。即成被金刚甲胄。所有毗那夜迦及诸魔作障碍者退散驰走。悉见行者光明被身威德自在。若居山林及在险难皆悉<a href=\"/remen/wuwei.html\" class=\"keylink\" target=\"_blank\">无畏</a>。水火等灾一切厄难。虎狼师子刀杖枷锁。如是等事悉皆消灭见者欢喜。命终已后不堕恶趣。当生诸佛净妙国土</p><p>次结金刚轮大菩萨大威德契已。入曼拏罗者受得三世无障碍三种<a href=\"/remen/lvyi.html\" class=\"keylink\" target=\"_blank\">律仪</a>。由入曼拏罗身心备十微尘刹世界微尘数三摩耶无作禁戒。或因屈身俯仰发言吐气起心动念。废忘菩提之心退失善根。以此印契密言殊胜方便诵持作意。能除违犯愆咎。三摩耶如故倍加光显。能净身口意故。则成入一切曼拏罗。获得灌顶三摩耶。应结印诵真言七遍。二羽内相叉。竖二定。以二念纠二定。二慧并申直。安契当于心。诚心诵七遍。真言曰</p><p>曩莫悉底哩野(四合)地尾(二合)迦喃(一)萨嚩怛他誐哆喃(二)闇(三)尾啰[口*尔]尾啰[口*尔](四)摩诃作羯啰(二合)嚩日哩(二合五)娑哆娑哆(六)娑啰帝娑啰帝(七)怛啰(二合)以怛啰(二合)以(八)尾驮摩[宁*页](九)三畔惹[宁*页](十)怛啰(二合)摩底悉驮(十一)儗哩(二合)怛囕(二合十二)娑嚩(二合)贺(引十三)</p><p>诵此真言时作是观念。尽<a href=\"/remen/xukong.html\" class=\"keylink\" target=\"_blank\">虚空</a>界遍法界生死六趣有情。速得入普集会大曼拏罗。等同圣者</p><p>次结定印入四无量心观。初入慈无量心定。以殷净心遍缘。<a href=\"/remen/liudao.html\" class=\"keylink\" target=\"_blank\">六道</a>四生一切有情。皆具如来藏备三种身口意金刚。以我修三密<a href=\"/remen/gongde.html\" class=\"keylink\" target=\"_blank\">功德</a>力故。愿一切有情。等同普贤菩萨。如是观已。即诵大悲三摩地真言曰</p><p>唵(引)摩贺昧怛啰(二合)野娑颇啰</p><p>次入悲无量心三摩地智。以悲愍心遍缘。六道四生一切有情。沉溺生死<a href=\"/remen/kuhai.html\" class=\"keylink\" target=\"_blank\">苦海</a>。不悟自心。妄生分别起种种<a href=\"/remen/fannao.html\" class=\"keylink\" target=\"_blank\">烦恼</a>业。是故不达真如平等如虚空。起恒河沙功德。以我修三密加持力故。愿一切有情。等同虚空藏菩萨。如是观已。即诵大悲三摩地真言曰</p><p>唵摩贺迦噜拏野娑颇(二合)啰</p><p>次入喜无量心三摩地智。以清净心遍缘。六道四生一切有情。本来清净由如莲华。不染客尘<a href=\"/remen/zixing.html\" class=\"keylink\" target=\"_blank\">自性</a>清净。以我修三密功德力故。愿一切有情。等同观自在菩萨。如是观已。即诵大喜三摩地真言曰</p><p>唵(引)秫驮钵啰(二合引)谟那娑颇(二合引)啰</p><p>次入舍无量心三摩地智。以平等心遍缘。六道四生一切有情。皆离我所离蕴界。及离能取所取于法平等。心本不生性相空故。以我修三密功德力故。愿一切有情。等同虚空藏菩萨。如是观已。即诵大舍三摩地真言曰</p><p>唵么护闭羯洒(二合引)娑颇(二合引)啰</p><p>修真言者。由习四无量心定诵真言故。所有人天种种魔难业障悉皆灭除。顿集无量福智。身心调柔堪任自在</p><p>次结轮坛印</p><p>二手各作金刚拳。进力檀慧互钩结。印于口诵真言。即成入一切曼拏罗。次安于顶。于所建立道场处。皆成大曼拏罗。如本尊亲自建立轮坛。真言曰</p><p>唵嚩日啰(二合引)作讫啰(二合引)吽[口*弱]吽鑁斛</p><p>由结此印诵真言加持故。修行者设有越法。误失三业破三摩耶。戒能除诸过皆得圆满</p><p>次结请本尊印</p><p>二手内相叉作拳。左大指入掌。以右大指向身招之。真言曰</p><p>唵阿噜礼迦伊(二合引)呬伊(二合引)呬娑嚩(二合引)贺</p><p>由此真言印加持故。本尊菩萨不越本誓。将诸圣众来赴道场。加持修行者速满本愿</p><p>次结马首明王印辟除结界</p><p>二手合掌。屈二头指无名指。于掌内甲相背。竖开二大指即成。以印左转三匝。心想辟除诸作障者。魔鬼神毗那夜迦退散驰走。以印右旋三匝及挥上下。即成坚固大界。真言曰</p><p>唵(引)阿蜜栗(二合引)睹捺婆(二合引)嚩吽泮吒娑嚩 (二合)贺</p><p>次献阏伽香水印</p><p>二手棒阏伽器。满盛香水泛以时花。当额奉献。真言曰</p><p>么娑么(入声)娑嚩(二合)贺(引)</p><p>由献阏伽香水供养。令修行者三业清净。洗除一切烦恼罪垢。从胜解行地至十地及如来地。当证如是地波罗蜜时。得一切如来与<a href=\"/remen/ganlu.html\" class=\"keylink\" target=\"_blank\">甘露</a>法水灌首</p><p>次结献座印</p><p>二手莲华合掌。舒开二无名指。头屈如开敷莲华形。真言曰</p><p>唵(引)迦摩攞娑嚩(二合引)贺</p><p>由此真言印加持故。本尊圣众真实<a href=\"/remen/shouchi.html\" class=\"keylink\" target=\"_blank\">受持</a>莲华宝座而坐</p><p>次结普供养印</p><p>二手合掌微交。右押左置印心上。诵真言五遍。从印流出种种供养云海。涂香华鬘烧香饮食。灯明贤瓶天妙技乐。普遍供养诸佛菩萨本尊圣众。真言曰</p><p>曩(上声)莫(入声)萨嚩怛他(引)孽帝毗喻(二合引一)尾湿嚩(二合引)母契毗药(二合二)萨嚩他(三)欠(四)嗢娜誐(二合)帝娑颇(二合)啰呬[牟*含](五)誐誐曩剑(六)娑嚩(二合引)贺</p><p>由此真言印加持故。诸佛菩萨本尊圣众。皆获真实广大供养。法尔成故。次诵赞叹</p><p>迦么攞目佉(一)迦么攞路佐曩(二)迦么攞萨曩(三)迦么攞贺娑哆(四)迦么攞婆母[宁*页](五)迦么攞迦么攞三婆嚩(六)娑迦攞么攞乞叉(二合)攞(七)曩曩谟娑睹(二合)帝(八)</p><p>次结本尊心密印顺教相应为念诵</p><p>谛观本尊身相好普放无量大光明</p><p>所有受苦众生类蒙光照触皆安乐</p><p>诵本真言七遍已顶上散印如垂带</p><p>心印两手合掌虚掌内。合腕二头指来去</p><p>圣<a href=\"https://www.guang5.com/fxrm/fxcs/341370.html\" class=\"keylink\" target=\"_blank\">千手千眼</a>观世音自在菩萨摩诃萨广大圆满无碍大悲心陀罗尼真言如文</p><p>次取数珠捧持顶戴加持七遍。真言曰</p><p>唵尾路左曩么攞娑嚩(二合)贺</p><p>次以千转真言加持七遍。真言曰</p><p>唵嚩日啰(二合)麌呬野(二合)惹跛三么曳吽</p><p>加持已即发是愿。愿我及一切有情。所求世间出世间殊胜大愿速得成就。二手持珠当心。诵真言一遍。与末后字声移移一珠。不缓不急不高不下。称呼真言字令一一分明。或作金刚诵。舌端微动唇齿合。离诸散乱。一心专注本尊勿缘异相。或千或百常定其数。念诵终毕捧珠<a href=\"/remen/dl.html\" class=\"keylink\" target=\"_blank\">顶礼</a>志诚发愿。安珠本处复结本尊心密印念诵。散印如前</p><p>赞叹供养倍殷勤再奉阏伽称本愿</p><p>复以马首明王印三转真言成解界</p><p>如前请尊降入印大指外拨成奉送</p><p>真言曰</p><p>唵阿噜力迦誐[王*荖]誐[王*荖]娑嚩(二合引)贺</p><p>行者奉送圣众已复结定印起慈悲</p><p>三部加持被甲胄礼毕辞退任经行</p><p>如是依法修行者速集福智获<a href=\"/remen/shentong.html\" class=\"keylink\" target=\"_blank\">神通</a></p><p>现世得入欢喜地后十六生成正觉</p><p>大悲心陀罗尼修行念诵略仪</p></div>"
}]