[{
    "title": "观自在菩萨怛嚩多唎随心陀罗尼经 第1103部",
    "author": "沙门智通 译",
    "html": "<div class=\"B1_text\"><p>观<a href=\"/remen/zizai.html\" class=\"keylink\" target=\"_blank\">自在</a>菩萨怛嚩多唎随心陀罗尼经</p><p>唐大总持寺<a href=\"/remen/shamen.html\" class=\"keylink\" target=\"_blank\">沙门</a>智通译</p><p>如是我闻。一时薄伽梵。住<a href=\"/remen/jileshijie.html\" class=\"keylink\" target=\"_blank\">极乐世界</a>。尔时<a href=\"/remen/gsyps.html\" class=\"keylink\" target=\"_blank\">观世音菩萨</a>摩诃萨。往诣佛所白佛言。<a href=\"/remen/shizun.html\" class=\"keylink\" target=\"_blank\">世尊</a>我有随心自在心王陀罗尼。能为未来一切<a href=\"/remen/zhongsheng.html\" class=\"keylink\" target=\"_blank\">众生</a>作大利益。世尊若有苾刍苾刍尼邬波塞迦邬波斯迦。<a href=\"/remen/shouchi.html\" class=\"keylink\" target=\"_blank\">受持</a>此陀罗尼者。速能成就三摩地门。速能成就诸陀罗尼门。无量无边世界<a href=\"/remen/yezhang.html\" class=\"keylink\" target=\"_blank\">业障</a>。悉令清净。无量无边福德资粮积集善根增长能生无量无边<a href=\"/remen/zhihui.html\" class=\"keylink\" target=\"_blank\">智慧</a><a href=\"/remen/shentong.html\" class=\"keylink\" target=\"_blank\">神通</a>境界。能超过入方便。善增<a href=\"/remen/liuboluomi.html\" class=\"keylink\" target=\"_blank\">六波罗蜜</a>满足。增长一切菩萨力无所畏十八不共。罗汉圣谛神足根力觉道。得定缘<a href=\"/remen/jietuo.html\" class=\"keylink\" target=\"_blank\">解脱</a><a href=\"/remen/sanmei.html\" class=\"keylink\" target=\"_blank\">三昧</a>三摩钵底。能令见者声闻缘觉证于佛地。所修智慧威德力。成就聪明福德吉祥。勤<a href=\"/remen/jingjin.html\" class=\"keylink\" target=\"_blank\">精进</a>经行。乃至辩才具足腾空隐形自在持咒仙位。世乐具足多<a href=\"/remen/caifu.html\" class=\"keylink\" target=\"_blank\">财富</a>贵。贤瓶如意安善那成就。疗一切病痛鬼魅悉能除遣灾疫消灭。能成一切善事。能灭一切罪障。善能成就无量无边陀罗尼三昧。获最胜广大法要。即说陀罗尼曰</p><p>曩(上声)谟啰怛那(二合)哆啰(二合)野(引)耶(一)曩(上声)谟阿(引)唎耶(二)嚩嚧枳帝湿嚩(二合引)啰耶(三) 冒地萨怛嚩(二合引)耶(四)摩诃萨怛嚩(二合引)耶(五)摩诃迦嚧尼迦(引)耶(六)怛儞也他(二合七)唵多唎多唎咄多唎(八)咄咄哆唎咄唎(九)娑嚩(二合)诃(十)</p><p>世尊此陀罗尼法。常为一切天龙夜叉乾闼婆阿苏啰迦楼罗紧那罗部多那毕舍多俱槃荼罗刹娑七耀诸苾达那毗那夜迦等之所<a href=\"/remen/gongyang.html\" class=\"keylink\" target=\"_blank\">供养</a>吉祥赞叹<a href=\"/remen/libai.html\" class=\"keylink\" target=\"_blank\">礼拜</a>。常为梵护世诸仙众。成就陀罗尼仙。供养<a href=\"/remen/suixi.html\" class=\"keylink\" target=\"_blank\">随喜</a>信受加持。获得梵行清净。称赞恭敬尊重供养。一切承事之具悉令满足。尔时观世音菩萨。复说受持之法。若有受持此陀罗尼者。应当洗浴清净着新净衣。并受<a href=\"/remen/lvyi.html\" class=\"keylink\" target=\"_blank\">律仪</a>住于慈心。以大悲意乐真实语除于贪吝。于一切众生生利益心。安乐胜意舍嗔欲心。常当念诵勿令断绝。作广大供养。观自在菩萨像前散华末香华鬘涂香幢旛宝盖<a href=\"/remen/zhuangyan.html\" class=\"keylink\" target=\"_blank\">庄严</a>。于菩萨像前一心坚固至意信向。观自在多唎随心陀罗尼每日诵一千八遍。不令断绝满三十万遍已。一切所为之事皆得成就。<a href=\"/remen/gongde.html\" class=\"keylink\" target=\"_blank\">功德</a>积集不被水火焚漂。一切恶毒不能侵害。若为<a href=\"/remen/sizhong.html\" class=\"keylink\" target=\"_blank\">四众</a><a href=\"/remen/shuofa.html\" class=\"keylink\" target=\"_blank\">说法</a>。皆须<a href=\"/remen/shaoxiang.html\" class=\"keylink\" target=\"_blank\">烧香</a>诵此<a href=\"/remen/zhenyan.html\" class=\"keylink\" target=\"_blank\">真言</a>七遍。能令所说通利无有障碍辩才<a href=\"/remen/wuwei.html\" class=\"keylink\" target=\"_blank\">无畏</a>。又令一切天魔外道一切厌魅咒诅等事不能为害。<a href=\"/remen/shouming.html\" class=\"keylink\" target=\"_blank\">寿命</a>延长所有愿求随心所获。修真言者应当如是一一依前。每入道场当于像前。结跏趺坐以作加持。结莲华根本印诵前真言。随情<a href=\"/remen/fanyin.html\" class=\"keylink\" target=\"_blank\">梵音</a>而以供养。音声调和。如从本尊口中流出。入行人身中。于其座前当观有大莲华。华上想有睹龙(二合)字。其字变成青莲华。乃至变成多利菩萨。种种庄严。宝冠上有观自在王如来。左持青莲华当于心上。右施诸愿无畏。念诵之时应当如是观。其本尊真言字。于净月中右旋如髻。犹水精珠列在明镜。光彻表里分明。声等摇铃勿今断绝。不缓不急才令自闻。气息调安详审记。如是满三十万遍已。即得成就诸愿如意。尔时观自在菩萨。即于梦中。示现以<a href=\"/remen/biqiu.html\" class=\"keylink\" target=\"_blank\">比丘</a>身或<a href=\"/remen/poluomen.html\" class=\"keylink\" target=\"_blank\">婆罗门</a>身或童男童女身。或现国王身或现大臣身。或现长者<a href=\"/wenda/jushi/\" class=\"keylink\" target=\"_blank\">居士</a>等身。赞言善哉善哉大士。汝已能摄护于教法。汝所愿成就更何所求。是时<a href=\"/remen/xingzhe.html\" class=\"keylink\" target=\"_blank\">行者</a>所须之愿。应当具说。即得成就一切吉祥<a href=\"/remen/guobao.html\" class=\"keylink\" target=\"_blank\">果报</a></p><p>印法第二总摄身印第一</p><p>以二手中指无名指小指。各向外相叉。合掌右压左。头指博着掌背。二大指并竖博相着。咒曰</p><p>诵前咒七遍。随心所作皆得成就</p><p>召请印第二</p><p>以右手。向前把左手腕。于头上以左手四指来去。真言曰</p><p>唵萨婆<a href=\"/remen/puti.html\" class=\"keylink\" target=\"_blank\">菩提</a>萨埵嚩耶移醯堙醯娑嚩诃</p><p>此真言印烧安悉香诵七遍。请菩萨即来。于后若欲诵多利心真言。先作此法</p><p>莲华台印第三</p><p>以二手相合仰掌向上。指各微屈如开敷莲华形。即诵真言曰</p><p>唵萨婆跛啰鼻瑟吒(二合)菩陀那娑嚩 (二合)诃</p><p>此真言印。能令无量菩萨皆来集会</p><p>香印第四</p><p>以右手大指。捻无名指甲上。余三指直屈。又以左手附下。真言曰</p><p>唵萨婆跛耶布瑟婆伽耶娑嚩(二合)诃</p><p>此真言印。能感得天龙八部皆来供养</p><p>香水印第五</p><p>以两手中指无名指小指。各把大指如拳法。合腕。以二头指相拄。诵真言曰</p><p>唵萨婆乌驮迦耶罗阇娑嚩(二合)诃</p><p>此真言印法。供养恒沙诸佛菩萨</p><p>护身印真言第六</p><p>先合掌。屈二小指甲相背。二大指附二头指。三指合头相拄。掌中开少许。当于顶上头指来去</p><p>真言曰</p><p>唵阿唎多唎都多唎睹唎呬[口*兰]拏夜揭啰鞞啰叉啰叉茫萨婆突弊也(二合)萨蒲跛达啰鞞弊也(二合)娑嚩(二合)诃此真言印诵满十万遍。降伏一切蛊道。除一切诸魔外道等辈不能为害。并用护身。又作此印诵前心真言。于<a href=\"/sheli/shelita/\" class=\"keylink\" target=\"_blank\">舍利塔</a>前。至心发露<a href=\"/remen/chanhui.html\" class=\"keylink\" target=\"_blank\">忏悔</a>众罪消灭</p><p>口印真言第七</p><p>准前心印。唯改二大指屈入掌中。并压二小指节上。真言曰</p><p>唵毗婆施伽伽那娑嚩(二合)诃</p><p>此真言印已。口诵真言时除口业罪障</p><p>大忏悔印真言第八</p><p>先以右手大指。捻中指甲上。余三指直舒。左手亦然。以右手大指甲。压左手大指上。正当心前。真言曰</p><p>唵萨婆菩陀冒地萨哆嚩耶娑嚩(二合)诃</p><p>此真言印忏悔。能除一切业障等罪悉皆消灭</p><p>追唤一切大力鬼神天龙八部印第九</p><p>以右手捺左手背上。四指向下相叉。以右手四指来去。真言曰</p><p>唵俱噜陀萨婆提婆耶娑嚩(二合)诃</p><p>大结界辟除频那夜迦印真言第十</p><p>以右手无名指。叉入左手无名指背上。右手大指。钩取左手小指。在左手掌中。压左头指及中指无名指甲上。以右手头指与左手小指头相拄。右手大指。压左中指背上捩右腕。真言曰</p><p>唵萨婆药乞叉(二合)啰唎娑那盘陀盘陀陀娑诃</p><p>随心印真言第十一</p><p>准前结界印。唯改右手头指。与左手小指相去七寸许。作此印者。诵前随心真言所愿皆得</p><p>度魔王波旬入道印第十二</p><p>以右手中指无名指。相着屈在掌中。直竖余三指。舒手掌向胸。左手亦然。以掌向外托。作此印时。波旬领诸徒众。悉慕入道<a href=\"/remen/dl.html\" class=\"keylink\" target=\"_blank\">顶礼</a>其足。诵前本心真言</p><p>降伏外道六师印第十三</p><p>准前印。唯改大指。捻无名指及中指甲上。作此印时六师归伏。亦诵本真言</p><p>菩萨五眼清净真言印第十四</p><p>以两手大指二头指相捻。二中指并竖头相拄。二无名指压二小指甲上。中间使当额上着。真言曰</p><p>唵萨婆斫者刍陀罗伽啰耶娑嚩(二合)诃</p><p>作此真言印时。得见<a href=\"/remen/liudao.html\" class=\"keylink\" target=\"_blank\">六道</a>众生离苦解脱</p><p>施<a href=\"/remen/ganlu.html\" class=\"keylink\" target=\"_blank\">甘露</a>印第十五</p><p>以左手头指。与大指相捻。余三指直竖向外托。又以右手垂向下。直舒五指。此施甘露法。六道众生悉皆饱满解脱。亦诵本真言</p><p>防难印第十六</p><p>以右手大指。叉右肋指头向后。余四指把拳。左手亦然。向前怒臂。作此印已。真言曰</p><p>唵萨婆涂瑟吒(二合)耶嗔陀嗔陀娑嚩(二合)诃</p><p>自在印真言第十七</p><p>以左右手四指反相叉。又以二头指相拄。二大指相去直向上直竖。真言曰</p><p>唵萨婆菩陀跢啰耶摩啰耶娑嚩(二合)诃</p><p>三昧印第十八</p><p>正坐跏趺。以左手掌承右手背相压。当心前诵前心真言。即得能入灭尽<a href=\"/remen/chanding.html\" class=\"keylink\" target=\"_blank\">禅定</a>三昧</p><p>召焰摩天王印第十九</p><p>以二小指反相钩右压左屈二中指二无名指。各压二大指甲上。竖二头指相去五寸。头指来去。真言曰</p><p>唵萨婆焰摩啰阎第毗耶娑嚩(二合)诃</p><p>作此真言印时。欲知罪人数量多少问其姓名王自将领诸官。从空而来具报行人</p><p>召四天王印真言第二十</p><p>以二手四指反相叉。二大指屈入掌中令藏指头。头指来去。真言曰</p><p>唵萨婆提弟婆羯啰诃那娑嚩(二合)诃</p><p>作此印时。四天大王一时俱至。行人问四天下事悉皆知之</p><p>清净持戒印第二十一</p><p>以右膝着地。举头向上。合掌当心。又以二头指压中指背上第一节。二大指各附二头指侧。真言曰</p><p>唵萨婆波罗提药乞叉(二合)呬[口*栗](二合)陀那婆嚩(二合)诃</p><p>作此印真言之时。无量无边世界一切众生之类。得清净戒</p><p>随身隐形入道印真言第二十二</p><p>以右手大指。压无名指中指压上。头指及小指直竖。左手亦然。以左大指从下向上入右掌中。钩取左手中指无名指。右压左。真言曰</p><p>唵俱唎夜底萨婆迦唎耶娑嚩(二合)诃</p><p>唤五道等仙人印第二十三</p><p>以两手中指无名指小指。各把拳两手相合。二大指各附中指侧。头指来去。真言曰</p><p>唵萨婆讫唎(二合)多知耶(二合)羯摩婆耶瞿跢曳娑嚩(二合)诃</p><p>作此印真言时。一切仙人呼唤并至。问其仙人<a href=\"/remen/fashi.html\" class=\"keylink\" target=\"_blank\">法事</a>一一具陈</p><p>灌顶清净印真言第二十四</p><p>准前五道印。上唯改二头指。各压二大指头。头指相拄。又以二中指直竖头相拄。向顶上着。真言曰</p><p>唵提健婆慕哆啰僧建娑嚩(二合)诃</p><p>若作大曼荼罗道场时。以此印诵真言。灌顶无边众生皆得清净</p><p>水难印第二十五</p><p>以两手中指无名指。相叉右压左。二头指及二小指直竖头相拄。二大指屈入掌。真言曰</p><p>唵乌陀伽萨婆第婆乌陀伽娑嚩(二合)诃</p><p>作此印真言法。水不能漂诸天归伏</p><p>火难印第二十六</p><p>准前水印。唯改二头指小指。各相去一寸许。真言同前水难真言。能令火不能烧诸天归伏</p><p>风难印第二十七</p><p>以右手中指无名指。叉入左手无名指背上。二头指小指随入。压左手无名指及中指心上。左手头指及小指。压右手中指无名指背上出。二大指相去直竖。反掌向外。用水难真言</p><p>作此印真言时。一切风难不能为害。风雨神王悉皆归伏</p><p>天印第二十八</p><p>以右手大指。捻左手头指第二节。又以左手大指。捻右手大指第一节。余三指竖头指相拄。各相去一寸许。用前随心真言</p><p>作此印真言时。能见三十三天上事</p><p>地印第二十九</p><p>准前天印。唯改以二无名指。平屈头指相拄。真言曰</p><p>唵佉吒旁伽贺悉跢曳娑嚩(二合)诃</p><p>作此印真言时。一切地神皆悉归伏</p><p>贼难印真言第三十</p><p>以右手头指中指无名指小指。反钩左手四指。二大指各散直竖。真言曰</p><p>唵萨婆图瑟吒(二合)跛啰图瑟吒(二合)那嗔陀耶娑嚩(二合)诃</p><p>作此印真言。一切贼难皆悉自缚不能为害</p><p>王难印第三十一</p><p>准前贼难印。唯改右手大指。钩取左手大指即是。真言曰</p><p>唵萨婆啰阇度瑟吒(二合)那娑嚩(二合)诃</p><p>作此印法时。一切王难刀兵等难不能为害</p><p>施无畏印第三十二</p><p>起立以左臂直舒向下。五指亦舒向下。掌背向后。右手亦然。以掌向前。如施甘露右手印法。真言曰</p><p>跢侄他阿唎跢唎睹跢唎睹唎醯兰拏夜伽啰鞞啰叉啰叉萨婆耨契毗耶萨般达啰鞞毗耶娑嚩(二合)诃</p><p>作此印真言诵十万遍。一切众生皆得无畏</p><p>防毒难印真言第三十三</p><p>以两手四指反相叉。二大指头相拄。反掌向外。真言曰</p><p>唵跛啰伽舍夜延盘陀盘陀娑嚩(二合)诃</p><p>若入山谷作此印时。一切毒蛇虎狼师子诸毒禽兽不能伤害。一切毒药亦不能害</p><p>求聪明印真言第三十四</p><p>以两手大指。各捻二无名指甲上。二小指并直竖。搏二中指侧头相拄。屈二头指各附二中指侧第二文上。指头相去一寸许。作此印已正当心前。亦诵随心真言</p><p>若有钝根者。为作此印供养求愿则得如愿。昔颇梨国有一长者。家虽大富为性钝根。师为七日依法求愿。则得聪明日诵千偈。自余证验不可具陈</p><p>破<a href=\"/remen/diyu.html\" class=\"keylink\" target=\"_blank\">地狱</a>印第三十五</p><p>以两手二中指无名指。各屈左掌中相背。二大指头指小指各相去半寸许。亦诵前根本真言作此印时。地狱门开受苦众生一时解脱。其焰摩王心生<a href=\"/remen/huanxi.html\" class=\"keylink\" target=\"_blank\">欢喜</a>。观世音菩萨大慈大悲怜愍众生故此法印</p><p>求生<a href=\"/remen/jingtu.html\" class=\"keylink\" target=\"_blank\">净土</a>印第三十六</p><p>合掌当心。以二大指并拄心上。诵根本真言</p><p>作此印时。为彼一切诸众生等。临命终时作此法印一心。诵真言随欲乐生何佛国土随意<a href=\"/remen/wangsheng.html\" class=\"keylink\" target=\"_blank\">往生</a></p><p>救一切病苦众生印第三十七</p><p>以二头指。与二中指相钩右压左。二大指各屈在掌中。二无名指及小指头。手掌向内。诵前根本真言</p><p>若有一切病苦众生。为作此印法。无量众生所有病苦皆悉除愈</p><p>取地中伏藏印第三十八</p><p>以两手四指。各反相叉在于掌中。并二大指并向下拄。地知有宝处。作此印已。诵根本真言一百八遍。其七宝神一时俱至随问而答</p><p>求见观世音印第三十九</p><p>以二无名指及小指。各反相叉右压左。二中指并直竖头相拄。二头指各屈第二节及第三节两甲相背。二大指压二头指节上。亦诵前根本真言</p><p>作此印已。至心诵真言专心<a href=\"/remen/zhengnian.html\" class=\"keylink\" target=\"_blank\">正念</a>。尔时观音菩萨克当现身。行人见已忏悔众罪次求见佛</p><p>见佛印第四十</p><p>准前印上。唯改以左手中指屈入右无名及头指岐间。右中指压左中指背上。真言曰</p><p>跢侄他伊利多唎娑嚩(二合)诃</p><p>若作此印诵真言满十万遍。十方诸佛。来问行人作何所为。便与摩顶授记</p><p>通师注云。为病经三七日。至求作此印法。现蒙摩顶授记。此事每不向人说唯自知耳。后一切法皆得成就。作此印时每有异香烟至。若能专诚当得作佛。不可思议。世人闻此未能生信。恐有生谤不欲流传。同<a href=\"/remen/xiuxing.html\" class=\"keylink\" target=\"_blank\">修行</a>人乃可知之。亦诵根本真言</p><p>随心成就满足六波罗蜜印第四十一</p><p>当以两手反合。掌背相着。捩腕向外。二大指正当眉间。向下垂。真言曰</p><p>跢侄他萨婆菩陀耶萨婆跛啰肾壤波罗弭多曳唵贺婆贺娑娑嚩(二合)诃</p><p>作此印时。起菩萨心普观一切众生类犹如赤子。作是念已至心诵满十万遍。由是法力一切众生皆悉具足六波罗蜜所愿满足。恒沙等一切世界诸佛世尊悉皆欢喜</p><p>随心具一切功德印第四十二</p><p>左手大指屈入掌中。余四指把拳在右腋下。右手亦然。在左腋下右压左。诵根本真言</p><p>作此印法时。无量众生悉皆具足一切功德</p><p>随心神足印第四十三</p><p>右手中指无名指屈在掌中。大指压无名指中指甲上。头指小指直伸。诵真言</p><p>作此印已。用摩两手足日驰千里。作此印时地神每将七宝华台承行人足。肉眼不见。但生大悲救护之心。莫为自求名闻利养。必定感得万神扶助。诵根本真言</p><p>随心<a href=\"/remen/qiyuan.html\" class=\"keylink\" target=\"_blank\">祈愿</a>印第四十四(通后印用)</p><p>以右手大指屈而向掌。又屈头指离大指头四五分许。中指以下三指总伸相搏。以印横侧着于心上指头向右。作此印已即诵根本真言</p><p>若欲求愿。先作四肘水坛。悬诸幢盖种种庄严。于其坛中着随心像。像前列诸供养。诵前真言祈愿成就</p><p>随心祈一切愿印第四十五(共同前)</p><p>右手大指屈向掌。又屈头指离大指头四五分许。中指总伸相搏。以印横侧着于心上指头向右作此印已诵根本真言</p><p>此法印欲求愿时。先作纵广四肘水坛。悬诸幡盖种种庄严。于其坛中着随心像。当其像前列着四椀。各盛一味石蜜沙糖乳蜜。如是次第各盛供养。散种种华烧沉水香供养。像前至心忏悔随心所愿祈请竟。像前作印。以<a href=\"/remen/jiasha.html\" class=\"keylink\" target=\"_blank\">袈裟</a>覆或用净巾覆其印上已。至心诵真言满一百八遍更莫余缘。诵此真言竟。随心所愿悉得称意随大小。一日乃至七日作法。日日三时晨朝日中及黄昏时。依前法必果所愿除不至心。若非同心善知识请不流传。非其人殃及身。又未入灌顶者亦不得传</p><p>随心解一切鬼金刚等印第四十六</p><p>以两手反合。掌背相着。当心嗔怒诵前根本真言二七遍已。急翻两手正合掌已。又诵七遍。印散开之。作此印法时。能破一切诸法皆悉不成。此印是观世音成道降魔印。非心行同大善知识。请不流传。非其人殃其身。又未入灌顶曼荼罗大法者亦不得传</p><p>观世音菩萨印第四十七(掘多<a href=\"/remen/sanzang.html\" class=\"keylink\" target=\"_blank\">三藏</a>译出印)</p><p>先以两手相合。十指头齐两腕相着。正当心上合掌令掌心空。诵根本真言</p><p>总摄印第四十八</p><p>两手腕仰相叉。右大指压左大指。两手八指急怒把拳。真言曰</p><p>唵萨婆那庾多慕陀罗耶盘陀盘陀娑嚩 (二合)诃</p><p>此总摄印明悉能一切印法(此是智通于玄奘三藏处受得此印)</p><p>五眼清净真言</p><p>唵萨婆斫刍陀罗伽啰耶娑嚩(二合)诃(此无印)</p><p>每日旦起随力供养。于像前至心诵此真言满十万遍已。去不假作余法。一切所求无不称遂。一切外法所有禁咒。以此咒之皆散不成。前三十万遍。此多罗真言法观音圣者誓愿力故。假令身上有五逆重罪。但能依法作之并得消灭。若得一度作坛法受持得验。已后随心诵三遍或一遍已皆得成验</p><p>观世音说疗一切病坛法</p><p>坛方三尺。中城方二尺。内城方一尺。皆须先掘去秽土。即与净土作之。香汁泥令平净扫。以粉米种种杂彩色。和作莲华承观音像。最内院坛上四角。安四天王座。须方画坛上作。烧种种上妙好香沉水香。请佛及菩萨并诸善神总了。即散华讫。复座诵真言一百八遍。即须发愿作善讫。更起烧香。绕坛三匝讫。即更复座诵真言一百八遍。满一万遍。即起于南门侧立。真言钵令转。即知验。初受持法用。若往余处治病。随心念想作也。能作坛最胜治病速验</p><p>又法若作恶家。取死人脚胫骨。削作两把[栓-王+土]。咒一千八遍。着怨家门底三日。怨家自去。拔[栓-王+土]却还。不拔[栓-王+土]不还。于<a href=\"/remen/fofa.html\" class=\"keylink\" target=\"_blank\">佛法</a>作障难调伏者。请<a href=\"/remen/sanbao.html\" class=\"keylink\" target=\"_blank\">三宝</a>力入佛道也。若欲得远相去离者。当取苦栋子咒一遍投着水中。如是满一百八遍。日别三时满七日已。即各相离不相侵犯。若人为恶欲令相去。如是作法称彼名</p><p>又法取石子四枚。随其大小可咒七遍安四方。则一切盗贼不过其家</p><p>又法取檀香木[栓-王+土]。咒一百八遍将身随行。或所到处险恶道路欲卧之时。则一切虎狼师子鸟兽等不敢来侵犯。若欲别行还拔此[栓-王+土]。所到之处欲卧时还复钉之除一切恶</p><p>又法取衣带咒三七遍结之。所有恶来向已者皆自停息</p><p>又法咒五色线七遍。一遍一结系自左臂。一切诤竞处皆悉得胜</p><p>又法失物不知去处。烧香志心诵咒七遍。卧去勿共人语。即于梦中神来。具说其人姓名。亦见其人形状。即知物处不得道说</p><p>又法咒菖蒲七遍鼻嗅之不睡少眠</p><p>又法若患蛊毒。咒水七遍饮之即得除差</p><p>又法咒水七遍。一切病者服之食饮亦然。万病悉得除差</p><p>又法若有人欲害己者。取镔铁刀子咒一百八遍。斫彼恶人行路不能为害</p><p>又法欲求钱财者。黑月十四日十五日二日之中。日日别三时。取乌麻粳米华二种。火中烧之一千八遍。一遍一烧即得财宝如意</p><p>又法若人相嗔。取乌麻滓与粳米糠相和烧咒之。一咒一烧满一千八遍。即皆欢喜</p><p>又法咒白鸽粪三七遍。用涂枷锁自然解脱</p><p>又法若人恶心。于室中净澡浴。取酒一斗咒三七遍。即召恶人随意。更咒一百八遍。其人闻酒气即自然醉</p><p>又法有诸恶人来者。取土咒七遍绕床围之。亦不能加害亦能免一切蚊子</p><p>又法咒水。散四方结界心住其中。一切诸恶并不能为害</p><p>又法若为官府及怨家恶人嗔怒。口含嚼菖蒲根。心中诵咒。当怒诵之即止。凡诵咒或对天或阴诵之任意。用力皆嗔色励气急诵之。所为皆验</p><p>又法若有恶人急性人诸恶贵人伺求者。于净室中澡浴清净。咒土七遍向四方散。则一切恶并息无余不能为害</p><p>又法若欲缚贼。随心诵咒。见贼之时取衫袂或衿。差度七遍急系手把。诵咒而过。一切贼盗之人皆悉不动</p><p>又法若有横作口舌论人是非。取菖蒲根烧作灰咒一百八遍以散人舍。其家大小自相斗诤不休解者。取一升井华水咒二十一遍。散着其舍即止</p><p>又法咒刀及杖七遍。若行者行夜宿时。刀杖画地周遍一匝。一切恶兽盗贼悉不得近</p><p>又法恶人妄作口舌加诸是非者。抄其姓名以帛纸朱书着脚下。彼人欲道则不得语。欲解之则却脚底名。咒之七遍平复如本</p><p>又法若贼来逼人。咒水七遍含水。向其方噀之。则恶人口鼻唇腹。皆似火烧之即止</p><p>又法凡欲诵咒咒师先礼三宝。于是手把香炉住佛前立。存念空中幽显。及注想诸天龙八部。若欲觉心力有异香。宜即诵咒。或把杨枝用拂打病人。皆得除差</p><p>又法咒木槵柴火中烧之。则一切怨家散</p><p>又法于清净地。咒粳米饭一日三时满七日。师得种种财宝所求皆得</p><p>又法咒薰陆香三遍。掷火中烧之。平旦午时日暮各七遍。令人家五谷丰盈</p><p>又法取牛毛。一咒一烧满一百八遍。令人不能近女人。每咒一遍称彼人名即验</p><p>又法若治饶舌人以泥作饶舌人形状。桐木作[栓-王+土]咒之一千八遍。钉其口中即不得语</p><p>又法被蛇咬欲死。取水一抄咒七遍服之即起。若未起更咒咬处二七遍即差</p><p>又法若头痛者。即香汤洗头洗手。咒手二十一遍捻其痛处即止</p><p>又法咒油三七遍着耳中即差</p><p>又法患眼痛。取沉水香水洗眼即差。又咒三七遍。或薰陆香青木香或甘草等物。皆煮为汤洗眼。况二十一遍悉得除差</p><p>又法鼠恼人。咒灰七遍遗孔前。更咒水七遍泻孔中。乃至三日为之。鼠出散去绝不来</p><p>又法欲洗面。先取水咒七遍然后洗之。一切去处无问贵贱。见者皆悉欢喜所求如意</p><p>又法欲令一切恶人为慈悲心。咒饮食三七遍。与彼人食变恶作慈心</p><p>又法取土一把咒三七遍。安恶人门下。过七日其人变恶作<a href=\"/remen/shanxin.html\" class=\"keylink\" target=\"_blank\">善心</a></p><p>又法患疟发时。以水净杨枝于病人边。诵咒七遍即愈。若不信者欲令重发却诵此咒七遍。其人即发不能自解</p><p>又法有患病不语者取狗乳咒七遍。用涂其口即得语</p><p>又法一切疮等。咒荜茇干姜和蜜。捣之一百八遍。用涂疮上即差</p><p>又法取干姜胡椒荜茇。以上物等分为末。日别旦起取一方寸匕。诵咒二十一遍干服聪明。若患冷病者亦依此服皆差</p><p>又法若值恶邪魔之所恼乱者迷闷不醒。于其耳边急诵咒三七遍即差</p><p>又法若患鬼病口不得语。以袈裟角咒二十一遍。打即语</p><p>又法取苦栋木叶。火烧之咒一百八遍。病皆得除差苦栋子亦得</p><p>又法取苦栋子咒一百八遍烧之。则一切恶鬼神悉皆离远。不能与人作障难</p><p>又法行人遥见一切贵胜一切四众。去七步外诵咒一七遍。即生欢喜。勿令彼闻。欲去人家亦诵二十一遍念念诵之。仍称彼名。请善神三宝慈力。转前人善心向已</p><p>又法若患身体肿。用油咒三七遍。涂肿上即差</p><p>又法若患心痛。旦起取井华水和石盐。随多少咒之七遍。令病者服之。取吐并痛处即差</p><p>又法患眼膜。咒水三七遍洗眼。经七日即差</p><p>又法若患痢者。咒盐水三七遍饮之即差</p><p>又法若人身上生一切恶疮者。咒土二十一遍和泥疮上即愈</p><p>又法若人欲断谷者。取白蜡一方寸许。以粳米半升作粥。和蜡镕令调和。服之得七日。须咒二十一遍服之。亦可得三七日不饥</p><p>又法若有恶狗欲来咬人。急诵咒七遍。其犬亦不能行。若欲解咒七遍。望犬散之即解</p><p>又法若有女人。月水不绝日日来者。咒粳米洗取汁。并和蜜与女人服之。亦咒三七遍服即止</p><p>又法若有女人。儿死腹中不出者。可取水。手中着少许阿魏药。咒一百八遍。令服即出</p><p>又法若人患痔病连年月不差者。可取一钱胡粉三钱水银干枣七颗去核。三物捣碎作丸。以一片薄绵裹之内下部。不经三日五度即差。多作药者皆等分作之。咒三七遍内之即差</p><p>又人患[病-丙+带]下不可咒赤石脂末饮和为丸曝令干以饮吞之咒三七遍日二服服则四十丸禁如药法病者冷多加干姜亦好各用二分</p><p>又法若人患胁内生核。咒油二十遍涂上即消</p><p>又法若有刀刺所伤痛不可忍。或从高坠下所伤。咒淤泥一七遍涂之即差</p><p>又法若人患白癞黄癞等病。若狂狗啮人。若身上生恶疮。若被箭射刀疮伤破。咒土三七遍和泥。以涂上皆差真实如是</p><p>又法咒酥一千八遍。用涂眼无睡矣食之不饥</p><p>又法若人眼患白膜一年以还。取荜茇着水中研之咒二十一遍着眼中即差</p><p>又法若耳聋。咒百八遍。若障重者以油及酥。煎桦皮青木香。每咒七遍过耳中。令服之即差</p><p>又牙痛。咒杨枝七遍嚼之即差</p><p>又法耳痛。咒桦皮节塞之即差</p><p>又法若有女人产逼欲死。展发咒七遍还结之即差。若不得食咒水七遍与饮即差</p><p>又法若患冷病。身肿体癖风冷等病。取菖蒲以白蜜和之。佛前烧香咒一千遍。空腹服之即差。能令人聪明。一部位大七八寸来诸法并是大慈<a href=\"/remen/beiguan.html\" class=\"keylink\" target=\"_blank\">悲观</a>世音菩萨。白佛言世尊。此多利心咒功德威德势不可思议。安乐<a href=\"/remen/shijian.html\" class=\"keylink\" target=\"_blank\">世间</a>多所<a href=\"/remen/154932.html\" class=\"keylink\" target=\"_blank\">饶益</a>。若四部受持之者一切爱敬。得生净土不离菩萨。昼夜诵持我常覆护。伏愿世尊垂哀听许。我以怜愍一切众生。即说随心造水天像法。以白檀木刻作其像。身高五寸似天女形。面有三眼头着天冠。身着天衣璎珞庄严。以两手捧如意宝珠。身高二寸半。亦得造此像已。安木函内锦囊盛系于左臂。诸愿随心坛摄一切坛</p><p>【图】</p><p>此坛外院方三尺。中院方二尺。内院方一尺。皆须先掘去秽土。即着净土作之。香汁作泥令平。净筛石灰以和朱沙赤土或米粉等。作莲华承观音像。若无朱沙即用赤土亦得。最内院上四角安四天王座。须方画坛上作。唯得烧薰陆香及沉水香。先请佛诸菩萨及神王总了。即散华讫。复座诵咒一百八遍。即须发愿作善讫。更起绕坛三匝讫。即更复座诵咒一百八遍。至满一万遍即起。于南门侧立。咒钵令转即知验。先是初受持咒法用。若往余处治病。随念想作也作坛最验。若无澡罐铜鏂亦得。具杨枝水中</p><p>又法用白汁木柴烧灰。取粳米胡麻二种。捣取少许。咒一遍一掷火中。烧之满一千遍。一日三时作之。则自身增色力</p><p>又法于日未出时及日没后。以左手撮粳米。咒一遍一掷火中烧之。一一称其姓名。如是七夜满一千八遍。随心所念男女皆悉欢喜</p><p>又法咒酥一遍一掷火中。烧之满七遍。则一切禽兽皆悉归伏。欲经恶兽中行先作此法</p><p>又法取木槵子木柴火中烧之。则令一切恶怨家消散。亦可准余法作之</p><p>又法用白乳汁木柴灰一斗大。以酪蜜酥相和。用涂松木。松明木香柴咒一段一遍掷火中。烧之满二十五遍。一日三时及大小便利皆洗浴。咒师持八斋戒。又云一日三时洗浴。一二设食供养。日日如是满七遍。随心所召天神即来。随人使令无敢违者</p><p>又法白芥子一枚。咒一遍一掷火中烧。如是满一千八遍一日三时。一切贵胜归敬</p><p>又法乳粥和酥。咒少许一遍一掷火中烧之。如是满一千八遍。则遏罗阇波儞弭欢喜相信。余贵胜妃女亦同此。一切求善事皆吉。唯不得生染心。法不成就又法取阿利瑟迦木(本槵是)咒一千八遍火中烧之。平旦午时日暮一日三时。如是三七日。咒师得种种财宝。又复波浪亦不被溺。或能水上行不没。又咒居噜香三遍掷火中烧之</p><p>又法于白月八日在清净地。咒粳米饭一撮子。咒一遍一掷火中烧之。如是满一千八遍。家内五谷常丰盈</p><p>又法咒菖蒲一百八遍口中含之。则一切言论处。及官府中理。若斗诤处皆得胜</p><p>又法咒师欲得供养十方诸佛。欲避一切障难。除一切病痛者。应作此法。若知有鬼病者。作四肘水坛。中心着火炉。烧柏树枝。数数诵咒即差。日日作到七日即差</p><p>此多唎咒法。观世音菩萨圣众誓愿力故。假令身上五逆七遮等罪。但能依法受持行用。一切罪障悉皆消灭。所作遂心并得成就。莫漫传之。受诸恶报畜生地狱之苦</p><p>又甘露印法</p><p>左右小指无名指直竖。附无名指侧上。头开三分许。以二头指[打-丁+必]中指背上。即并二大指屈入掌中。并头拄无名指节文。二腕相着。次以两腕跟当心上。着向下垂。一切疾病皆随印灭。诵咒而慈愍一切受苦饥饿者。作心印鬼神欢喜。一切皆得饮食饱满充足。大大有验。令一切众生无诸疾病。若常持此法印者。便超十地过诸佛刹。甚深微妙不可具论。是法真言能灭一切罪根。若善男子善女人。受持此真言者。现世得五种果报。一者生值世间常有<a href=\"/remen/suming.html\" class=\"keylink\" target=\"_blank\">宿命</a>。辩才无碍恒得清净。二者令得佛眼。三者所生常得三十二相与我无异。四者常对佛前。五者世间行处皆得震动。尔时世尊赞观世音菩萨言。善哉善哉汝为一切众生令得安乐。尔时观世音菩萨说此真言法竟。一切诸大比丘<a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷。及诸天龙夜叉健闼婆阿素罗伽噜茶紧那罗一切众生等。闻说此随心法竟。皆大欢喜发无上法忍作礼奉行</p><p>观自在菩萨怛嚩多唎随心陀罗尼经</p><p>【◇】【◇】【◇】【◇】</p></div>"
}]