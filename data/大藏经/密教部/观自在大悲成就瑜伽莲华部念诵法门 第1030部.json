[{
    "title": "观自在大悲成就瑜伽莲华部念诵法门 第1030部",
    "author": "沙门不空 译",
    "html": "<div class=\"B1_text\"><p>观<a href=\"/remen/zizai.html\" class=\"keylink\" target=\"_blank\">自在</a>大悲成就瑜伽莲华部念诵法门</p><p>开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>不空奉诏译</p><p>凡于此门中欲修习者。须知法式次第。若不备解<a href=\"/remen/yigui.html\" class=\"keylink\" target=\"_blank\">仪轨</a>。徒而为功推弃时日。由是参验诸经事法法门及瑜伽门。相会纽成一部。为彼初心求<a href=\"/remen/jietuo.html\" class=\"keylink\" target=\"_blank\">解脱</a>者。得阶地位故。我修缉成就彼行。诸习学者。先应入于灌顶大<a href=\"/remen/sanmei.html\" class=\"keylink\" target=\"_blank\">三昧</a>耶坛。受<a href=\"/remen/pusajie.html\" class=\"keylink\" target=\"_blank\">菩萨戒</a>行起大悲意。舍身命财<a href=\"/remen/154932.html\" class=\"keylink\" target=\"_blank\">饶益</a>有情。专心希于佛菩萨。身不着贪恚。勤心勇猛摄心不乱。慈悲喜舍未尝暂息。令无量<a href=\"/remen/zhongsheng.html\" class=\"keylink\" target=\"_blank\">众生</a>度于<a href=\"/remen/bian.html\" class=\"keylink\" target=\"_blank\">彼岸</a>。内外清净极令严洁。于诸长宿和上阿阇梨等处。常应尊重。心不谄曲语必诚言。有乞人来随分<a href=\"/remen/bushi.html\" class=\"keylink\" target=\"_blank\">布施</a>。不应空遣于四威仪及营诸务。如是<a href=\"/remen/shana.html\" class=\"keylink\" target=\"_blank\">刹那</a>刹那时分澄念。谛观诸行悉皆<a href=\"/remen/wuchang.html\" class=\"keylink\" target=\"_blank\">无常</a>。略而言之一切诸法犹如镜像。既知是已。当须被<a href=\"/remen/jingjin.html\" class=\"keylink\" target=\"_blank\">精进</a>甲。持坏<a href=\"/remen/fannao.html\" class=\"keylink\" target=\"_blank\">烦恼</a>军。秘明咒剑破盖缠。出<a href=\"/remen/shengsi.html\" class=\"keylink\" target=\"_blank\">生死</a>妄海。至<a href=\"/remen/puti.html\" class=\"keylink\" target=\"_blank\">菩提</a>道场坐金刚座。决作是心不令退转。如是之人方应修习。此大乘界中发最胜法门。是故我今次第而说。诸欲念诵者。先净于地。净地之法其地或四肘或八肘或十二肘或十六肘等。于是量中随力取之。掘深至膝或深一肘。探去虫蚁及诸瓦砾发骨灰炭糠秕棘刺木根之属诸秽恶等物。已填满<a href=\"/remen/jingtu.html\" class=\"keylink\" target=\"_blank\">净土</a>坚塞平治。后当于上起其精舍。净涂其室先定方面。若求除灾者。其室应当南向开门也。面向北坐。时当交两脚胫坐。若作求增益法者当开西门面向东坐。作结跏趺坐。若作嗔怒法者。当开北门面向南坐。蹲踞坐。唯以二足左押右上。若作友爱相亲之法者。当开东门面向西坐。坐时并两脚竖开二膝而坐。此名造精舍法及求事坐。印法如是。先有净室或于露地。或在石山等上但作其坛。亦得随所求事依前坐法而坐。起是室已先以牛粪<a href=\"/remen/rufa.html\" class=\"keylink\" target=\"_blank\">如法</a>涂饰。时先以咒咒之然后方用。初扫地时当诵是咒 咒曰</p><p>唵(一)诃啰诃啰(二)啰儒揭啰(二合)诃啰拏(去)夜(三)娑嚩(二合引)诃</p><p>诵是咒三遍而扫于地。扫地已欲除扫地之时。复诵是咒咒曰</p><p>唵(一)税谛(二)摩诃(去)税谛(三)可达尼(四)莎嚩(二合引)诃(引五)</p><p>诵是咒三遍以除其土。除土已用牛粪涂坛。诵是咒咒曰</p><p>唵(一)羯啰丽(二)摩诃羯罗丽(三)莎嚩(二合)诃</p><p>诵是咒用为涂饰。若洗诸<a href=\"/remen/gongyang.html\" class=\"keylink\" target=\"_blank\">供养</a>器及香水器时。当用是咒咒曰</p><p>娜莫悉底(二合一)曳坠肥(二合)迦南(二)萨婆怛他揭多南(三)唵肥罗耳肥罗耳(四)摩诃皤折哩(五)萨多萨多(六)娑啰谛娑啰谛(七)带[口*(隶-木+匕)]带[口*(隶-木+士)](八)尾驮么儞(九)三伴阇儞(十)多啰摩底(十一)悉驮刈囇(二合十二)底哩养(三合十三)莎嚩(二合引)诃</p><p>诵是咒三遍洗诸供具。所以诵是咒者。为欲净除犯三么耶法一切触秽之过咎也。若其供养之物。未供养中间总置一净处。诵是明咒作是印咒咒曰</p><p>唵(一)始佉哩(二)皤折哩阿(引)</p><p>是咒印相者。当以右手中指已下三指。握于大指为峰。直竖其头指即成。以此印印于其物上右转挥之。为防护一切香花灯及饮食等。然后往于浴处。其作是法时。或自作或令一<a href=\"/remen/dizi.html\" class=\"keylink\" target=\"_blank\">弟子</a>作之俱得。若欲结印之时。先结三三昧印已。然后方得结印。三昧相者。第一佛部三昧耶印先以二手并侧。中指相着如常掬物。以头指各附中指上文。次以二大指捻头指下文即是。是印咒曰</p><p>唵怛他揭睹婆皤也莎嚩(二合引)诃(引)</p><p>诵是咒以是印安顶上。当想是印即是如来真身等无有异。见此印者即为见佛。次说莲花部三昧耶印。以二腕本相着。竖两手散开十指。以二大指并头相着。复以二小指亦然。即成结印。是以举安头上如近右边。当作是想此印即是菩萨圣自在咒曰</p><p>唵(一)钵头慕(二)婆皤耶莎嚩(二合引)诃(引)</p><p>次说金刚部三昧耶印。当以二手背。右押左逆相重已。后以右小指叉于左大指。又以右大指叉于左小指。即是印咒咒曰</p><p>唵皤折噜婆皤耶莎嚩(二合引)诃</p><p>当以是印举于头上如近左边。想是印即是金刚藏菩萨。作是三三昧耶印已。然后方通结于诸印。遵其秘藏明咒者。当依是次第即说其要。凡<a href=\"/remen/xiuxing.html\" class=\"keylink\" target=\"_blank\">修行</a>人。初晨朝之时未有所为。将欲出入应先结印念诵明咒已后方起行。是明咒咒曰</p><p>娜莫啰怛娜底哩(二合)夜耶(一)娜莫室战(二合)茶皤折啰波拏曳(二)摩诃药叉细娜跋多曳(三)娜莫皤折啰骨[口*路]驮也(四)邓瑟睹(二合)迦吒倍(去)啰皤(去)也(五)怛地他(六)唵(七)阿蜜哩多军茶里(八)佉佉珂奚珂奚(九)底瑟吒(二合十)畔陀畔陀(十一)诃那那诃(十二)刈[口*栗]阇刈[口*栗]阇(十三)肥悉怖吒耶肥悉怖吒耶(十四)萨婆尾近那微那夜迦誐拏跛底贰尾单多羯啰耶(十五)吽沛(十六)莎嚩(二合引)诃</p><p>是咒印相者应以两手。各用大母指捻小母指甲上。舒余三指已。即交臂右押左。各附膊上印成。心中应作是相。两脚如八字立。胀其腮咬右边唇。作其嗔状诵咒七遍。若欲缚诸作障碍鬼神等者。即作拳其两手。三指即缚。缚时应言畔陀畔陀。作是法已然后出房。若欲入诸触秽处。及上厕等亦应护身。是印相者以二手二小指二无名指。右押左向内相叉。二中指竖头相着。二头指附二中指上文。背稍去一分许。并竖二大指。捻其中指中文。即成护身印咒咒曰</p><p>唵皤折啰只儞钵啰捻多也莎嚩(二合)诃</p><p>用此印印于五处。五处者头上二肩上心上及喉上。是名五处。此名护身法若往厕时应弹指三度。警觉然后上之弹指咒曰</p><p>唵枳里枳里啰嚩劳捺啰吽沛</p><p>一诵一弹指乃至三遍。若洗手时心中存想军茶利咒及形。然后洗手。洗手已漱口漱口印以右手中指无名指屈于掌中。大指头指小指直申承水。用三度漱之咒曰</p><p>唵柱柱丽矩嚧矩嚧莎嚩(二合引)诃(引)</p><p>用是印咒洗漱口已后。作净除身中隐形作障鬼神等法印者。以二手为拳。即各舒二头指。以右头指头。内于左拳中握之。左头指头内于右拳亦然咒曰</p><p>唵诃娜诃娜阿蜜哩谛吽沛</p><p>诵三遍。用从头徐徐摩之。向下三度为之。能令身中一切魔障悉皆消灭。想知诸魔等出已。后作缚诸魔印。当以左手向外招之。即以右手翻背于左手背上。以八指各相叉已。即左戾之。翻向心上总为拳已。并竖二大指当心安之。复以右肘内于左肘中。向外出之。以印安头上已。即开其印徐徐下之即成咒曰</p><p>唵枳里枳里鼻劳达啰钵啰讫[口*栗]底摩诃骨嚧陀肥阇夜儞讫[口*閵]多吽沛畔陀畔陀莎嚩 (二合引)诃</p><p>以是印咒力故。能令一切魔等被缚。复想自身被金刚甲。作是法已。若澡洗时应依咒律及悉地中洗浴<a href=\"/remen/fashi.html\" class=\"keylink\" target=\"_blank\">法事</a>。当知若但唯用军茶利小心咒。用自浴及自灌顶亦得咒曰</p><p>唵阿蜜哩谛吽沛</p><p>三部用印者。以右手大指捻小指甲上。余三指直舒即是。以是印咒洒身衣。咒水澡浴及着衣等。并得通用。若浴之时当一心忆佛菩萨等。勿令散乱。想于本尊与自身无异而浴。初想本尊及<a href=\"/remen/sanbao.html\" class=\"keylink\" target=\"_blank\">三宝</a>等如在目前。用所浴水三掬而献。是印当以二手如常为掬。但以二大指与二头指头相捻。先奉于<a href=\"/remen/fozhou.html\" class=\"keylink\" target=\"_blank\">佛咒</a>曰(通三)</p><p>唵谛囇谛囇勃陀耶莎嚩(二合引)诃(引)</p><p>次奉于法咒之(通三)</p><p>唵谛囇谛囇达摩耶莎嚩(二合引)诃</p><p>次奉于僧咒曰(通三)</p><p>唵谛囇谛丽僧伽耶莎嚩(二合引)诃(引)</p><p>次奉本尊咒之通三咒曰</p><p>唵遏[口*栗]钳婆伽伴钵啰底车伊漫莎诃</p><p>其奉本尊水时。或诵本咒亦得。是法已随力于所浴河水之中。念于本咒已。徐徐出。取衣着时诵是咒。以水洒衣然后取着咒曰</p><p>唵萨婆怛他揭多地瑟耻多阿摩至皤啰莎嚩 (二合引)诃</p><p>洒水已。次欲着衣时诵是咒曰(通三)</p><p>唵肥摩罗跛哩皤[口*栗]多皤折哩吽</p><p>是咒印者。但以二手各为拳即是。若着一切衣服璎珞头冠环钏及诸严身具等皆诵是咒。作是法时不应起嗔。及邪思惟秽恶及一切不吉祥等皆不应视。若澡浴了趣精舍时。不应跣足而往。心想有八叶莲花以承其足。身与本尊形同。左右皆备天龙八部。前后围绕侍从<a href=\"/remen/xingzhe.html\" class=\"keylink\" target=\"_blank\">行者</a>。复观本尊想在面前俨然分明。所经路中生草木。及诸形像下至畜生形等。不应骑上而度。诸供养物及诸塔影尊像等影师僧等影皆不应踏。至精舍前。更须洗漱如法已而入。初欲入时。临开其户作一吽声而便入之。入室佛前作如是心。三世诸佛菩萨大法王等<a href=\"/remen/changzhu.html\" class=\"keylink\" target=\"_blank\">常住</a>真身。我之肉眼不亲知见。愿以道眼见我归依。作是心已当以三业五体投地殷重而礼。亦当口言我今敬礼。礼已如常<a href=\"/remen/chanhui.html\" class=\"keylink\" target=\"_blank\">忏悔</a><a href=\"/remen/suixi.html\" class=\"keylink\" target=\"_blank\">随喜</a>广发大愿。誓修善等。即便<a href=\"/remen/shaoxiang.html\" class=\"keylink\" target=\"_blank\">烧香</a>。以是香气遂除诸恶鬼神等烧香咒曰。从是以前法金刚等一切部用之</p><p>唵钵头弥儞慕诃耶慕诃耶阇刈慕诃儞莎嚩(二合)诃(引)</p><p>作是法已。复咒水散四方以为护结。是法咒曰</p><p>唵阿[口*路]力莎嚩(二合引)诃(引)</p><p>作是法竟。复作观法。先观一纥哩(二合)字。无量寿如来从是字起身相<a href=\"/remen/yuanman.html\" class=\"keylink\" target=\"_blank\">圆满</a>。从如来身流出妙香乳水。乃成大海。于是海中想一钵啰字化成一龟。其形纵广无量由旬。色如黄金。于龟上想一莲花。其花八叶。叶有三重。其花想从一纥哩字起。于是花中想一苏字。是字两边各想有一吽字。是诸字等共作成一须弥卢山。山有八峰众宝合成。于此山中复观五室。是室外似有五而内是一相。是室中而想有于八大金刚柱。妙宝共成厕钿间错珍奇莹饰。上有摩揭鱼首玉衔宝琐。悬以金铃周垂璎珞帐。以宝帐觉花<a href=\"/remen/zhuangyan.html\" class=\"keylink\" target=\"_blank\">庄严</a>。[糸*畏]佩网带委蕤交连。净光相映颇黎等宝以为其地。而于其上散布名花拘苏摩等。净戒涂香郁馥殊特。解脱烧香氛氲超升。智摩尼灯光彩昱耀。宝树行列香风微触芳含俱发。绮幡缤纷宝盘相杂。间以宝瓶。种种无量夜叉罗刹诸天等类。前后围绕奏诸音乐。及舞金刚舞赞金刚歌。瑞云弥漫。而于云中雨于无量出世香花。满<a href=\"/remen/xukong.html\" class=\"keylink\" target=\"_blank\">虚空</a>中历乱徐坠。种种芳馔香饮交罗。安置而为供养。行法之人应当如是澄渟谛观。与心相应皎如分明。入是观时应诵此咒(此通三部用及前想法亦通然有少别)</p><p>娜莫三曼多勃陀南(一)萨婆他(二)嗢刈(入)谛(三)悉颇啰(二合)呬漫(四)伽伽那緪(五)莎嚩(二合引)诃(引)</p><p>诵是明咒入诸三昧。随心所观皆悉成就。是佛诚言不应妄也。所以先作是观者为欲离于内外所缘令得清净。犹如虚空不着一切。复当净于身故。又诵是咒与心印俱咒曰(此明通三部用)</p><p>唵(一)萨婆皤婆输(上)驮(二)萨婆达摩(三)莎皤皤输(上)驮含</p><p>诵是明咒净身由已。复作是言。<a href=\"/remen/wuliangjie.html\" class=\"keylink\" target=\"_blank\">无量劫</a>来沦流生死。溺烦恼泥不逢良友。而随妄心不能出离。于无上道不起祈求。是故令我发<a href=\"/remen/putixin.html\" class=\"keylink\" target=\"_blank\">菩提心</a>。当口称列阿字。所以称此字者。谓阿字者是无生义。趣空寂门。唯独此门能远尘垢。顺斯法者能除行者无量劫中微尘数罪。譬如净空明日普照。一切幽暗自然开晓。日者慧日空者咒空。以斯慧日照于咒空。深烦恼暗。以澄净心观于空界。遍满其中有如来形。大如胡麻相好周备。是诸如来皆悉在于行者之前。弹指警觉谓行者言。善男子汝若欲发菩提心者。应自观心。尔时行者得斯言已。应当踊跃从座而起。一一于诸如来之前五体投地一心敬礼。礼诸佛时应诵是咒咒曰(通三部用)</p><p>唵萨婆怛他刈多婆陀伴达那羯嚧弭</p><p>诵此咒想礼诸如来已。即自观心。观自心时当诵是咒咒曰</p><p>唵质多钵啰(二合)底吠陀羯嚧弭(通)</p><p>诵斯明咒。于自心<a href=\"/remen/zhongguan.html\" class=\"keylink\" target=\"_blank\">中观</a>于一月。形色圆素未全分明。即白佛言我已见心。犹如于月而未分明。佛言善男子善哉善哉汝已见心。应当诵是明咒重观其心。极令明净咒曰</p><p>唵菩提质多嗢怛波陀夜弭</p><p>诵是明咒观于心月。极清净已。复为坚固菩提心故。于其月上观一金刚莲花。观是花时应诵是明咒咒曰</p><p>唵底瑟吒(二合)跋折啰(二合)钵陀摩</p><p>诵此明咒用观于花于其花上。有一金刚。以是相故名曰金刚莲花。当作是心。即我此心与金刚莲花非异。渐渐开敷光炽盛满无尽。入是金刚莲花开敷三昧之时。复诵是咒曰</p><p>唵悉颇罗钵陀摩</p><p>诵是明咒观于是花。花之光明照于无量恒河沙数诸佛妙刹。于是光中衍韔。莲花部中随修行者所持是事天清润音声。咨屈如是一切方土如来。入是花中。是诸如来入斯花已。即复徐徐缩斯妙花。如旧无异。随力能现是身大小而住之。作是剑花三昧之时。应诵是咒曰</p><p>唵僧褐啰皤折啰钵陀摩</p><p>诵此明咒。敛花随其大小住已。复入金刚莲花之身。三昧金刚此莲花以成我身。入是观时复诵是咒</p><p>唵皤折啰钵陀摩句含三摩庾含摩诃三摩庾含</p><p>观是金刚莲花身已。即便观身自同于彼天状。所以先入观音者。谓欲坚固速发金刚之身。复愿生生必得圣者之身。入观咒印者。当以二手头指以下三指。向外相叉。以二头指以头相拄如莲花叶。并伸竖二大指咒曰(以前共三部用)</p><p>唵纥哩(二合)萨婆迦哩阿地瑟他(二合)莎漫纥哩(二合)</p><p>以是印咒印于四处。心上眉间喉上顶上。咒是为四处。次作自灌顶法。能令行者速得三昧之身。具足成就。是印相者。当以二手如常合掌已。即蹙头指已下四指。头拄偃其指背。作宝莲花形咒曰</p><p>唵地哩摩儞钵头摩阿鼻诜者漫纥哩(二合)</p><p>诵此咒举其印拄于额上。便散分手绕头。至顶后已。寻身徐下。乃至于心住于心上。复以手为金刚拳。各伸头指令直。于右头指面想有一唵字。于左头指上想一恶字。即以二手绕身为擐甲法。作是法已。一切天龙人非人等。皆见行者是金刚身。被金刚甲。诸魔邪等不敢正视。退散驰走不能为害。作是法已。次复于其面前观本法像。自为其状如常相好。又如前说。妙高山观五宝。室中于中室内。一心谛观无量寿如来。具诸相好光明炽盛。于佛右边有观世音自在菩萨。左边大势至菩萨。若更持部中余菩萨等。应安是菩萨。稍近前右畔。如本法所说。一切天神使者。及一切菩萨等。皆随所乐安置。作是观已。即用随所持明咒字。想从头至足一一安布。亦随其义理方便而取。想布字竟。即立作宝车印迎圣者。前所观者名为法身相。今所请者名为慧身。屈彼慧身来就法体。由是义故先观后请。是印相者先以二手平仰向内相叉。以二头指头侧相拄。用以大指向内。拨其中指头。是名宝车印。想是宝车乘五色云。往于妙刹而迎圣者。是印咒曰</p><p>唵都噜都噜吽</p><p>诵此明咒以前印想往已。复以本部心及印。请圣者降赴。心印者以二手十指向内相叉为拳。即抽出右大指向内招之咒曰</p><p>唵阿[口*路]力莎嚩(二合)诃(引)</p><p>前用宝车往迎。次以法请至。相与宝车俱来。就行者所供养处。临至是处舍车就室。复用钩印咒召之。次屈入室。入已作<a href=\"/remen/huanxi.html\" class=\"keylink\" target=\"_blank\">欢喜</a>印法。令诸圣者欢喜。欢喜已即设座令坐。坐印是莲花三昧印也。咒曰</p><p>唵弥啰弥啰耶莎嚩(二合引)诃(引)</p><p>设座竟。即上遏伽水而供养。用本尊咒印上之。上了寻便结界。先地界印。次四方结界。复结虚空界。是与诸部同。结界已。即结诸供养法等。复以香花饮食供养。供养食咒曰</p><p>唵萨婆怛他刈多啰娑啰娑愚嚧怛啰(二合)布阇三摩曳吽</p><p>作是供养已。即对圣者前忏悔发愿<a href=\"/remen/huixiang.html\" class=\"keylink\" target=\"_blank\">回向</a>等。如常可知。即取数子安心念诵。执珠咒曰</p><p>唵皤折啰钵蜜怛啰三昧耶吽</p><p>诵七遍执珠念诵。念诵竟复忏悔。忏悔已发愿。发愿了即诵诸赞颂。歌咏如来及三宝本尊等无量<a href=\"/remen/gongde.html\" class=\"keylink\" target=\"_blank\">功德</a>。复结诸供养印等方便。上遏伽供养。供养已即解界。解界了即是咒了发遣咒曰</p><p>唵讫[口*栗]睹皤萨婆萨埵遏[口*栗]他悉地捺多曳他努伽刈车都含勃陀肥洒焰布娜啰伽摩娜耶唵钵头摩穆</p><p>诵是明咒结合莲花印。举安头上散之。复如前以宝车发遣。印咒发遣时向外拨之。诵斯咒时亦忆解自身所想布字。及用法已。然后<a href=\"/remen/lifo.html\" class=\"keylink\" target=\"_blank\">礼佛</a>而退念诵门竟</p><p>愿我传斯妙法门遵修之者幸速成</p><p>用此微善周法界三世利乐无穷尽</p><p>观自在大悲成就瑜伽莲花部念诵法门</p></div>"
}]