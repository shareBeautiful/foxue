[{
    "title": "一髻文殊师利童子陀罗尼念诵仪轨 第1183部",
    "author": "金刚福寿 译",
    "html": "<div class=\"B1_text\"><p>一髻文殊师利童子陀罗尼念诵<a href=\"/remen/yigui.html\" class=\"keylink\" target=\"_blank\">仪轨</a></p><p>【◇】曩谟(引)曼祚室哩(二合)曳(平声一)矩么(鼻引)【◇】罗部(引)跢野(二)怛涅他(引)唵(引)室哩(二合)【◇】伽(去引)攞陛(四)摩护佉攞陛(五)阿(上)攞【◇】么(鼻)伽攞陛(二合)娑么三(去)满多伽【◇】攞陛娑嚩(二合)贺</p><p>尔时文殊师利法王子于大众中说此陀罗尼已。十方世界一切如来。诸天龙八部。一切大众咸共赞言。善哉善哉文殊师利童真菩萨摩诃萨。汝以大悲愿力。于恶世中为欲[予*令]愍薄福有情故。善能演说此不可思议如意摩尼妙法宝藏。<a href=\"/remen/154932.html\" class=\"keylink\" target=\"_blank\">饶益</a>有情作无尽福利。尔时文殊师利告大众言。我于过去佛所授得此陀罗尼。每于减劫<a href=\"/remen/zhongsheng.html\" class=\"keylink\" target=\"_blank\">众生</a>福尽之处即宣说。令彼恶世善男子善女人<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷求<a href=\"/remen/puti.html\" class=\"keylink\" target=\"_blank\">菩提</a>道。导一切众生速令成就一切善事。越度<a href=\"/remen/shengsi.html\" class=\"keylink\" target=\"_blank\">生死</a>大<a href=\"/remen/kuhai.html\" class=\"keylink\" target=\"_blank\">苦海</a>故。劝令<a href=\"/remen/shouchi.html\" class=\"keylink\" target=\"_blank\">受持</a>神妙章句。若善男子善女人昼夜精勤。常诵此陀罗尼忆念不忘。或但称赞不思议力。劝化他人令其信受。至心持诵此陀罗尼。行饶益行。是善男子善女人。无始已来所有一切五无间等诸恶罪业悉皆消灭。永不沉沦生死大海。永无三涂恶道之怖。随所生处得<a href=\"/remen/suming.html\" class=\"keylink\" target=\"_blank\">宿命</a>智。六根清净诸相具足。妙色端严威德炽盛。所求皆得。先持诸余<a href=\"/remen/zhenyan.html\" class=\"keylink\" target=\"_blank\">真言</a>。一切悉皆成就。凡所施为无不殊胜。若能受持此陀罗尼者。先曾毁犯尸罗三业亏失。悉得清净。消除一切<a href=\"/remen/pojie.html\" class=\"keylink\" target=\"_blank\">破戒</a>罪业。永离恶道常生人天。诸根调柔智惠清净。一切事中悉得通利。于<a href=\"/remen/zhengfa.html\" class=\"keylink\" target=\"_blank\">正法</a>中得深信力。所有言说闻者信受。于怨敌中常得殊胜。一切怨家永息恶心不能相害。一切天龙常随拥护。任运成就广大福德。见者宾伏。以我悲愿深厚无尽福惠饶益一切众生。十方如来诸大菩萨之所护念。众圣加持。誓愿力故。一切<a href=\"/remen/jietuo.html\" class=\"keylink\" target=\"_blank\">解脱</a>无不成就。我今复说。受持此陀罗尼。画像道场<a href=\"/remen/gongyang.html\" class=\"keylink\" target=\"_blank\">供养</a>仪式求成就法<a href=\"/remen/xingzhe.html\" class=\"keylink\" target=\"_blank\">行者</a>。应先择愿宿曜吉祥之日。画人受持八戒洁净。于白緤上或绢素上。画一髻文殊师利菩萨童子形。金色半跏坐千叶白莲花上。左手执青莲华。华上有如意摩尼宝珠。右手指掌向外垂下五指作满愿印。熙怡微笑。种种珠鬘头冠璎珞<a href=\"/remen/zhuangyan.html\" class=\"keylink\" target=\"_blank\">庄严</a>其身。画此像已。于一净室涂拭方坛。从内向外三院布位。安置十七尊。具如如五字轮瑜伽法中所说。应以上妙香美饼菓子精诚供养。置此像于坛东面。行者西面。向东对像。应取白月八日起首念诵。每日诵前真言八百遍或一千遍。便于像前卧一心思念我文殊取睡。则于梦中必见文殊作小童子形。若见此相。当知已蒙加被。诸愿心成。所求皆得。所说言教人皆信受。又法取蜜哩底药(此名白胡[木*舛])诵前真言加持八千遍已。口含此药。若至王宫或百官处。言发向应所求皆得。所说言教信受伏从不敢违逆。又法取帝支缚底药(此名贝多皮阴干)以前真言加持八千遍。置于钵中持而乞食。所须饮食衣服乃至金银七宝须者皆得。众人爱敬竞申供养。一切斗诤之处皆得胜。又于白月八日。于此文殊师利像前。燃灯食三白食。又以白食及种种白花烧白檀香供养。诵此真言八千遍。遍数足已。便就像前眠睡。我文殊师利为现其净妙色身。所愿皆得。每日常与一千金钱。不应贮积。总将供供养<a href=\"/remen/sanbao.html\" class=\"keylink\" target=\"_blank\">三宝</a>及修<a href=\"/remen/gongde.html\" class=\"keylink\" target=\"_blank\">功德</a>。每日诵八百遍。随力随分供养。不应间阙。又法以一银钵加持一百八遍或八百遍或二十一遍。于文殊师利像前安白练上。又以白练覆盖其上。经一宿晨朝手探钵中。得八百金钱。如上所作诸法当宜密作。更不得使一人知闻。唯除同<a href=\"/remen/xingyuan.html\" class=\"keylink\" target=\"_blank\">行愿</a>同求此事者。亲伴一人。必不得向外人说。加被之力当时顿失功。须慎密。若能依教谨慎。日日金钱常供更无断施。已上诸法不可总作。但随意所乐成就一事。仍须先严身心。数数饮牛五净。起慈悲心。昼夜精勤依教无亏。必得现生证上上悉地。心真言曰</p><p>【◇】唵(引)娑么那始哩(二合)吽娑嚩(二合)贺</p><p>随心真言</p><p>【◇】唵(引)阿舍摩[宁*页]吽娑嚩(二合)贺</p><p>结坛界真言</p><p>【◇】唵祢舍摩宁吽(引)娑嚩(二合)贺</p><p>结四方界真言</p><p>【◇】唵(引)三摩难多(吉)摩宁吽娑嚩(二合)贺</p><p>以此真言加持水二十一遍。散于四面即成结界若常于文殊师利菩萨前持诵此真言。日日八百遍不阙。日日常得伍百金钱。便须奉施供养三宝。但有随己分吃用。不得求无义利处违教用之。必不得贮积。应须每日常已种种饼菓供养文殊菩萨。替拔及时分勿令不清净。及自身衣服极须净洁。数数洗浴勿令垢秽。若见非法<a href=\"/remen/shamen.html\" class=\"keylink\" target=\"_blank\">沙门</a><a href=\"/remen/poluomen.html\" class=\"keylink\" target=\"_blank\">婆罗门</a>。或颜色樵顇或非威仪身形丑陋。必不得轻笑毁谤。以大圣文殊种种化现异类之身。试验调伏<a href=\"/remen/xiuxing.html\" class=\"keylink\" target=\"_blank\">修行</a>人心。欲令常起慈愍普皆平等。于一切有情生珍敬心无分别心。无染着心无增爱心。广大无碍。尽当作当来<a href=\"/remen/chengfo.html\" class=\"keylink\" target=\"_blank\">成佛</a>之想。修行者若能如是依教住无分别精勤持诵。所求之愿文殊大圣速为满足。钵中化变日常盈满用无穷尽。又法以昌[廿/补]根用前身真言加持八千返置钵中。持此钵入城乞求。所须衣服悉得随意。又法取安悉香白檀香苏合香。此三种香常用供养。于一切处常说烧此香不得间断。所求愿速得满足。又法取五色线长一寻。诵真言加持一百八遍。结作一结满二十一结。置线结于钵中安像前。随力供养。文殊日日于此钵中现出上上黄金二十一两。此金必不得停贮积集。施用修功德供养三宝用无尽竭。若藏贮积集。便即隐没更不复出。又法有药名数沙波多那。亦名萨沙波(此云白芥子)</p><p>又有药名摩诃弭多(此药出蜀地)。若有大风大雨霖霔久不晴明者。前件二药共置一处。用身真言加持此二药八千遍。掷上<a href=\"/remen/xukong.html\" class=\"keylink\" target=\"_blank\">虚空</a>中。风雨便止。时若炎旱无雨。取数沙波多那加持八千遍。掷散于有龙水中。便即大雨即下。又法将持此加持药散大战阵中。一切刀杖弓箭无堪用者。设用定不伤害。若散置草中或树林或一切田苗稼中者。悉无虫类能伤损者。若散石窟中或竹林间或粳米及余五谷田中。便即增多取之无尽。若散自身头上。一切斗诤之处皆得殊胜。若入王宫乃至大臣家诸百官家。悉皆得奉命恭敬。若散商人贾客之中。货物并无窃盗。凡是贼徒不能侵夺。若散掷四方。一切鬼神夜叉罗刹及诸妖魅不能为害。若散失火之处。火便自灭不能烧物。若散水中。则便停流不动。更有众多余法。不能尽说。但得前法成就有验。已后随自意作者皆成。不劳遍说。决定无疑。此真言有大威德光明不思议力。难可度量。念诵成就者除不至心</p><p>一髻文殊童子速成就无尽宝藏经</p><p>此经上元元年九月十八日。婆罗门嚩日罗(二合)么拏庾洒(二合)唐云金刚福寿。于秦州开元寺轮寺三院□□□□贞元十七年三月翻经沙门再过□□□八硖内忠州萨使君宅。见<a href=\"/remen/tianzhu.html\" class=\"keylink\" target=\"_blank\">天竺</a>僧封勘定入藏记</p><p>[女/女]旧住尊者导师过去日月灯明如来传法圣者八王子之化导之师释迦如来九世祖师。东方金色世界龙种上智尊王如来胎藏海会四波罗蜜之中第二尊四方四佛如来智母大日如来同体别身也身在法界一照三世众圣之母一切慈母发<a href=\"/remen/putixin.html\" class=\"keylink\" target=\"_blank\">菩提心</a>者为<a href=\"/remen/zhengguo.html\" class=\"keylink\" target=\"_blank\">证果</a>之依处源本者也</p><p>文殊慈护真言</p><p>唵没驮昧怛哩(引)耶乞洒(二合)憾(犯土之所可诵也)</p><p>文殊师利忿怒陀罗尼</p><p>唵嚩日罗底乞叉拏(三合)俱卢(二合)驮嗔那嗔那吽泮吒</p><p>用此真护身辟除结界。净诸香花及一切供具等。普当愿众生遇此教。曼殊当知识。速证<a href=\"/remen/banruo.html\" class=\"keylink\" target=\"_blank\">般若</a>功智。疾成无上两足尊</p><p>文殊治疮咒</p><p>那莫萨婆勃(入)驮南阿指多耶诺步多嚧比[口*拏]唵[宋-木+(止/少)]哩娑婆诃</p><p>七佛<a href=\"/fojing/yaoshijing/yuanwen.html\" class=\"keylink\" target=\"_blank\">药师经</a>中疟病心咒</p><p>怛侄他恶窭莫怛啰窭么么窭具丽诃呼(去) [酉*孟](去)末罗末罗末罗竖树囇布啰莎诃</p><p>奉诵七佛名并十二神将名。唱书此咒系之肘后。若差已置清净所(云云)</p><p>善名胜吉祥王如来</p><p>室月智严光音<a href=\"/remen/zizai.html\" class=\"keylink\" target=\"_blank\">自在</a>王如来。金色宝光妙行成就如来。无忧最胜吉祥王如来。法海胜惠游戏<a href=\"/remen/shentong.html\" class=\"keylink\" target=\"_blank\">神通</a>如来。药师琉璃光如来</p><p>药叉咒</p><p>唵(一)俱毗罗(二)莎诃</p><p>康和三年三月七日书了贤觉</p><p>右奉为先妣尊灵出离生死<a href=\"/remen/wangsheng.html\" class=\"keylink\" target=\"_blank\">往生</a>极乐也</p><p>一校了以座主御房御本也</p></div>"
}]