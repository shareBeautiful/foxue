[{
    "title": "圣观自在菩萨心真言瑜伽观行仪轨 第1031部",
    "author": "沙门不空 译",
    "html": "<div class=\"B1_text\"><p>圣观<a href=\"/remen/zizai.html\" class=\"keylink\" target=\"_blank\">自在</a>菩萨心<a href=\"/remen/zhenyan.html\" class=\"keylink\" target=\"_blank\">真言</a>瑜伽观行<a href=\"/remen/yigui.html\" class=\"keylink\" target=\"_blank\">仪轨</a> (出大毗卢遮那成道经)</p><p>开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>不空奉诏译</p><p>夫修瑜伽者。先于静处建立曼荼罗。以香水散洒。以种种时华散于坛上。<a href=\"/remen/xingzhe.html\" class=\"keylink\" target=\"_blank\">行者</a>先须澡浴着新净衣。次入道场对尊像前。五轮投地发殷重心。<a href=\"/remen/dl.html\" class=\"keylink\" target=\"_blank\">顶礼</a>一切如来及诸菩萨。即结跏趺坐。观想诸佛如在目前。然后至诚忏一切罪。作如是言。我某甲自从无始已来。<a href=\"/remen/lunhui.html\" class=\"keylink\" target=\"_blank\">轮回</a><a href=\"/remen/shengsi.html\" class=\"keylink\" target=\"_blank\">生死</a>乃至今日。所造众罪无量无边。不<a href=\"/remen/zijue.html\" class=\"keylink\" target=\"_blank\">自觉</a>知自作教他见作<a href=\"/remen/suixi.html\" class=\"keylink\" target=\"_blank\">随喜</a>。我今<a href=\"/remen/chanhui.html\" class=\"keylink\" target=\"_blank\">忏悔</a>不复更造。唯愿诸佛慈悲摄受。令我罪障速得消灭(如是三说)</p><p>复应自誓受三归依戒。作如是言。诸佛菩萨哀愍护我。我某甲始从今日。乃至当坐<a href=\"/remen/puti.html\" class=\"keylink\" target=\"_blank\">菩提</a>道场。归依如来无上三身。归依方广大乘法藏。归依僧伽诸菩萨众(如是三说)</p><p>我某甲归依佛竟归依法竟归依僧竟。从今已往乃至<a href=\"/remen/chengfo.html\" class=\"keylink\" target=\"_blank\">成佛</a>。更不归余二乘外道。唯愿诸佛慈悲摄受</p><p>次应舍身<a href=\"/remen/gongyang.html\" class=\"keylink\" target=\"_blank\">供养</a>。应作是言。诸佛菩萨愿哀愍故。摄受于我。从今已往乃至成佛。我常舍身供养一切如来及诸菩萨。唯愿慈悲哀愍加护(如是三说)</p><p>次于最下方空中。观贺字黑色。其字变成风轮。其形半月。于风轮上。应观嚩字白色。其字变成水轮其形<a href=\"/remen/yuanman.html\" class=\"keylink\" target=\"_blank\">圆满</a>。于水轮上。应观啰字金色。其字变成猛利金刚杵。流出金刚火焰其形三角。从下向上至于地轮及以自身。火焰焚烧唯有灰烬。即以此灰变成金刚轮。其轮白色坚密。随量大小其形正方。次于金刚轮上。观想八叶大莲华。具宝须蕊。于莲华台上。想娑(上)字黄金色。其字具无量光明。变此娑字成圣观自在菩萨。结跏趺坐身如金色。圆光炽盛。身披轻縠缯彩衣着赤色裙。左手当脐执未敷莲华。右手当胸作开华叶势。具头冠璎珞。首戴无量寿佛住于定相。作是观已。即结<a href=\"/remen/sanmei.html\" class=\"keylink\" target=\"_blank\">三昧</a>耶印</p><p>以二手当心。密合掌并竖二大指。诵真言曰</p><p>那莫三满多母驮(引)南(引)阿(上)三(去)铭底哩(二合)三铭三(去)么(鼻)曳(引)娑嚩(二合引)贺(引)</p><p>诵真言三遍。以印印五处加持。所谓额右肩左肩心喉顶上散之。由结此印。即能速满十地<a href=\"/remen/xingyuan.html\" class=\"keylink\" target=\"_blank\">行愿</a>十波罗蜜。能见一切如来地。能超过法道界。所谓超过胜解地净心地如来地(名超过法道界)</p><p>次结法界生印</p><p>以二手各作金刚拳侧相着。竖二头指头侧相拄。置于顶上。即于顶上想囕字。从字流出白色光。遍照自身及以内外。即观自身等同法界。诵真言曰</p><p>那莫三(去)满多母驮(引)南(引)达磨驮(引)都娑嚩(二合)婆(引去)嚩句(引)憾</p><p>诵真言三遍。以印从顶上便分。二拳两边徐徐下散</p><p>次结转法轮印</p><p>以二手当心。背相附以右押左。四指互相钩。左手大拇指。秘于右手掌中。以右手大拇指头相拄。观自身如金刚萨埵菩萨。左手执金刚铃置于左[膫-(日/小)+(夸-大)]上。右手持五股杵当心作跳踯势。身如白月色顶戴五佛冠坐月轮中。诵真言曰</p><p>娜莫三(去)满多嚩日啰(二合引)喃(引)嚩日啰(二合引)怛么(二合)句(引)憾</p><p>诵真言三遍已。即于顶上散印</p><p>次结大日如来剑印</p><p>以二手当心合掌。屈二头指中节横相跓。以二大拇指。并押二头指上节如剑形。结此印已。即观自心中有八叶莲华。于莲华中想阿(上)字。放金色光与印相应。想彼阿(上)字了一切法本来不生。即诵真言曰</p><p>娜莫三(去)满多母驮(引)南(引)恶(引)尾(引)啰吽(引)欠</p><p>诵真言八遍。以印如前加持自身五处。于顶上散印</p><p>次结普供养印</p><p>以二手合掌。右押左交上节即成。诵真言曰</p><p>娜莫三(去)满多母驮(引)南萨嚩他(去引)欠嗢娜蘖(二合)帝飒颇(二合)啰呬(引)[牟*含]誐誐曩剑(平)娑嚩(二合引)贺(引)</p><p>结印当心。诵真言五遍。想从印流出无量无边香华饮食。供养尽<a href=\"/remen/xukong.html\" class=\"keylink\" target=\"_blank\">虚空</a>遍法界一切贤圣。于顶上散印</p><p>次观行布字法</p><p>修瑜伽者应观想。自身眉间置吽字。赤金色。变成白毫相。于脑交缝内置暗字。白色光满其脑中。于顶上置囕(上)字。作赤色光分焰上掣。于佛顶上应想唵字白色光照法界。于自右足掌置娑嚩(二合)字。左足掌置贺字。即观自心为<a href=\"/remen/putixin.html\" class=\"keylink\" target=\"_blank\">菩提心</a>。离一切我离蕴处界能取所取。于法平等。了知自心本来不生空无<a href=\"/remen/zixing.html\" class=\"keylink\" target=\"_blank\">自性</a>。是故应当观察。自心非我人<a href=\"/remen/zhongsheng.html\" class=\"keylink\" target=\"_blank\">众生</a>寿者等性。何以故。彼我人等性。无所造作无所得故。我人等本无。宁有自性。即得远离一切我见。是心亦非蕴处界性。何以故。此蕴等性。于胜义中实不可得故。蕴处界分别自性。即非彼心。是心亦非能取所取。非彼能取<a href=\"/remen/wangxiang.html\" class=\"keylink\" target=\"_blank\">妄想</a>之心。非彼所取青黄等相故。<a href=\"/remen/shizun.html\" class=\"keylink\" target=\"_blank\">世尊</a>言。心不住内亦不住外不住中间。何以故。本来清净无分别故。如是观察则知自心<a href=\"/remen/wuwo.html\" class=\"keylink\" target=\"_blank\">无我</a>平等。了一切法本来不生。离妄分别。皆无自性犹如虚空。缘诸有情思惟愍念。彼无始来不知自心本来清净。妄生分别颠倒鬼魅之所啖嚼。于生死中受种种苦。我今云何起大<a href=\"/remen/jingjin.html\" class=\"keylink\" target=\"_blank\">精进</a>。令诸有情<a href=\"/remen/juewu.html\" class=\"keylink\" target=\"_blank\">觉悟</a>自心。了清净法。令彼远离虚妄分别。如是大悲为菩提心。发是心已。于啰字上具圆点。即为囕字为法界种子。想二啰字置二眼中。如盛灯光普照一切。用此光明<a href=\"/remen/zhihui.html\" class=\"keylink\" target=\"_blank\">智慧</a>之眼。观自心中所置阿(上)字。了一切法本来不生。即于阿字流出白色光明。照无边尘沙世界。除一切有情身中无明痴闇。即想自身转成毗卢遮那如来。具头冠璎珞坐白莲华。身如金色光明照曜住三摩地。相应如是观</p><p>次结观自在菩萨心印</p><p>以二手内相叉。翘竖二大拇指。印相即成。结印当心。诵观自在菩萨心真言七遍。以印加持心额喉顶。诵真言曰</p><p>唵阿(去引)嚧(引)力迦(迦半音呼)娑嚩(二合引)贺(引)</p><p>随诵真言。以右大拇指向身招之。即成召请即观本尊心上有圆满寂静月轮。于月轮中右旋安布陀罗尼字。其字皆放白色光遍周法界。其光还入行者顶。于修瑜伽者心月轮中。准前右旋布列了了分明。其字复放光明。准前作观。如是观已。修瑜伽者自身与本尊观自在菩萨身。等无差别。如彼镜像不一不异</p><p>次应思惟字义。阿(上)字门者一切法本不生故。啰字门者一切法远离尘故。攞字门者一切<a href=\"/remen/faxiang.html\" class=\"keylink\" target=\"_blank\">法相</a>不可得故。此攞字为加声。变成力字。从此力字中。流出迦字。迦字门者一切法无造作故。应如是观系心于真言文字之上。即思字下所诠义门。谓本来不生等如上四义如是作观终而复始。名为三摩地念诵。若作出声念者。于真言中应作此句。诵真言曰</p><p>唵阿(去引)嚧(引)力迦(力者中含迦字也)枳(引)啰底(二合丁异反下同)[口*落]乞洒弭(去)尾步底铭娜娜娑嚩(二合引)贺</p><p>次应观前阿嚧力迦等四字黄金色。诵前真言即得增益。法中所求皆得。前所观心中阿(上)字及脑中暗字。体是一也。眼中啰字顶上囕字。如是四字义。以成自身等觉句也。复观菩提心。即结前三昧耶印。及结前法界生转法轮并剑印等。加持自身五处。各诵本真言。即<a href=\"/remen/lifo.html\" class=\"keylink\" target=\"_blank\">礼佛</a>发愿<a href=\"/remen/huixiang.html\" class=\"keylink\" target=\"_blank\">回向</a>已出道场。常转大乘华严<a href=\"/remen/banruo.html\" class=\"keylink\" target=\"_blank\">般若</a>等教。及印佛印塔经行。旋绕窣堵波令速成就</p><p>圣观自在菩萨心真言瑜伽观行仪轨</p></div>"
}]