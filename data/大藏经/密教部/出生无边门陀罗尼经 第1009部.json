[{
    "title": "出生无边门陀罗尼经 第1009部",
    "author": "沙门不空 译",
    "html": "<div class=\"B1_text\"><p>出生无边门陀罗尼经</p><p>开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>不空奉诏译</p><p>如是我闻。一时薄伽梵住毗舍离大林重楼阁。与大苾刍众八千人俱。众多菩萨摩诃萨。尔时<a href=\"/remen/shizun.html\" class=\"keylink\" target=\"_blank\">世尊</a>以念具慧知我弃舍寿行。却后三月当般<a href=\"/remen/niepan.html\" class=\"keylink\" target=\"_blank\">涅槃</a>。时世尊即命具寿大目揵连。往<a href=\"/remen/daqianshijie.html\" class=\"keylink\" target=\"_blank\">大千世界</a>。遍告诸苾刍。咸皆集会于大林重楼阁。大目揵连白佛言。唯然奉教。即<a href=\"/remen/shana.html\" class=\"keylink\" target=\"_blank\">刹那</a>顷以自神足力。到须弥顶以大音声。宣告大千世界</p><p>汝等咸听此世界其中有情<a href=\"/remen/fodizi.html\" class=\"keylink\" target=\"_blank\">佛弟子</a></p><p>大师今当降法雨愿乐听者咸来集</p><p>尔时即四万苾刍。皆来集会于大林重楼阁。是诸苾刍既见世尊。顶<a href=\"/remen/lifo.html\" class=\"keylink\" target=\"_blank\">礼佛</a>足却坐一面</p><p>尔时<a href=\"/remen/sheli.html\" class=\"keylink\" target=\"_blank\">舍利</a>弗承佛威力作是念。我当应作如是色类<a href=\"/remen/shentong.html\" class=\"keylink\" target=\"_blank\">神通</a>现行。由此神通现行作已。乃至三千大千世界中住者。或声闻乘者缘觉乘者大乘者。我皆令集会于大林重楼阁。时舍利弗即作如是神通现行。由此神通现行。乃至三千大千世界中住者。或声闻乘者缘觉乘者大乘者。悉皆来集会于大林重楼阁。彼等皆来见世尊已。头面礼足绕佛三匝退坐一面</p><p>尔时世尊即告诸大菩萨摩诃萨。所谓不<a href=\"/remen/kongjian.html\" class=\"keylink\" target=\"_blank\">空见</a>菩萨。文殊师利童真菩萨。灭恶趣菩萨。断忧暗菩萨。除一切盖障菩萨。网光菩萨灭一切境界慧菩萨。观<a href=\"/remen/zizai.html\" class=\"keylink\" target=\"_blank\">自在</a>菩萨。不疲倦意菩萨。香象菩萨。勇猛菩萨。<a href=\"/remen/xukong.html\" class=\"keylink\" target=\"_blank\">虚空</a>库菩萨。无量光菩萨。月光菩萨。智幢菩萨贤护菩萨。海慧菩萨。无尽慧菩萨。金刚藏菩萨。虚空藏菩萨。普贤菩萨。辩积菩萨。慈氏菩萨。汝等可往十方恒河沙数佛国土。召集末后身菩萨一生补处菩萨不退转菩萨得无生法忍菩萨或信解菩萨。彼等皆令集会于大林重楼阁即时彼诸菩萨承佛圣旨。闻已唯然世尊。即于刹那顷作如是神通境界。由此神通境界。于大林重楼阁。不可说不可说百千俱胝那庾多。住末后身菩萨皆来集会。复有九十俱胝百千那庾多一生补处菩萨。皆来集会。复有三那庾多百千不退转菩萨皆来集会。复有三十俱胝百千那庾多得无生法忍菩萨皆来集会。复有八俱胝那庾多百千或信解菩萨。如是等菩萨皆来集会。彼等来见世尊已头面礼足。绕佛三匝退坐一面</p><p>时舍利弗见大菩萨集会。即作是念。我当于如来应供正遍知问如是义理。由闻如是随应义理记别。于菩萨摩诃萨。断一切疑速得无碍辩才<a href=\"/remen/zhihui.html\" class=\"keylink\" target=\"_blank\">智慧</a>。于殑伽沙数佛土。于诸如来听闻法要。闻已悉皆<a href=\"/remen/shouchi.html\" class=\"keylink\" target=\"_blank\">受持</a>。乃至得无上<a href=\"/remen/puti.html\" class=\"keylink\" target=\"_blank\">菩提</a>。于其中间所闻法要念持不忘。菩萨有四清净行法。何谓四法。有情清净法清净愿清净佛土<a href=\"/remen/zhuangyan.html\" class=\"keylink\" target=\"_blank\">庄严</a><a href=\"/remen/gongde.html\" class=\"keylink\" target=\"_blank\">功德</a>清净。得彼法已。有四种悦意法。身悦意语悦意心悦意生悦意。得彼法已。能入四陀罗尼门。云何为四。所谓入出生无尽陀罗尼门。入<a href=\"/remen/zhongsheng.html\" class=\"keylink\" target=\"_blank\">众生</a>根善巧陀罗尼门。入业报善巧无为陀罗尼门。入甚深法忍陀罗尼门。时舍利弗如是义理如前所说。决定思惟广为世尊宣说。唯愿世尊所说义理法要。于诸菩萨<a href=\"/remen/xiuxing.html\" class=\"keylink\" target=\"_blank\">修行</a>得清净。唯愿世尊敷演说之。如是说已告舍利弗言。善哉善哉舍利弗。汝能愍念多人安乐哀愍。谓多人利乐人天。汝能问如是义。汝当善听极善听思惟系念。吾当为说。舍利弗从佛闻已。唯然世尊愿为宣说。时世尊告舍利弗。菩萨摩诃萨于诸一切法。不取不着应当受持此<a href=\"/remen/zhenyan.html\" class=\"keylink\" target=\"_blank\">真言</a>陀罗尼句</p><p>怛儞也(二合)他阿宁(尼经反一)阿嵠(二)么嵠(三)目嵠 (四)三曼多目嵠(五)素迷(六)婆底(丁以反)也啰迷(七)扫底欲讫低(二合八)儞噜讫谛(二合九)儞儞噜讫底(二合十)钵啰(二合)陛(十一)呬黎(十二)呬里迦[廿/月*(日/(句-口+匕))]鞞[廿/月*(日/(句-口+匕))]鞞(二合十三)迦[廿/月*(日/(句-口+匕))]波(二合)私娑(引)黎(十四)娑啰嚩底(二合十五)呬黎(十六)呬黎(十七)呬黎(十八)呬黎(十九)呬黎(二十)呬黎(二十一)呬里(二十二)呬里黎(二十三)摩诃呬呬赞奶(二十四)遮嚩泥(二十五)折啰(引)遮啰泥(二十六)阿折黎(二十七)么折黎(二十八)阿难帝(二十九)阿难多蘖底(三十)阿啰儜(三十一)湿么泥(三十二)湿嚩波泥(三十三)湿靺怛儜(三十四)湿弹帝(三十五)达磨驮嚟(三十六)儞 (引)呵嚟(三十七)涅(宁逸反)呵黎(三十八)微么黎(三十九)尸罗尾戍驮宁(四十)钵啰(二合)讫哩(二合)底儞(引)波宁(四十一)皤(去)嚩尾皤嚩宁(四十二)阿僧霓(四十三)阿僧俄尾呵嚟(四十四)娜迷(四十五)微么黎(四十六)微么罗钵啰(二合)鞞(四十七)僧迦哩洒(二合)儞(四十八)地黎(四十九)地地嚟 (五十)摩诃地地嚟(五十一)也世(五十二)也戍嚩底(五十三)者黎(五十四)阿者黎(五十五)么者黎(五十六)三么者黎(五十七)涅哩(二合)荼(上)散地(五十八)苏悉体(听以反)嚟(五十九)阿僧霓(六十)阿僧誐微诃嚟阿僧誐涅哩(二合)呵(引)黎(六十一)儞(引)呵啰微么黎(六十二)儞呵啰戍驮泥(六十三)涅哩(二合)荼苏迷(六十四)迷体(二合)嚟(六十五)娑他(二合)迷(六十六)悉他(二合)么靺底(六十七)么诃钵啰(二合)鞞(六十八)三曼多钵啰(二合)陛(六十九)微补罗钵啰(二合)陛(七十)微补罗啰湿迷(七十一)三曼多目嵠(七十二)萨嚩怛啰(二合引)努蘖低(七十三)阿那砌泥(七十四)驮啰抳(七十五)达磨儞驮那愚(于句反七十六)怛嚟(二合七十七)三曼多皤捺黎(二合七十八)萨嚩怛他蘖多地瑟咤(二合)那地瑟耻(二合)谛(七十九)娑嚩(二合)诃</p><p>说是陀罗尼已。告舍利弗。当受持此陀罗尼时。菩萨摩诃萨不思惟有为<a href=\"/remen/wuweifa.html\" class=\"keylink\" target=\"_blank\">无为法</a>。无所得不诽谤不弃舍。不执受不开发。彼所得于断于修不生增益。不作不非作不现行。不见法合不见法散。不见法生不见过去法灭。不见未来现在法增减。不施设于法有益无益。但应<a href=\"/remen/nianfo.html\" class=\"keylink\" target=\"_blank\">念佛</a>三摩地。修习之时无色非无色。<a href=\"/remen/wuxiang.html\" class=\"keylink\" target=\"_blank\">无相</a>非无相。无随形好非无随形好。无识非无识。无<a href=\"/remen/fannao.html\" class=\"keylink\" target=\"_blank\">烦恼</a>非无烦恼。无戒非无戒。无三摩地非无三摩地。无慧非无慧。无<a href=\"/remen/jietuo.html\" class=\"keylink\" target=\"_blank\">解脱</a>非无解脱。无解脱知见。非无解脱知见。非生非无生。非族姓非不族姓。非眷属非无眷属。非住非无住。非得非无得。非现证非无现证。非烦恼尽非无烦恼尽。非蕴界处非无蕴界处。非智非无智。非<a href=\"/remen/shuofa.html\" class=\"keylink\" target=\"_blank\">说法</a>非无说法。非自清净非他清净。非有情清净非无有情清净。非自利非他利。非法非调伏。非身清净非语清净。非意清净非行清净。非前际行清净非后际行清净。非现世行清净。非自形非他形。舍利弗此之菩萨。入一切法无言说。念佛<a href=\"/remen/sanmei.html\" class=\"keylink\" target=\"_blank\">三昧</a>一切法平等。得名<a href=\"/remen/wuwei.html\" class=\"keylink\" target=\"_blank\">无畏</a>陀罗尼住持胜义。得名决定一切意乐<a href=\"/remen/yuanman.html\" class=\"keylink\" target=\"_blank\">圆满</a>三摩地。一切善根智慧积集。不由他力法藏族姓随形相好。名不被他[夌*欠]辱陀罗尼最胜魔求善巧。亦名超一切魔业陀罗尼。舍利弗若菩萨得此出生无边门陀罗尼义。得不退转。速疾<a href=\"/remen/zhengde.html\" class=\"keylink\" target=\"_blank\">证得</a>无上正等菩提。何以故。于此一切<a href=\"/remen/fofa.html\" class=\"keylink\" target=\"_blank\">佛法</a>功德之藏。决定亦于是一切菩萨行。差别由无相陀罗尼获得。尔时世尊说伽他曰</p><p>不求于空法不戏论菩提</p><p>不倾动法界则得陀罗尼</p><p>应当听此经无尽陀罗尼</p><p>由是智成就从此证菩提</p><p>持此陀罗尼菩萨得无畏</p><p>于诸十方佛得闻殊胜法</p><p>能知胜妙法诸义文相应</p><p>由如日光曜得句义亦然</p><p>获得殊胜法广大陀罗尼</p><p>一切皆现前由持此经故</p><p>若有诸有情住劫问难者</p><p>悉皆断彼疑智慧皆无尽</p><p>法王之长子得近胜菩提</p><p>委寄佛法藏由爱此经故</p><p>有情皆爱乐诸佛亦怜愍</p><p>名闻遍<a href=\"/remen/shijian.html\" class=\"keylink\" target=\"_blank\">世间</a>由持陀罗尼</p><p>八十俱胝佛临命终时现</p><p>申手接彼人由持陀罗尼</p><p>千俱胝劫中先作众罪业</p><p>一月皆清净由持陀罗尼</p><p>菩萨福德聚俱胝劫积集</p><p>一月超于彼由持陀罗尼</p><p><a href=\"/remen/sanjie.html\" class=\"keylink\" target=\"_blank\">三界</a>诸有情假使尽为魔</p><p>不能为障难由持此经故</p><p>念行及智慧得殊胜闻持</p><p>常转于舌端乃至证菩提</p><p>如说于此经决定得总持</p><p>如来于此说于中得菩提</p><p>由闻此总持燃灯授我记</p><p>刹那见诸佛数如殑伽沙</p><p>若欲知诸佛悉皆所说法</p><p>应当习此经悉皆疾获得</p><p>佛刹为清净声闻得成就</p><p>光相皆清净此经皆能作</p><p>应为不放逸七日当思惟</p><p>八十俱胝佛授与陀罗尼</p><p>思惟勿应思不思慎莫思</p><p>所思勿应思则得陀罗尼</p><p>犹如入大海不求诸财宝</p><p>得此陀罗尼不求余安乐</p><p>得近于正觉是故汝当习</p><p>获得寂静句即得三菩提</p><p>尔时世尊复告舍利弗。菩萨有四法成就。得此陀罗尼。何者为四。所谓不着贪欲。于诸有情不生嫉妒。一切自己财物舍施心无追悔。昼夜爱法与法自娱。舍利弗菩萨摩诃萨。由成就四法得陀罗尼</p><p>尔时世尊复说伽他曰</p><p>应弃臭秽欲弊恶魔之境</p><p>由此为<a href=\"/remen/diyu.html\" class=\"keylink\" target=\"_blank\">地狱</a>亦为恶趣因</p><p>于他勿嫉妒为亲名利故</p><p>慈目视众生得大威妙色</p><p>众生所诤讼积聚为根本</p><p>是故应弃贪舍贪得总持</p><p>昼夜专求法一心求菩提</p><p>陀罗尼现前由习如是经</p><p>复次舍利弗菩萨摩诃萨。成就四法得陀罗尼。云何为四。所谓习阿兰若极无诤处。住深法忍辱力。不着利养恭敬名闻。于诸所爱物。舍施而不顾恋。乃至于身命。舍利弗由成就此四法。即得陀罗尼</p><p>尔时世尊复说伽他曰</p><p>应住兰若佛称赞住彼勿应轻他人</p><p>当乐甚深之法忍精勤由如救头燃</p><p>勿于利养生贪着由此<a href=\"/remen/yinyuan1.html\" class=\"keylink\" target=\"_blank\">因缘</a>成矫行</p><p>精粗知足犹如鸟得为人身作果实</p><p>奇哉善获如来法弃舍宅舍多苦本</p><p>应当清净身口意深生恭敬于佛法</p><p>贪利之人无念慧无信无戒无思法</p><p>菩提遥远如空地是故远离贪爱心</p><p>复次舍利弗菩萨摩诃萨。成就四法得此陀罗尼。云何为四。所谓入八字义。何者为八。谓</p><p>◇跛字者胜义。随入一切法<a href=\"/remen/wuwo.html\" class=\"keylink\" target=\"_blank\">无我</a></p><p>◇攞字者相随形好无相随形好故。随入一切如来法身</p><p>◇嚩字者愚夫法<a href=\"/remen/shengren.html\" class=\"keylink\" target=\"_blank\">圣人</a>法。随入无二无别</p><p>◇惹字者生老死非生老死去不去。随入无生无灭</p><p>◇迦字者业异熟。随入非业异熟</p><p>◇驮字者陀罗尼法要空无相无愿。随入法界</p><p>◇舍字者奢摩他毗钵舍那。非奢摩他毗钵舍那一切法。随入真如</p><p>◇乞洒(二合)字者一切法刹那无尽无坏无身本寂故。随入一切法涅槃。如是八字义应当随入。此是入初义。于此陀罗尼法要。善应书写当受持之。即随入第二义。于此陀罗尼法要。半月半月当读勤加修习系念。则随入第三义。于此陀罗尼法要。修习菩萨摩诃萨。应当劝发慰喻赞叹一切众生。令修学此陀罗尼。则随入第四义。舍利弗菩萨摩诃萨由此四法成就。得是陀罗尼</p><p>尔时世尊复说伽他曰</p><p>思惟八字义书写持此经</p><p>半月当读习亦劝他有情</p><p>近菩提广慧现见一切佛</p><p>所住十方界从彼学生信</p><p>舍利弗菩萨摩诃萨。修习此陀罗尼者。得四种功德。何者为四。所谓十方一切诸佛如来咸皆摄受。无诸魔障。<a href=\"/remen/yezhang.html\" class=\"keylink\" target=\"_blank\">业障</a>速得远离。获得无碍辩才。舍利弗菩萨摩诃萨。由习此陀罗尼。得四种功德</p><p>尔时世尊复说伽他曰</p><p>诸佛皆摄受魔众不得便</p><p>业障速远离得无碍辩才</p><p>舍利弗古往过去无数过无数广大高远<a href=\"/remen/wuliangjie.html\" class=\"keylink\" target=\"_blank\">无量劫</a>。是时有佛。名宝吉祥威光王劫如来应供正遍知。出兴于世。明行足善逝世间解无上士调御丈夫<a href=\"/remen/tianren.html\" class=\"keylink\" target=\"_blank\">天人</a>师佛世尊。复次舍利弗彼宝吉祥威光王劫如来般涅槃时。有人王名持光转轮圣王。具足七宝。彼王有子。号不思议功德宝吉祥。年始十六。从彼佛闻此出生无边门陀罗尼法要。才闻是陀罗尼精勤而住。七万岁未曾睡眠。不贪王位及身命财。七万岁一向宴默胁不着地。于九万俱胝佛所。听闻<a href=\"/remen/zhengfa.html\" class=\"keylink\" target=\"_blank\">正法</a>。闻已悉皆总持。即承事彼宝吉祥威光王劫如来应供正遍知。即于彼佛所而得<a href=\"/remen/chujia.html\" class=\"keylink\" target=\"_blank\">出家</a>。却后九万岁。成就此出生无边门陀罗尼。既成就已。广为一切有情而敷演之。即于一生中八万俱胝那庾多众生。建立无上正等菩提。得不退地。舍利弗于彼会中。有长者子名日月幢。从法师苾刍。闻此出生无边门陀罗尼。门已深生<a href=\"/remen/suixi.html\" class=\"keylink\" target=\"_blank\">随喜</a>。由此随喜善根。于九万俱胝佛所听闻正法。闻已悉皆总持。则为得胜陀罗尼者。最胜端严语者。最胜不断辩才者。彼等众多佛于三劫中恭敬承事。却后三劫证无上正等菩提。舍利弗或有犹豫生疑异慧者。当彼异时。其月幢长者子不应如是见。何以故其燃灯佛彼时为月幢长者子。舍利弗或有犹豫生疑异慧者。当彼异时。其不思议功德宝吉祥法师者。不应如是见。何以故其无量寿如来。彼时为不思议功德宝吉祥法师。舍利弗我等贤劫中菩萨摩诃萨。闻此经已深生随喜。由随喜善根。弃背四十俱胝劫<a href=\"/remen/liuzhuan.html\" class=\"keylink\" target=\"_blank\">流转</a><a href=\"/remen/shengsi.html\" class=\"keylink\" target=\"_blank\">生死</a>。于九万俱胝佛所听闻正法。咸皆得为胜陀罗尼者。最胜端严语者。最胜不断辩才者。是故舍利弗欲求速疾无上正等菩提者。菩萨摩诃萨于此法。乃至作随喜修习。何以故则彼菩萨得不退转地。承事法师。于无上菩提为因。何况书写受持读诵。<a href=\"/remen/zhengnian.html\" class=\"keylink\" target=\"_blank\">正念</a>思惟为他人说。此福德聚唯除如来。一切有情不知其量。不可知不可思。尔时世尊复说伽他曰</p><p>闻此经已生随喜书写受持及读诵</p><p>一切众生不能测福德流注生不绝</p><p>一切生中见诸佛获得净信不思议</p><p>解了深经及理趣速疾<a href=\"/remen/juewu.html\" class=\"keylink\" target=\"_blank\">觉悟</a>胜菩提</p><p>彼不坏失三摩地不失神通陀罗尼</p><p>不失色财及见佛乃至未证无上觉</p><p>我念古往于前生为长者子闻总持</p><p>亲睹诸佛如恒沙随喜觉悟大菩提</p><p>然灯昔为长者子无边光明于前生</p><p>佛无量寿为法师我等贤劫皆随喜</p><p>乐欲速疾证菩提欲得速疾摧诸魔</p><p>愿乐百福相庄严由此加行得不难</p><p>若世界如殑伽沙悉皆舍施满七宝</p><p>书持从所生福德譬喻舍施彼不及</p><p>是故闻已专精勤智慧菩萨受持此</p><p>书写总持思惟者我说菩提得不难</p><p>复次舍利弗于此出生无边门陀罗尼。加行菩萨摩诃萨。有八大药叉住雪山中。皆来增加修<a href=\"/remen/xingzhe.html\" class=\"keylink\" target=\"_blank\">行者</a>身。威力昼夜加持拥护。何者为八。所谓初名戍啰药叉(唐言勇猛)次名涅哩(二合)荼药叉(唐言坚固)三名钵啰(二合)部药叉(唐言主宰)四名那罗延末罗(二合)药叉(唐言那罗延力)五名左哩怛啰(二合)末底药叉(唐言行慧)六名讷达沙药叉(唐言难摧)七名迦拏啰药叉(唐言嘊喍)八名苏磨呼药叉(唐言妙臂)</p><p>彼等悉皆来时修行者应当澡浴着新净衣。应习经行不惜身命。应起大慈心普遍一切众生。应当诵念此陀罗尼。彼八大药叉速疾示其行者。诸门有八大菩萨。生欲界天。彼等亦来加持摄受。何者为八。所谓遍照菩萨照明菩萨慧光菩萨。日光菩萨。警觉菩萨。满一切意乐菩萨。星宿王菩萨。行慧菩萨。彼八菩萨摩诃萨。得陀罗尼住加行修习陀罗尼。加行菩萨。住实期信。知恩报恩爱乐佛法。住深法忍。修陀罗尼习经行者菩萨摩诃萨。于财于法应习平等性。乃至舍施微少。尚习平等。何况于多。世尊说是陀罗尼时。三十殑伽沙数那庾多百千俱胝菩萨。由得此出生无边门陀罗尼。于无上正等菩提得不退转。百六十频婆罗人天。先所未发阿耨多罗三藐三菩提。发无上<a href=\"/remen/putixin.html\" class=\"keylink\" target=\"_blank\">菩提心</a></p><p>尔时舍利弗白佛言。世尊云何名此经。我当受持。佛告舍利弗是故此经。名出生无边门。汝当受持。亦名决定得萨婆若智。汝当受持。亦名决定出生菩萨汝当受持。亦名摧坏魔众。汝当受持。佛说是经已。具寿舍利弗与大菩萨天人阿修罗乾闼婆等。皆大<a href=\"/remen/huanxi.html\" class=\"keylink\" target=\"_blank\">欢喜</a>。信受奉行</p><p>出生无边门陀罗尼经</p><p>【◇】</p></div>"
}]