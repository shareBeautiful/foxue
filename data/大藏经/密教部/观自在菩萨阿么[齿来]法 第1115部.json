[{
    "title": "观自在菩萨阿么[齿*来]法 第1115部",
    "author": "未知",
    "html": "<div class=\"B1_text\"><p>观<a href=\"/remen/zizai.html\" class=\"keylink\" target=\"_blank\">自在</a>菩萨阿么[齿*来]法 (此云<a href=\"/remen/wuwei.html\" class=\"keylink\" target=\"_blank\">无畏</a>又云宽广)</p><p>昔于阗国有清信士。精心持念观自在菩萨<a href=\"/remen/zhenyan.html\" class=\"keylink\" target=\"_blank\">真言</a>。愿见大圣弥历年岁不遂宿心。执志不易倍复精勤。后于一夕闻空中声曰。汝往邻国谒彼某王。<a href=\"/remen/xingzhe.html\" class=\"keylink\" target=\"_blank\">行者</a>依言即往彼国。闻王法令非常严酷。有犯必刑。<a href=\"/remen/xiuxing.html\" class=\"keylink\" target=\"_blank\">修行</a>者遂谒其王。因蒙汲引询问所欲白。以本求遂近入后宫。悉如佛刹土。王乃观自在菩萨也。行者白菩萨曰。大圣治化岂用于刑戮。大悲何在。菩萨告曰。此土<a href=\"/remen/zhongsheng.html\" class=\"keylink\" target=\"_blank\">众生</a>刚强难制。吾慜诱道分身为王。所刑戮者皆化人耳。使彼犷俗畏威从风。政令若成吾当隐矣。行者被王留住数月。通悟大乘后乃辞归。默然而许。修行者白菩萨言。<a href=\"/remen/dizi.html\" class=\"keylink\" target=\"_blank\">弟子</a>有幸遇。大圣慈悲得见闻法。亲沐慈化十二季来方获斯验。于未来世求见菩萨者。宿心不易久受勤苦。空无所成。疑心一起谤法获罪。唯愿慈悲示未来法要。菩萨告言。我有阿么[齿*来]真言章句。今受与汝。<a href=\"/remen/gongyang.html\" class=\"keylink\" target=\"_blank\">供养</a>简易。又时日不多。志心诵持。吾当现身满彼所愿。修行者既蒙教诲辞归本国流传。信士五天获验其数非一。但依教精修皆见菩萨。此五浊津梁<a href=\"/remen/kuhai.html\" class=\"keylink\" target=\"_blank\">苦海</a>艥观自在阿么[齿*来]真言曰</p><p>曩谟啰怛曩怛啰夜野曩莫阿哩野嚩路枳帝湿嚩啰野冒地萨怛嚩野摩贺萨怛嚩(二合)野摩贺迦噜抳迦野怛儞也他阿么[齿*来]钵啰么[齿*来]尾么[齿*来]多啰[齿*来]三钵啰比野[齿*来]伊里宁只里宁吉里宁阿噜贺宁儞噜贺宁驮啰宁驮罗宁驮跛宁阿嚩多啰宁萨嚩多啰宁[(上/夭)*(企-止+米)]跛宁阿[(上/夭)*(企-止+米)]跛宁曩颇曩颇曩颇宁曩拏曩拏曩拏宁住(拏户反)住(准上)宁娑密栗殿睹铭阿舍么曩跛啰布哩驮宁演曩莫阿哩也嚩路枳帝湿嚩啰野娑嚩(二合)贺</p><p>复次若持诵此真言者。于闲净处或阿兰若。于<a href=\"/sheli/shelita/\" class=\"keylink\" target=\"_blank\">舍利塔</a>前置观自在菩萨随力供养清净洗浴。食净食独处道场。一日一夜持念。达晓大圣当见。诸愿满足。众人爱敬。得<a href=\"/remen/suming.html\" class=\"keylink\" target=\"_blank\">宿命</a>智。能证十地<a href=\"/remen/sanmei.html\" class=\"keylink\" target=\"_blank\">三昧</a>现前。若犯五逆重罪。两日雨宿当见</p><p>尔时彼王菩萨说是真言已告行者言。此真言有大神力。能灭众生一切<a href=\"/remen/yezhang.html\" class=\"keylink\" target=\"_blank\">业障</a>。速获神验所求如意。若欲持此真言求见观自在菩萨者。结护加持供养<a href=\"/remen/yigui.html\" class=\"keylink\" target=\"_blank\">仪轨</a>并依大教苏悉地经。及金刚顶瑜伽所说次第。先须志心诵满千遍。于清净处或阿兰若。或于山林或清净伽蓝<a href=\"/remen/sheli.html\" class=\"keylink\" target=\"_blank\">舍利</a>塔前。<a href=\"/remen/rufa.html\" class=\"keylink\" target=\"_blank\">如法</a>建立观自在<a href=\"/remen/pusadao.html\" class=\"keylink\" target=\"_blank\">菩萨道</a>场。置观音像。随其力分精诚供养。清净澡浴着新净衣。慎护三业勿忘喜怒。一日一夜独处断一切语。心不异缘专想观音。心不间断诵此真言。烧沉水香或烧五味和香。香烟勿令断绝。念念相续一心求见菩萨。于坛四角各置一烧。又各置一杯香水。一者石密浆一是净牛乳。一是郁金香水。一是如常白檀香水。其供养饼菓粥[饥-几+(〡/下)]等。平旦所献[饥-几+(〡/下)]食。日别斋时尽须收却。送安净处施诸乌鸟。又下新造饮食供养。至暮间准前送却。又下新造成者供养乃至天明日夜之中不得辄有昏沉<a href=\"/remen/xiedai.html\" class=\"keylink\" target=\"_blank\">懈怠</a>恐难得见。又想菩萨毫相之中有两道光明。一道直入诸<a href=\"/remen/diyu.html\" class=\"keylink\" target=\"_blank\">地狱</a>中。救苦众生令得<a href=\"/remen/jietuo.html\" class=\"keylink\" target=\"_blank\">解脱</a>。一光来入修行者顶。想遍己身。众恶诸业皆悉消除。内外清净。如是观想念诵志心必见我。我当为彼现身满其所愿。汝可<a href=\"/remen/shouchi.html\" class=\"keylink\" target=\"_blank\">受持</a>。设有曾犯五无间重罪者。两日两夜精勤念诵必当得见。何况本清净者。除不志心。无畏观自在菩萨画像法。一名阿么[齿*来]观自在菩萨像。如波罗密菩萨形。三目四臂乘白师子座头向左膝下首戴宝冠。以白莲花严饰前。二手执凤头箜篌。左一手掌摩竭鱼。右一手持吉祥鸟白色。左足屈在师子项上。右足垂下严以天衣缨络。通身光焰面貌慈悲。向左谛观其印以二羽合芙蓉二风如钩当心。每至娑嚩贺字。即动其钩。契诚心念一百八不散印为一坐之修行。须遣助伴持珠记数。如此一日三时并如此仪轨</p><p>观自在菩萨阿么[齿*来]法</p></div>"
}]