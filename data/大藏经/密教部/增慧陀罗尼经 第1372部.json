[{
    "title": "增慧陀罗尼经 第1372部",
    "author": "施护 译",
    "html": "<div class=\"B1_text\"><p>增慧陀罗尼经</p><p>西天译经<a href=\"/remen/sanzang.html\" class=\"keylink\" target=\"_blank\">三藏</a>朝散大夫试鸿胪卿传法大师臣施护奉诏译</p><p>如是我闻。一时大慧菩萨住须弥山顶。尔时诸天子等来诣菩萨。恭敬围绕而为听法。时有菩萨名童子相。合掌恭敬白大慧菩萨。唯愿慈悲为我等故。说增慧陀罗尼。所有一切少智钝根愚昧<a href=\"/remen/zhongsheng.html\" class=\"keylink\" target=\"_blank\">众生</a>。令使得闻增彼<a href=\"/remen/zhihui.html\" class=\"keylink\" target=\"_blank\">智慧</a>。时大慧菩萨即为宣说陀罗尼曰</p><p>恒儞也(二合)他唵(引)闭祖闭祖钵啰(二合)倪也(二合)嚩哩驮(二合)儞惹啰惹啰弥驮(引)嚩哩驮(二合)儞地哩地哩没弟嚩哩驮(二合)弥娑嚩(二合引)贺(引)</p><p>尔时大慧菩萨。说此陀罗尼已。告童子相言。若诸众生智慧钝劣。根性暗昧多所忘失。发志诚心于此增慧陀罗尼。<a href=\"/remen/shouchi.html\" class=\"keylink\" target=\"_blank\">受持</a>读诵书写<a href=\"/remen/gongyang.html\" class=\"keylink\" target=\"_blank\">供养</a>。此人速得广大智慧明记不忘。若人以此<a href=\"/remen/zhenyan.html\" class=\"keylink\" target=\"_blank\">真言</a>。诵七遍或二七遍。加持水三合于卯时饮。日日如是饮至七个月或八个月。自然日记千颂。如不恒饮水亦能日记五百颂。智慧渐增根性明利</p><p>尔时童子相菩萨。及诸<a href=\"/remen/tianren.html\" class=\"keylink\" target=\"_blank\">天人</a>信受奉行</p><p>增慧陀罗尼经</p></div>"
}]