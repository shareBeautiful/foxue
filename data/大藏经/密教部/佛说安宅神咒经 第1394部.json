[{
    "title": "佛说安宅神咒经 第1394部",
    "author": "未知",
    "html": "<div class=\"B1_text\"><p>佛说安宅神咒经</p><p>后汉失译人名</p><p>如是我闻。一时佛住舍卫国祇树给孤独园。与千二百五十<a href=\"/remen/biqiu.html\" class=\"keylink\" target=\"_blank\">比丘</a>。皆阿罗汉诸漏已尽。身心澄静六通无碍。其名曰大智<a href=\"/remen/sheli.html\" class=\"keylink\" target=\"_blank\">舍利</a>弗摩诃目揵连。摩诃<a href=\"/remen/jiaye.html\" class=\"keylink\" target=\"_blank\">迦叶</a>摩诃迦旃延须<a href=\"/remen/puti.html\" class=\"keylink\" target=\"_blank\">菩提</a>等。复有菩萨摩诃萨八千人俱。文殊师利菩萨导师菩萨。<a href=\"/remen/xukong.html\" class=\"keylink\" target=\"_blank\">虚空</a>藏菩萨<a href=\"/remen/gsyps.html\" class=\"keylink\" target=\"_blank\">观世音菩萨</a>救脱菩萨。如是等菩萨摩诃萨威德<a href=\"/remen/zizai.html\" class=\"keylink\" target=\"_blank\">自在</a>。复有比丘<a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷。天龙夜叉八部鬼神共相围绕说微妙法。时有离车长者子五十人俱。身坌尘土怀忧愁戚。犹如有<a href=\"/remen/rensheng.html\" class=\"keylink\" target=\"_blank\">人生</a>失父母所爱妻子。来至佛所头面作礼却住一面</p><p>尔时<a href=\"/remen/shizun.html\" class=\"keylink\" target=\"_blank\">世尊</a>知而故问。诸长者子以何<a href=\"/remen/yinyuan1.html\" class=\"keylink\" target=\"_blank\">因缘</a>而有恼色。忧愁不乐失于常容。时诸长者子同声俱白佛言。世尊未审人居<a href=\"/remen/shijian.html\" class=\"keylink\" target=\"_blank\">世间</a>。颇有家宅吉凶以不。佛即答言如是。诸事皆由<a href=\"/remen/zhongsheng.html\" class=\"keylink\" target=\"_blank\">众生</a>心行。梦想所造不得都无。诸离车等白佛言。世尊<a href=\"/remen/dizi.html\" class=\"keylink\" target=\"_blank\">弟子</a>等蒙宿缘一毫之福。得睹如来慈化无遗。开<a href=\"/remen/ganlu.html\" class=\"keylink\" target=\"_blank\">甘露</a>门润以法雨。复有何罪生此五浊极恶之世。怀忧抱苦怖惧万端不舍须臾。所以言者自惟弟子德浅福薄。所居舍宅灾怪频叠。恶魔日夜竞共侵陵。坐卧不安如怀汤火。自顷已来失去<a href=\"/remen/shanxin.html\" class=\"keylink\" target=\"_blank\">善心</a>无所恃怙。唯愿世尊受弟子请临降所居赐为安宅。敕诸守宅诸神及四时<a href=\"/foxue/changshi/153461.html\" class=\"keylink\" target=\"_blank\">禁忌</a>。常来荣卫使日夜安吉灾祸消灭。佛言善哉善哉。当如汝说吾自知时</p><p>尔时世尊明旦敕诸弟子。可各整衣服当入聚落。各持应器往至长者子舍。饭食既毕敷转轮座。为诸长者说微妙法。令离怖畏身心悦乐。时诸离车各生<a href=\"/remen/huanxi.html\" class=\"keylink\" target=\"_blank\">欢喜</a>。犹如比丘入第三禅。尔时世尊即呼守宅诸神。来到佛所而告之言。自今已后是诸神鬼。不得妄作恐动。令某等不安恒怀忧怖。吾当使大力鬼神。碎灭汝身令如微尘</p><p>尔时世尊复告大众。诸善男子善女人等。吾<a href=\"/remen/niepan.html\" class=\"keylink\" target=\"_blank\">涅槃</a>后五百岁中。众生垢重邪见转炽魔道竞兴妖魅妄作。[门@视]人门户各伺人便。觅人长短为作不祥种种留难。当尔之时是诸弟子。应当一心<a href=\"/remen/nianfo.html\" class=\"keylink\" target=\"_blank\">念佛</a>念法念比丘僧。斋戒清净奉持三归<a href=\"/remen/wujie.html\" class=\"keylink\" target=\"_blank\">五戒</a>十善<a href=\"/remen/baguanzhaijie.html\" class=\"keylink\" target=\"_blank\">八关斋戒</a>。日夕六时<a href=\"/remen/libai.html\" class=\"keylink\" target=\"_blank\">礼拜</a><a href=\"/remen/chanhui.html\" class=\"keylink\" target=\"_blank\">忏悔</a>勤心<a href=\"/remen/jingjin.html\" class=\"keylink\" target=\"_blank\">精进</a>。请清净僧设安宅斋。烧众名香然灯续明。露出中庭读是经典。某等安居立宅已来。建立南庌北堂东西之厢。碓磨仓库井[穴/土/黾]门墙。园林池沼六畜之栏。或复移房动土穿凿非时。或犯触伏龙腾蛇青龙白虎朱雀玄武。六甲禁忌十二时神门庭户陌井[穴/土/黾]精露。堂上户中溷边之神。我今持诸佛神力菩萨威光<a href=\"/remen/banruo.html\" class=\"keylink\" target=\"_blank\">般若</a>波罗蜜力。敕宅前宅后宅左宅右宅中守神神子神母。伏龙腾蛇六甲禁忌。十二时神飞尸邪忤魍魉鬼神。因托形声寄名附着。自今已后不得妄娆我弟子等。神子神母宅中诸神邪魅蛊道魍魉弊魔各安所在不得妄相侵陵为作衰恼。令某甲等惊动怖畏。当如我教。若不顺我语令汝等头。破作七分如多罗树枝</p><p>尔时世尊而说咒曰</p><p>南无<a href=\"/remen/fotuo.html\" class=\"keylink\" target=\"_blank\">佛陀</a>四野南无达摩四野</p><p>南无僧伽四野</p><p>今为弟子某甲承佛威力而说神咒</p><p>一足众生莫恼我二足众生莫恼我</p><p>三足众生莫恼我四足众生莫恼我</p><p>我有一切大慈大悲愍念一切众生。汝等恶魔各还所属。不得横忓扰乱我弟子等。复说咒曰</p><p>白黑龙王善子龙王沤钵罗龙王阿耨大龙王</p><p>结界咒文</p><p>伽婆致伽婆致悉波呵东方大神龙王七里结界金刚宅南方大神龙王七里结界金刚宅西方大神龙王七里结界金刚宅北方大神龙王七里结界金刚宅如是三说</p><p>东方婆鸠深山娑罗伽叉汝百鬼颈着枷南方婆鸠深山娑罗伽叉汝百鬼颈着枷西方婆鸠深山娑罗伽叉汝百鬼颈着枷北方婆鸠深山娑罗伽叉汝百鬼颈着枷如是三说</p><p>主疾病者主头痛者。主人舍宅门户者。当敛诸毒不得扰我诸弟子。若不顺我咒头破作七分。尔时世尊而说偈言</p><p>造宅立堂宇安育诸群生</p><p>园林并池沼门墙及与圊</p><p>起心兴舍室动静应圣灵</p><p>稽首归命佛众魔莫能倾</p><p>明灯照无极五眼因之生</p><p>法王大咒力动破魔亿千</p><p>如来慈普润威光彻无边</p><p>莫等咸归命众邪各自迁</p><p>佛告日月五星二十八宿天神龙鬼。皆来受教明听佛告言。不得前却某甲之家。或作东厢西厢南[宋-木+牙]北堂。敕日游月杀土府将军。青龙白虎朱雀玄武。岁月劫杀六甲禁忌。土府伏龙莫妄东西。若有动静<a href=\"/remen/shaoxiang.html\" class=\"keylink\" target=\"_blank\">烧香</a>启闻。某甲宅舍是佛金刚之地。面二百步佛有约言。诸疫鬼神不得妄。忤忤者头破作七分。身不得全不得水浆。去离本宫宅舍。已成富贵吉迁田作大得所愿。光荣行来在军。仕宦宜官门户昌炽。百子千孙父慈子孝。男女忠贞兄良弟顺。崇义仁贤所愿如意。十方证明行如菩萨得道如佛。佛告阿难若欲安宅。露出中庭然四十九灯。扫洒烧香一心忏悔。礼十方诸佛。阿难又白佛言。当何名斯经。佛语阿难。此经名如来大悲不可思议神力。亦名愍念众生安宅破魔神咒佛说经竟大众欢喜作礼奉行</p><p>佛说安宅神咒经</p></div>"
}]