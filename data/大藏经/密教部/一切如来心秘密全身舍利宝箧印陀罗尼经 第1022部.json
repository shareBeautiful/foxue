[{
    "title": "一切如来心秘密全身舍利宝箧印陀罗尼经 第1022部",
    "author": "沙门不空 译",
    "html": "<div class=\"B1_text\"><p>一切如来心秘密全身<a href=\"/remen/sheli.html\" class=\"keylink\" target=\"_blank\">舍利</a>宝箧印陀罗尼经</p><p>开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>不空奉诏译</p><p>如是我闻。一时薄伽梵在摩伽陀国无垢园宝光明池中。与大菩萨众。及大声闻僧。天龙药叉健闼婆阿苏罗迦楼罗紧那罗摩睺罗伽人非人等。无量百千众俱前后围绕</p><p>尔时众中有一大<a href=\"/remen/poluomen.html\" class=\"keylink\" target=\"_blank\">婆罗门</a>。名无垢妙光。多闻聪慧人所乐见。常奉十善。于<a href=\"/remen/sanbao.html\" class=\"keylink\" target=\"_blank\">三宝</a>所决定信向。<a href=\"/remen/shanxin.html\" class=\"keylink\" target=\"_blank\">善心</a>殷重<a href=\"/remen/zhihui.html\" class=\"keylink\" target=\"_blank\">智慧</a>微细。常欲令一切<a href=\"/remen/zhongsheng.html\" class=\"keylink\" target=\"_blank\">众生</a>相应善利。大富丰饶资具<a href=\"/remen/yuanman.html\" class=\"keylink\" target=\"_blank\">圆满</a>。时彼婆罗门无垢妙光。从座而起往诣佛所。绕佛七匝。以众香花奉献<a href=\"/remen/shizun.html\" class=\"keylink\" target=\"_blank\">世尊</a>。无价妙衣璎珞珠鬘持覆佛上。<a href=\"/remen/dl.html\" class=\"keylink\" target=\"_blank\">顶礼</a>双足却住一面。作是请言。唯愿世尊与诸大众。明日晨朝至我宅中受我<a href=\"/remen/gongyang.html\" class=\"keylink\" target=\"_blank\">供养</a></p><p>尔时世尊默然许之。时婆罗门知佛受请。遽还所住。即于是夜广办肴饍百味饮食。张施殿宇种种<a href=\"/remen/zhuangyan.html\" class=\"keylink\" target=\"_blank\">庄严</a>。至明旦已与诸眷属。持众香花及诸伎乐。至如来所白言。时至愿赴我请。今正是时。愿垂听许</p><p>尔时世尊安慰彼婆罗门无垢妙光已顾视大众告言。汝等皆应往彼婆罗门家。为欲令彼获大利故。于时世尊即从座起。才起座已。从<a href=\"/remen/foshen.html\" class=\"keylink\" target=\"_blank\">佛身</a>出种种光明。间错妙色照触十方。悉皆警觉一切。如来既警觉已。然后取道。时婆罗门以恭敬心。持妙香花与诸眷属及天龙八部释梵护世。先行治道奉引如来。尔时世尊前路不远。中止一园名曰丰财。于彼园中有古朽塔。摧坏崩倒荆棘所没。榛草充遍覆诸礓砾。状若土堆</p><p>尔时世尊径往塔所。时朽塔上放大光明赫然炽盛。于土聚中出善哉声赞言善哉善哉释迦牟尼如来今日所行极善境界。又言。汝婆罗门。汝于今日获大善利。尔时世尊礼彼朽塔右绕三匝。脱身上衣用覆其上。泫然垂泪涕泗交流。泣已微笑。当尔之时。十方诸佛皆同观视亦皆泣泪。俱放光明来照是塔。是时大众集会。皆同怪异。惊怖而住。尔时金刚手菩萨亦皆流泪。威焰炽盛执杵旋转。往诣佛所白言。世尊此何<a href=\"/remen/yinyuan1.html\" class=\"keylink\" target=\"_blank\">因缘</a>现是光相。何故于如来眼流泪如是。此是佛之大瑞光相现前。唯愿如来于此大众。解释我疑。时薄伽梵告金刚手。此大全身舍利聚如来塔。一切如来俱胝如胡麻心陀罗尼印法要。今在其中。金刚手有此法要在是中故。是塔即为如胡麻俱胝百千如来之身。亦是如胡麻百千俱胝如来全身舍利聚。乃至八万四千法蕴亦住其中。即是九十九百千俱胝如来顶相在其中。是塔一切如来之所授记。若是塔所在之处。有大功勋具大威德能满一切吉庆。尔时大众闻佛是说。远尘离垢及随<a href=\"/remen/fannao.html\" class=\"keylink\" target=\"_blank\">烦恼</a>。得<a href=\"/remen/fayan.html\" class=\"keylink\" target=\"_blank\">法眼</a>净。其中即有得须陀洹果者。得斯陀含果者。得阿那含果者。得阿罗汉果者。或有得辟支佛道者。或有入菩萨位者。或有得阿鞞跋致者。或有得<a href=\"/remen/puti.html\" class=\"keylink\" target=\"_blank\">菩提</a>授记者。或有得初地二地乃至十地者。或有满足<a href=\"/remen/liuboluomi.html\" class=\"keylink\" target=\"_blank\">六波罗蜜</a>者。其婆罗门远尘离垢得五<a href=\"/remen/shentong.html\" class=\"keylink\" target=\"_blank\">神通</a>。尔时金刚手菩萨见此奇特希有之事白佛言。世尊甚奇特希有。但闻此事尚获如是殊胜<a href=\"/remen/gongde.html\" class=\"keylink\" target=\"_blank\">功德</a>。何况于此法要。种殖善根获大福聚。佛言。谛听金刚手。若有善男子善女人<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷。书写此经典者。即为书写彼九十九百千俱胝如胡麻如来所说经典。即于彼九十九百千俱胝如胡麻如来。种殖善根。即为彼等如来护念摄受。若人读诵。即为读诵过去一切诸佛所说经典。若<a href=\"/remen/shouchi.html\" class=\"keylink\" target=\"_blank\">受持</a>此经。即彼十方九十九百千俱胝如胡麻如来应正等觉。彼一切如来一一方所。遥加摄护昼夜现身。若人供养此经。以花香涂香花鬘衣服严具而供养者。即于彼十方九十九百千俱胝如来之前。成天妙花妙香衣服严具。七宝所成积如须弥。而为供养。种殖善根亦复如是。尔时天龙八部人非人等。见闻是已各怀希奇。互相谓言。奇哉威德。是朽土聚以如来神力所加持故。有是神变。时金刚手白佛言。世尊何因缘故。是七宝塔现为土聚。佛告金刚手。此非土聚乃是七宝所成大宝塔耳。复次金刚手由诸众生业果故隐。非如来全身而可毁坏。岂有如来金刚藏身而可坏也。但以众生业果因缘。示现隐耳。复次金刚手。后世末法逼迫时。多有众生习行非法。应堕<a href=\"/remen/diyu.html\" class=\"keylink\" target=\"_blank\">地狱</a>。不求<a href=\"/remen/fofa.html\" class=\"keylink\" target=\"_blank\">佛法</a>僧不种殖善根。为是因缘妙法当隐。唯除此塔。以一切如来神力所持故。以是事故我今流泪。彼诸如来亦以是事悉皆流泪。尔时金刚手菩萨白佛言。世尊若有人书写此经安置塔中获几所福。佛告金刚手。若人书写此经置塔中者。是塔即为一切如来金刚藏窣堵波。亦为一切如来陀罗尼心秘密加持窣堵波。即为九十九百千俱胝如胡麻如来窣堵波。亦为一切如来佛顶佛眼窣堵波。即为一切如来神力所护。若于佛形像中安置。及于一切窣堵波中。安置此经者。其像即为七宝所成。其窣堵波亦为七宝伞盖。珠网露槃交结德字铃铎纯为七宝。一切如来于此法要加其威力。以诚实言本誓加持。若有有情能于此塔种殖善根。必定于阿耨多罗三藐三菩提得不退转。乃至应堕阿鼻地狱若于此塔一<a href=\"/remen/libai.html\" class=\"keylink\" target=\"_blank\">礼拜</a>一围绕必得<a href=\"/remen/jietuo.html\" class=\"keylink\" target=\"_blank\">解脱</a>。皆得不退转于阿耨多罗三藐三菩提。塔及形像所在之处。一切如来神力所护。其处不为恶风雷雹霹雳所害。又复不为毒蛇毒虫毒兽所伤。不为恶星怪鸟鹦鹉鸲鹆虫鼠虎狼蜂虿之所伤害。亦无夜叉罗刹部多比舍遮癫癎之怖。亦不为一切寒热诸病[病-丙+历]瘘痈毒疮癣疥癞所染。若人暂见是塔一切皆除。其处亦无人马牛疫童子童女疫。亦不为非命所夭。亦不为刀杖水火所伤。亦不为他敌所侵。饥馑所逼。厌魅咒诅不能得便。四大天王与诸眷属。昼夜卫护。二十八部大药叉将。及日月冲晕彗星昼夜护持。一切龙王加其精气顺时降雨。一切诸天与忉利天三时下来。亦为供养礼拜塔故。一切诸仙三时来集赞咏旋绕。释提桓因与诸天女。昼夜三时来下供养。其处即为一切如来护念加持。若人作塔或土石木金银赤铜。书此法要安置其中。才安置已其塔即为七宝所成。上下阶陛露槃伞盖铃铎网缀纯为七宝。其塔四方如来形像亦复如是。则一切如来神力所持。其七宝塔大全身舍利藏。高至阿迦尼吒天宫。一切诸天守卫供养。金刚手白佛言。世尊何因缘故此法。如是殊胜功德</p><p>佛告金刚手。以此宝箧陀罗尼威神力故。金刚手言。唯愿如来。哀愍我等说是陀罗尼。佛言。谛听金刚手。此是一切如来未来现在及已般<a href=\"/remen/niepan.html\" class=\"keylink\" target=\"_blank\">涅槃</a>者全身舍利。皆在宝箧陀罗尼中。是诸如来所有三身亦在是中。尔时世尊即说陀罗尼曰</p><p>娜莫悉怛哩野(四合)地尾(二合)迦南(一)萨婆怛他(引)蘖多南(二)唵(三)部尾婆嚩娜嚩[口*梨](四)嚩者[口*梨] (五)者者[齿*来](六知皆反)祖鲁祖鲁驮啰驮啰(七)萨嚩怛佗蘖多(八)驮(引)都驮[口*梨]钵蹋[牟*含](二合)婆嚩底(九)惹也嚩犁(十)亩祖犁萨么(二合)啰(十一)怛佗蘖多达摩斫迦啰(二合十二)钵啰(二合)靺[口*栗]哆(二合)娜嚩日哩(二合[(禾*ㄉ)/牛]音)冒地满拏(十三)楞迦(引)啰(引十四)楞讫哩(二合)谛(十五)萨嚩怛他檗多(引)地瑟耻(二合下同)谛(十六)冒驮野冒驮野(十七)冒地冒地(十八)没[亭*夜]没[亭*夜](十九)参冒驮耶参冒驮野(二十)者攞者攞(二十一)者懒睹(二十二)萨嚩嚩啰拏儞(二十三)萨嚩播(引)波尾蘖谛(二十四)户噜户噜(二十五)萨嚩戍迦弭[廿/(阿-可+辛)/木]帝(二十六)萨嚩怛他蘖多(二十七)纥哩(二合下同)那野嚩日哩(二合)抳(二十八)参婆啰(二十九)萨嚩怛他[廿/(阿-可+辛)/木]多(三十)麌呬野(二合)驮啰抳亩涅犁(下同三十一)没悌苏没悌(三十二)萨嚩怛他[廿/(阿-可+辛)/木]多(引)地瑟耻多(三十三)驮睹[廿/(阿-可+辛)/木]陛娑嚩(二合)诃(三十四)参摩耶(引)地瑟耻(二合)帝娑嚩(二合)诃(三十五)萨嚩怛他[廿/(阿-可+辛)/木]多纥哩(二合)那野驮睹亩捺[口*梨](二合)娑嚩(二合)诃(三十六)苏钵啰(二合)底瑟耻(二合)多萨睹(二合)闭怛他[廿/(阿-可+辛)/木]多(引)地瑟耻(二合)帝户噜户噜吽吽萨嚩(二合)诃(三十七)唵萨嚩怛佗[廿/(阿-可+辛)/木]多(三十八)坞瑟抳(二合)沙驮都亩捺啰(二合)尼萨嚩怛他[廿/(阿-可+辛)/木]单娑驮都尾部使多(引)地瑟耻(二合)帝(三十九)吽吽娑嚩(二合)诃(四十)</p><p>尔时世尊说是陀罗尼时。从朽塔处有七宝窣堵波自然涌出。高广严饰庄严微妙放大光明。时彼十方九十九百千俱胝那庾多如来。皆来称赞释迦牟尼佛各作是言。善哉善哉释迦如来。能说如是广大法要。安置如是法藏。于阎浮提令诸众生利乐安隐。若有善男子善女人。安此法要。安置此陀罗尼于塔像中者。我等十方诸佛。随其方处恒常随逐。于一切时。以神通力及誓愿力加持护念</p><p>尔时世尊说此大全身舍利宝箧印陀罗尼。广作佛事已。然后往彼婆罗门家。受诸供养。令无数<a href=\"/remen/tianren.html\" class=\"keylink\" target=\"_blank\">天人</a>获大福利已。却还所住。尔时大众比丘比丘尼优婆塞优婆夷天龙夜叉健闼婆阿修罗迦楼罗紧那罗摩睺罗伽人非人等。皆大<a href=\"/remen/huanxi.html\" class=\"keylink\" target=\"_blank\">欢喜</a>信受奉行</p><p>一切如来心秘密全身舍利宝箧印陀罗尼经</p><p>【◇】</p></div>"
}][{
    "title": "一切如来心秘密全身舍利宝箧印陀罗尼经 第1022部",
    "author": "沙门不空 译",
    "html": "<div class=\"B1_text\"><p>一切如来心秘密全身<a href=\"/remen/sheli.html\" class=\"keylink\" target=\"_blank\">舍利</a>宝箧印陀罗尼经</p><p>特进试鸿胪卿大兴善寺<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>大广智不空奉诏译</p><p>如是我闻。一时佛在摩伽陀国无垢园中宝光明池。与大菩萨及大声闻天龙药叉犍闼婆诃苏罗迦楼罗紧那罗摩睺罗伽人非人等无量百千。前后围绕。尔时众中有一大<a href=\"/remen/poluomen.html\" class=\"keylink\" target=\"_blank\">婆罗门</a>名无垢妙光多闻聪慧人所乐见。常行十善归信<a href=\"/remen/sanbao.html\" class=\"keylink\" target=\"_blank\">三宝</a>。<a href=\"/remen/shanxin.html\" class=\"keylink\" target=\"_blank\">善心</a>殷重<a href=\"/remen/zhihui.html\" class=\"keylink\" target=\"_blank\">智慧</a>微细。常恒欲令一切<a href=\"/remen/zhongsheng.html\" class=\"keylink\" target=\"_blank\">众生</a>。<a href=\"/remen/yuanman.html\" class=\"keylink\" target=\"_blank\">圆满</a>善利大富丰饶。时婆罗门无垢妙光从座而起。往诣佛所绕佛七匝。以众香华奉献<a href=\"/remen/shizun.html\" class=\"keylink\" target=\"_blank\">世尊</a>。无价妙衣璎珞珠鬘持覆佛上。<a href=\"/remen/dl.html\" class=\"keylink\" target=\"_blank\">顶礼</a>双足却住一面作是请言。唯愿世尊与诸大众。明日晨朝至我宅中受我<a href=\"/remen/gongyang.html\" class=\"keylink\" target=\"_blank\">供养</a>。尔时世尊默然许之。时婆罗门知佛受请。遽还所住。即于夜间广办肴膳百味饮食。洒扫殿宇张施幡盖。至明旦己与诸眷属。持众香华及诸妓乐。至如来所白言时至。愿垂降临。尔时世尊软语。安慰彼婆罗门无垢妙光。遍告大众宣言。汝等皆应往彼婆罗门家摄受供养。为欲令彼获大利故。于时世尊即从座起。才起座已。从<a href=\"/remen/foshen.html\" class=\"keylink\" target=\"_blank\">佛身</a>出种种光明。间错妙色照触十方。悉皆警觉然后趣道。时婆罗门以恭敬心持妙香华。与诸眷属及天龙八部释梵四王。先行治道奉引如来。尔时世尊前路不远。中至一园名曰丰财。于彼园中有古朽塔摧坏崩倒荆棘掩庭蔓草封户。瓦砾埋隐状若土堆。尔时世尊迳往塔所。于时塔上放大光明照耀炽盛。于土聚中出声赞言。善哉善哉释迦牟尼。今日所行极善境界。又婆罗门汝于今日获大善利。尔时世尊礼彼朽塔右绕三[这-言+(一/巾)]。脱身上衣用覆其上。泫然垂泪涕血交流。泣已微笑。当尔之时十方诸佛。皆同观视亦皆流泪。各所放光来照是塔。于时大众惊愕变色互欲决疑。尔时金刚手菩萨等亦皆流泪。威焰炽盛执杵旋转。往诣佛所白言世尊。此何<a href=\"/remen/yinyuan1.html\" class=\"keylink\" target=\"_blank\">因缘</a>现是光相。何如来眼流泪如是。亦彼十方诸佛大瑞光相现前。唯愿如来于此大众解释我疑。时薄伽梵告金刚手。此大全身舍利积聚如来宝塔。一切如来无量俱胝心陀罗尼密印法要今在其中。金刚手有此法要在是中故。塔即变为重叠无隙如胡麻子。俱胝百千如来之身。当知亦是如胡麻子。百千俱胝如来全身舍利之聚。乃至八万四千法蕴亦在其中。九十九百千万俱胝如来顶相亦在其中。由是妙事是塔所在之处。有大神验殊胜威德。能满一切<a href=\"/remen/shijian.html\" class=\"keylink\" target=\"_blank\">世间</a>吉庆</p><p>尔时大众闻佛是说。远尘离垢断诸<a href=\"/remen/fannao.html\" class=\"keylink\" target=\"_blank\">烦恼</a>得<a href=\"/remen/fayan.html\" class=\"keylink\" target=\"_blank\">法眼</a>净。时众机异利益亦别须陀洹果斯陀含果阿那含果阿罗汉果辟支佛道。及<a href=\"/remen/pusadao.html\" class=\"keylink\" target=\"_blank\">菩萨道</a>阿鞞跋致萨波若智。于如是事各得其一。或有<a href=\"/remen/zhengde.html\" class=\"keylink\" target=\"_blank\">证得</a>初地二地乃至十地。或有满足<a href=\"/remen/liuboluomi.html\" class=\"keylink\" target=\"_blank\">六波罗蜜</a>。其婆罗门远尘离垢得五<a href=\"/remen/shentong.html\" class=\"keylink\" target=\"_blank\">神通</a>。时金刚手见此奇特希有之事。白言世尊妙哉奇异。但闻此事尚获如是殊胜<a href=\"/remen/gongde.html\" class=\"keylink\" target=\"_blank\">功德</a>况闻深理至心起信得几功德。佛言谛听汝金刚手。后世若有信男信女及复我等四部<a href=\"/remen/dizi.html\" class=\"keylink\" target=\"_blank\">弟子</a>。<a href=\"/remen/faxin.html\" class=\"keylink\" target=\"_blank\">发心</a>书写此一经典。即准书写九十九百千万俱胝如来所说一切经典。即过于彼九十九百千万俱胝如来之前久植善根。即亦彼诸一切如来。加持护念犹如爱眼。亦如慈母爱护幼子。若人读诵此一卷经。即为读诵过去现在未来诸佛所说经典。由如是故。九十九百千万俱胝一切如来应正等觉。侧塞无隙犹如胡麻重叠赴来。昼夜现身加持其人。如是一切诸佛如来无数恒沙。前聚未去后群重来须臾推迁回转更赴。譬如细沙在水旋急。不得停滞回去复来。若有人以香华涂香华鬘衣服微妙严具供养此经。即成于彼十方九十九百千万俱胝如来之前。以天香华衣服严具七宝所成。积如须弥尽以供养。种植善根亦复如是。尔时天龙八部人非人等闻是说已。各怀希奇互相谓言。奇哉威德是朽土聚。如来神力所加持故有是神变。金刚手复白佛言。世尊何因缘故。是七宝塔现为土聚。佛告金刚手。此非土聚乃是殊妙大宝塔耳。由诸众生业果劣故隐蔽不现。由塔隐故如来全身非可毁坏。岂有如来金刚藏身而可坏哉。我若灭度后世末法逼迫之时。若有众生习行非法应堕<a href=\"/remen/diyu.html\" class=\"keylink\" target=\"_blank\">地狱</a>。不信三宝不植善根。为是因缘<a href=\"/remen/fofa.html\" class=\"keylink\" target=\"_blank\">佛法</a>当隐。然犹是塔坚固不灭。一切如来神力所持。无智众生惑障覆蔽。徒朽珍宝不知采用。以是事故我今流泪。彼诸如来亦皆流泪。复次佛告金刚手言。若有众生书写此经置塔中者。是塔即为一切如来金刚藏窣都婆。亦为一切如来陀罗尼心秘密加持窣都婆。即为九十九百千万俱胝如来窣都婆。亦为一切如来佛顶佛眼窣都婆。即为一切如来神力所护。若佛像中窣都婆中安置此经。其像即为七宝所成灵验应心无愿不满。其窣都婆伞盖罗网轮橖露盘。德宇铃铎楹础基阶随力所办。或土或木若石若甎。由经威力自为七宝。一切如来于此经典加其威力。以诚实言不断加持。若有有情能于此塔。一香一华<a href=\"/remen/libai.html\" class=\"keylink\" target=\"_blank\">礼拜</a>供养。八十亿劫<a href=\"/remen/shengsi.html\" class=\"keylink\" target=\"_blank\">生死</a>重罪一时消灭。生免灾殃死生佛家。若有应堕阿鼻地狱。若于此塔。或一礼拜。或一右绕。塞地狱门开<a href=\"/remen/puti.html\" class=\"keylink\" target=\"_blank\">菩提</a>路。塔及形像所在之处。一切如来神力所护。其处不为暴风雷电霹雳所害。不为毒蛇蚖蝮毒虫毒兽所伤。不为师子狂象虎狼野干蜂虿之所伤害。亦无药叉罗刹部多那毗舍。遮魑魅魍魉癫癎之怖。亦复不为一切寒热诸病。[病-丙+历]瘘痈疽疮疣疥癞所染。若人暂见是塔能除一切灾难。其处亦无人马六畜童子童女疫疠之患。不为横死非命所夭。不为刀杖水火所伤。不为盗贼怨仇所侵。亦无饥馑贫乏之忧。厌魅咒咀不能得便。四大天王与诸眷属昼夜卫护。二十八部大药叉将。日月五星幢云彗星昼夜护持。一切龙王加其精气顺时降雨。一切诸天与忉利天。三时下来亦为供养。一切诸仙三时来集。赞咏旋绕礼谢瞻仰。释提桓因与诸天女。昼夜三时来下供养。其处即为一切如来护念加持由。纳经故塔即如是若。人作塔以土石木金银铜铅。书此神咒安置其中。才安置已。其塔即为七宝所成。上下阶级露盘伞盖。铃铎轮樘纯为七宝。其塔四方如来形相。由法要故。一切如来坚住护持昼夜不去。其七宝塔全身舍利之妙宝藏以咒威力擢竦。高至阿迦尼吒天宫之中。塔所串峙一切诸天。昼夜瞻仰守卫供养。金刚手言何因缘故。此法如是殊胜功德。佛言当知以此宝箧印陀罗尼威神力故。金刚手言。唯愿如来哀愍我等。说是陀罗尼。佛言谛听思念莫忘。现在未来一切如来分身光仪。过去诸佛全身舍利。皆在宝箧印陀罗尼。是诸如来所有三身亦在是中。尔时世尊即说陀罗尼曰</p><p>那莫悉怛哩野(四合)地尾(二合)迦南(一)萨婆怛他蘖多喃(二)唵(三)部尾婆嚩娜嚩唎(四)嚩者梨(五) 嚩者[齿*来](智皆反六)祖噜祖噜驮啰驮啰(七)萨嚩怛他蘖多(八)驮(引)睹驮梨钵娜[牟*含](二合)婆嚩底(九)惹也嚩梨(十)亩怛梨(二合)萨磨(二合)啰(十一)怛他檗多达磨斫迦啰(十二)钵罗(二合)靺栗多(二合)娜嚩曰罗(二合梨音)冒地满拏(十三)楞迦啰(十四)楞讫哩(二合)谛萨嚩怛他(引)檗多地瑟耻(二合)谛(十六)冒驮野冒驮野(十七)冒地冒地(十八)没[亭*夜]没[亭*夜](十九)参冒驮儞参冒驮野(二十)者攞者攞(二十一)者懒都(二十二)萨嚩嚩啰拏儞(二十三)萨嚩播波尾檗谛(二十四)户噜户噜(二十五)萨嚩戍迦弭檗帝(二十六)萨嚩怛他檗多(二十七)讫哩(二合)娜野嚩日啰(二合)抳(二十八)三婆啰三婆啰(二十九)萨嚩怛他檗多(三十)虞[口*皿]野(二合)驮啰抳亩涅梨(二合三十一)啰没悌苏没悌(三十二)萨嚩怛他檗多(引)地瑟耻(二合)多(三十三)驮睹檗陛娑嚩(二合)贺(三十四)三摩耶(引)地瑟耻(二合)帝娑嚩(二合)诃(三十五)萨嚩怛他檗多讫哩(二合)娜野驮睹亩捺犁(二合)娑嚩(二合)诃(三十六)苏钵罗(二合)底瑟耻(二合)多萨睹 (二合)闭怛他檗多地瑟耻(二合)帝户噜户噜吽吽娑嚩(二合)诃(三十七)唵萨嚩怛他檗多(三十八)坞瑟抳(二合)沙驮睹亩捺啰(二合)尼萨嚩怛他檗单娑驮睹尾部使多地瑟耻(二合)帝(三十九)吽吽娑嚩(二合)诃(引四十)</p><p>尔时佛说是神咒已。诸佛如来自土聚中出声赞言。善哉善哉释迦世尊。出浊恶世为利无依无怙众生。演说深法。如是法要久住世间。利益广多安稳快乐。于时佛告金刚手言。谛听谛听如是法要。神力无穷利益无边。譬如幢上如意宝珠。常雨珍宝满一切愿。我今略说万分之一。汝宜忆持利益一切。若有恶人死堕地狱。受苦无间免脱无期。有其子孙称亡者名。诵上神咒才至七遍。洋铜热铁忽然变为八功德池。莲生承足宝盖驻顶。地狱门破菩提道开。其莲如飞至极乐界。一切种智自然显发。乐说无穷位在补处。复有众生重罪报故。百病集身苦痛逼心。诵此神咒二十一遍。百病万恼一时消灭。<a href=\"/remen/shouming.html\" class=\"keylink\" target=\"_blank\">寿命</a>延长福德无尽。若复有人悭贪业故生贫穷家。衣不隐身食不续命。[(禾*尤)/里]瘦衰蔽人所恶贱。是人惭愧入山折采无主搹华。若磨朽木持以号香。往至塔前礼拜供养。旋绕七匝流泪悔过。由神咒力及塔威德。灭贫穷报富贵忽至。七宝如雨无所阙乏。但当此时弥饰佛法施与贫乏。若有吝惜财宝忽灭。若复有人为种善根随分造塔。或泥或甎随力所办。大如庵罗高四指许。书写神咒安置其中。持以香华礼拜供养。以其咒力及<a href=\"/remen/xinxing1.html\" class=\"keylink\" target=\"_blank\">信心</a>故。自小塔中出大香云。香气云光周遍法界。薰馥晃曜广作佛事。所得功德如上所说。取要言之无愿不满。若有末世四辈弟子善男善女。为无上道尽力造塔安置神咒。所得功德说不可尽。若人求福至其塔所。一华一香礼拜供养右旋行道。由是功德官位荣耀不求自至。寿命富饶不祈自增。怨家盗贼不讨自败。怨<a href=\"/fozhou/\" class=\"keylink\" target=\"_blank\">念咒</a>咀不厌归本。疫疠邪气不拔自避。善夫良妇不求自得。贤男美女不祷自生。一切所愿任意满足。若有乌雀鵄枭鸠鸽。鸺鹠狗狼野干蚊虻蚁蝼之类。暂来塔影及踏场草。摧破惑障<a href=\"/remen/juewu.html\" class=\"keylink\" target=\"_blank\">觉悟</a>无明。忽入佛家恣领法财。况有众人或见塔形。或闻铎声或闻其名。或当其影罪障悉灭所求如意。现世安稳后生极乐。或人随力以一丸泥涂塔坏壁。运一拳石扶塔礩倾。由此功德增福延寿。命终之后成转轮王。若我灭后四部弟子。于是塔前济苦界故。供养香华至心发愿诵念神咒。文文句句放大光明。照触三途苦具皆辟。众生脱苦佛种牙萌。随意<a href=\"/remen/wangsheng.html\" class=\"keylink\" target=\"_blank\">往生</a>十方<a href=\"/remen/jingtu.html\" class=\"keylink\" target=\"_blank\">净土</a>。若人往在高山峰上至心诵咒。眼根所及。远近世界。山谷林野江湖河海。其中所有毛羽鳞甲一切生类。碎破惑障觉悟无明。显现本有三种<a href=\"/remen/foxing.html\" class=\"keylink\" target=\"_blank\">佛性</a>。毕竟安处大<a href=\"/remen/niepan.html\" class=\"keylink\" target=\"_blank\">涅槃</a>中。若与此人往过道路。或触衣风或踏其迹。或唯见面或暂交语。如是等人重罪咸灭悉地圆满。尔时佛告金刚手言。今此秘密神咒经典付嘱汝等。尊重护持流布世间。不令众生传受断绝。金刚手言。我今幸蒙世尊付嘱。唯愿我等为报世尊深重恩德。昼夜护持流布宣扬一切世间。若有众生书写<a href=\"/remen/shouchi.html\" class=\"keylink\" target=\"_blank\">受持</a>忆念不断。我等麾催释梵四王龙神八部。昼夜守护不暂舍离。佛言善哉金刚手。汝为未来世一切众生大利益故。护持此法令不断绝。尔时世尊。说此宝箧印陀罗尼广作佛事。然后往彼婆罗门家受诸供养。令时人天获大福利却还所住。尔时大众<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷。天龙夜叉犍闼婆阿修罗迦楼罗紧那罗摩睺罗伽人非人等。皆大<a href=\"/remen/huanxi.html\" class=\"keylink\" target=\"_blank\">欢喜</a>信受奉行</p><p>此经与大明藏兴函。<a href=\"/remen/yigui.html\" class=\"keylink\" target=\"_blank\">仪轨</a>离部第八。不空所译宝箧印陀罗尼经同本。而其异不少也。此本者。遍照金刚及慈觉智证三师之请来。文义通畅也。先亮汰和上注此本行天下。今因刻诸轨。更标藏本之异于冠。以上木</p><p>享和改元辛酉仲秋月</p><p>丰山勤息快道志</p><p>享和癸亥三月二十八日一校加笔毕</p><p>慈顺</p></div>"
}]