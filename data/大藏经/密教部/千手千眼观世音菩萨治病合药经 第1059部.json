[{
    "title": "千手千眼观世音菩萨治病合药经 第1059部",
    "author": "伽梵达摩 译",
    "html": "<div class=\"B1_text\"><p><a href=\"https://www.guang5.com/fxrm/fxcs/341370.html\" class=\"keylink\" target=\"_blank\">千手千眼</a><a href=\"/remen/gsyps.html\" class=\"keylink\" target=\"_blank\">观世音菩萨</a>治病合药经</p><p>西<a href=\"/remen/tianzhu.html\" class=\"keylink\" target=\"_blank\">天竺</a>国<a href=\"/remen/sanzang.html\" class=\"keylink\" target=\"_blank\">三藏</a>伽梵达摩奉诏译</p><p>尔时佛告阿难言。此观世音菩萨所说广大<a href=\"/remen/yuanman.html\" class=\"keylink\" target=\"_blank\">圆满</a>无碍大悲心陀罗尼神咒者。真实不虚。若有人等所求愿。而欲请求观世音<a href=\"/remen/zizai.html\" class=\"keylink\" target=\"_blank\">自在</a>菩萨摩诃萨者。取拙具罗香。咒三七遍烧。时观世音菩萨必即来到(拙具罗香者安悉香是也)</p><p>若有人等横鬼所著。取弭哩吒那烧作灰。和净泥捻作横鬼形。于千眼像前。取镔铁刀子。咒一百八遍。段段切断为一百八遍。即称彼名即差永差还复不着(弭哩吒那猫儿头骨是也)</p><p>若有人等蛊毒所害者。取劫布罗香以和拙具罗香。各等分以井花水一斗和大上。煮取半升去滓取汁。于千眼像前咒一百遍咒即差(劫布罗香者龙脑香是也)</p><p>若有人等。为恶毒蛇蝎所螫者。干姜大小末咒一七遍着疮上。立即除愈</p><p>若有人等邪恶怨敌以邪辞相谟伤害者。取<a href=\"/remen/jingtu.html\" class=\"keylink\" target=\"_blank\">净土</a>或面或蜡舍。作彼恶人形相。于千眼像前。取镔铁刀子。咒一百八遍。一咒一截。一称其名。烧尽一百八段。彼人即<a href=\"/remen/huanxi.html\" class=\"keylink\" target=\"_blank\">欢喜</a>修身厚重相爱恭敬。彼是无怨</p><p>若有人等患眼精坏者。若有清盲暗者。若白晕赤瞙无光明者。取呵梨勒果庵摩勒果鞞醯勒果。三各一颗捣破油下筛当研。时唯须净护。莫令新产妇人及狗见。口中<a href=\"/remen/nianfo.html\" class=\"keylink\" target=\"_blank\">念佛</a>。以白蜜若人乳汁和封眼中者。其人乳汁要须男孩子母乳汁。若女儿乳汁者。成其药和竟者。还须千眼像前。咒一千八遍。着眼中。满七日。在深室内。慎风房室五辛诸不净物。即得精还明净光盛</p><p>若有人等患虐鬼病者。取虎豹豺狼虎。咒三七遍。彼着身上即差。师子皮最上</p><p>若有人等被蛇螫。取被螫人结[月*宁]。咒三七遍。着疮中即差(结聍者所聍耳穴内结耳屎是也)</p><p>若有人等患恶[病-丙+至]入心闷绝欲死者。取桃胶一丸。大小亦如桃实大。以清水一升和煎。取半升咒七遍。顿服尽即差。其药莫令妇人煮。须净护造也。夫诸药造不须人无验</p><p>若有人等患传尸鬼气伏连病者。取拙具罗香。咒三七遍。烧熏鼻孔中。又取七丸如菟失。大咒二七遍吞即差。慎酒肉五辛及恶骂。又取摩那屎罗和白芥子。印成盐咒三七遍。于病者床下烧。其作病鬼身即壁裂也。鬼逆走不敢住也(摩那屎罗者雄黄是也。白者净也。印成盐美是也)</p><p>若有人等患一边偏风。耳鼻不通手脚不便者。取胡麻油内木香煎。咒三七遍。摩拭身上永得除差。又取纯牛苏。咒三七遍。摩身上差好。若有妇人患产难者。取胡麻油。咒三七遍。摩产妇脐中及玉门中。若令口吞易生。若有女人怀妊死腹中者。取阿婆末唎草一大两。以水二升和煮绞去滓。取一升汁。咒三七遍。服即出一无苦痛。若不出胎衣者。亦服此药即出差(阿婆末唎草牛膝草是也)</p><p>若有人等卒患心痛不可忍者。为道尸疰取杜噜香如乳头成者一丸咒三七遍。口中嚼咽不限多小。令变吐即差。慎五辛酒肉油物诸不净物及房内(杜噜香者薰陆香是也)</p><p>若有人等被大烧疮者。取热瞿摩夷。咒二七遍。涂疮上即差(瞿摩夷者乌牛屎是也)</p><p>若有人等患蛔虫咬心痛者。取骨噜末遮半升。咒三七遍。服即差。若重者一升。虫即如綟索出来差(骨噜末遮者白马屎也)</p><p>若有人等患下疮者。取菱[雨/月]叶捣绞取汁。咒三七遍。夜卧着眼中即差。若须用白牡马失汁。咒三七遍。如上差(骨鲁怛佉者新驴粪是也)</p><p>若有人等患腹中病痛者。取井花水和印成盐二颗。咒三七遍。服半升即差</p><p>若有人等患赤眼者。及眼中有努肉。及有翳者。取奢弭叶。捣綟取汁。咒七遍。浸滨钱一宿更咒七遍。着眼中即差(奢弭叶者苟杞叶是也)</p><p>若有人等患畏夜不安。恐怖出入惊怕者。白线作索。咒三七遍。作二十一结。系项恐即除。非但除怖。亦得福生灭罪<a href=\"/remen/shouming.html\" class=\"keylink\" target=\"_blank\">寿命</a>延长</p><p>若有人等于家内横起灾难者。取石榴枝等截一千段。两头涂苏酪蜜。一咒一烧尽一千八遍。一切灾难患悉除灭。要在千眼像前作之</p><p>若取白昌蒲。咒一百八遍。系着右臂上。一切闻处论议得胜</p><p>若取奢弭叶。若枝柯寸截两头。涂真牛苏白蜜牛酪。一咒一烧尽一千八段。日别三时。时别一百遍。满七日咒师自悟通智</p><p>若有行人欲降诸大力鬼神者。取阿利瑟迦紫。咒三七遍。火中烧还须苏酪蜜。要须于悲像前作之(阿梨瑟迦紫者木槵子是也)</p><p>若取胡卢遮那一大两。着流漓瓶中。置大悲像前。咒一千八遍。涂身点额。一切天龙鬼神人及非人皆悉欢喜(胡卢遮那牛黄是也)</p><p>若有人身被杻械枷锁者。取白领失。咒一百八遍。涂于手上。用摩杻械枷锁者。即自<a href=\"/remen/jietuo.html\" class=\"keylink\" target=\"_blank\">解脱</a></p><p>若有夫妇不和状如水火者。取鸳鸯尾。于大悲心像前咒一千八遍。上带之。彼是即终身欢喜相爱敬</p><p>若有人等被虫食田苗及五菓子者。取净灰砂。咒一千八遍。散田四边。虫退散也。若有诸菓树兼咒水一百八遍。乃至一千八遍。洒着树上。虫不敢食害菓也</p><p>若有人等逢鬼口禁吐沫不知人色应急死者。取虎魄玉细屑。咒一百八遍。以酒令服。又取骨噜万异绞汁。咒二七遍令服。又造其额上鬼神建。咒一百一八遍即差(骨噜万异者白马屎是也)</p><p>若有人等被汤烂伤者。取木灰和水。咒三七遍。泥疮上。日三遍。又热瞿摩夷咒三七遍。涂疮上即差</p><p>若有人等食诸畜生灾毒。烦心闷欲死者。取净土一升。以水三升煮取一升汁。咒三七遍令服即差</p><p>若有人等卒得诸肿[病-丙+鱼]者。取芜菁叶捣和清酒。咒三七遍。[打-丁+刚]肿上即差</p><p>若有人等恶肿入腹欲死者。取瞿摩夷烧和酒。咒三七遍涂肿上。又口令服即差</p><p>若有人等患鼻大衄下欲死者。取生蓬莱和水煮取汁。不限大小咒三七遍。令吞即留生</p><p>若有人等亦血痢血者。取桃脂大如鸡子。咒三七遍令吞即差</p><p>若有人等患喈咳者。取桃子人一升。热火和[米*台]糖。咒一百八遍。顿令服尽。乃至须造三四剂病即愈</p><p>若有人患大便孔痒名。取草缠罗菓。热细末和糖。咒一百八遍。涂孔日三即差(草缠罗菓者菟糸子是也)</p><p>若有人患大便不通。取葵子二升。以水四升煮取一升汁。咒三七遍数服即下</p><p>若有人患小便不通者。取瞿摩犊夷绞取汁。咒三七遍令服即愈(瞿摩夷者犊牛子之失是也)</p><p>若有人等患小便不通者。取房内梁上尘细下。筛以三指撮和清水。咒三七遍服差</p><p>若有人等小便数忽起者。若去斗许者。取括楼根一两。以清水三升煮。绞取半汁。咒三七遍。若一百八遍。顿服即差</p><p>若有妇人任身卒得病。煮取小豆五升豉三升。以清水一斗煮。取三升汁。咒一百八遍。分为二服。即差病产生安乐</p><p>若有妇人患倒子产难生欲死者。取蓬莱一升。以水三升煮取一升汁。咒三七遍。令服即生无病</p><p>若有小儿患夜啼不安眠者。其儿目下书鬼之字。咒三七遍三唾即差息</p><p>若有小儿头生诸疮者。取瞿摩摩角鳃。烧末和猪暏。咒三七遍。涂疮上即差(半角中子)</p><p>若有小儿患舌肿不能哺乳者。取东方乘汁。咒一百八遍。涂舌立愈</p><p>若有小儿口中生疮不能食者。取黄连根。细捣筛下。以和男子母乳汁。咒三七遍。涂口疮上即差</p><p>尔时观世音菩萨摩诃萨告诸大众言。若于如来般<a href=\"/remen/niepan.html\" class=\"keylink\" target=\"_blank\">涅槃</a>。末世<a href=\"/remen/zhongsheng.html\" class=\"keylink\" target=\"_blank\">众生</a>造蓬口。诸疾病应在无量。是故我今说疗治法亦复如是。若<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>。优婆塞优婆夷。善男子善女人等。若能<a href=\"/remen/shouchi.html\" class=\"keylink\" target=\"_blank\">受持</a>此疗治法救众生苦者。当知是即我<a href=\"/remen/huashen.html\" class=\"keylink\" target=\"_blank\">化身</a>。以大悲心救众生故。必我到其所。作诸法令有胜验。是人受持大悲心随心自在陀罗尼神妙章句能救<a href=\"/remen/shijian.html\" class=\"keylink\" target=\"_blank\">世间</a>苦。是人如我无异我身也</p><p>若有净信男<a href=\"/remen/zinv.html\" class=\"keylink\" target=\"_blank\">子女</a>人。有能受持是救苦陀罗尼咒者。持世翳法。虽疗诸病。以慈心故。必以至心应咒一百八遍。观音力故无不著者。若有众生能持我法。其人若在命终时。我急迎来。以无边乐乘宝云车。速令<a href=\"/remen/wangsheng.html\" class=\"keylink\" target=\"_blank\">往生</a>安乐世界。莲华化生<a href=\"/remen/chengfo.html\" class=\"keylink\" target=\"_blank\">成佛</a>不久</p><p>尔时释迦牟尼佛赞观世音菩萨言。善哉善哉大士。如是如是如汝所说。若有善士善女等。以一分药施疾病者。现在得福灭罪。于当来世<a href=\"/remen/fubao.html\" class=\"keylink\" target=\"_blank\">福报</a>无尽。生生世世受无病身受诸快乐。天上人中受诸胜利。天上人中寿命无量。得道不久</p><p>尔时会中大众菩萨摩诃萨等。梵释四王天龙夜叉诸神鬼王人非人等。闻佛所说皆大欢喜。信受<a href=\"/remen/dl.html\" class=\"keylink\" target=\"_blank\">顶礼</a><a href=\"/remen/huixiang.html\" class=\"keylink\" target=\"_blank\">回向</a>奉行</p><p>千手千眼观世音菩萨疗病合药经</p></div>"
}]