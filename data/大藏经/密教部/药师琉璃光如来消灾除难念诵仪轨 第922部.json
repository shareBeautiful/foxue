[{
    "title": "药师琉璃光如来消灾除难念诵仪轨 第922部",
    "author": "未知",
    "html": "<div class=\"B1_text\"><p>药师琉璃光如来消灾除难念诵<a href=\"/remen/yigui.html\" class=\"keylink\" target=\"_blank\">仪轨</a></p><p>先净身口意归命<a href=\"/remen/fofa.html\" class=\"keylink\" target=\"_blank\">佛法</a>僧</p><p>敬礼遍照尊十方诸圣众</p><p>我今略开演秘密消灾法</p><p>此法<a href=\"/remen/shizun.html\" class=\"keylink\" target=\"_blank\">世尊</a>说最胜最第一</p><p>速出离<a href=\"/remen/shengsi.html\" class=\"keylink\" target=\"_blank\">生死</a>疾证大<a href=\"/remen/puti.html\" class=\"keylink\" target=\"_blank\">菩提</a></p><p>为顺<a href=\"/remen/zhongsheng.html\" class=\"keylink\" target=\"_blank\">众生</a>界及说除灾难</p><p>增敬降伏法女人怀难月</p><p>产危难生子及遭疾患者</p><p>神鬼作祸殃建立曼拏攞</p><p>塑画本尊像灯燃四十九</p><p><a href=\"/remen/gongyang.html\" class=\"keylink\" target=\"_blank\">供养</a>琉璃尊昼夜恒照明</p><p>奉香花菓食五色成幡盖</p><p>放水陆众生日满四十九</p><p>加持五色线系于病人项</p><p>欲修如是法智者先从师</p><p>受<a href=\"/remen/sanmei.html\" class=\"keylink\" target=\"_blank\">三昧</a>耶戒发大<a href=\"/remen/putixin.html\" class=\"keylink\" target=\"_blank\">菩提心</a></p><p>得持明灌顶阿阇梨印可</p><p>然后乃修持山林闲静处</p><p>河池及海岸或自居住处</p><p>涂拭曼拏攞方圆随本意</p><p>置二阏伽水安排下七位</p><p><a href=\"/remen/shaoxiang.html\" class=\"keylink\" target=\"_blank\">烧香</a>花灯明饮食涂香等</p><p>陈设坛四边<a href=\"/remen/chanhui.html\" class=\"keylink\" target=\"_blank\">忏悔</a>并<a href=\"/remen/suixi.html\" class=\"keylink\" target=\"_blank\">随喜</a></p><p>劝请发愿等<a href=\"/remen/huixiang.html\" class=\"keylink\" target=\"_blank\">回向</a>诸<a href=\"/remen/gongde.html\" class=\"keylink\" target=\"_blank\">功德</a></p><p>相应成悉地顺教而修习</p><p>轮结契印法</p><p>佛部心密印定慧应内缚</p><p>双慧俱申竖观佛满<a href=\"/remen/xukong.html\" class=\"keylink\" target=\"_blank\">虚空</a></p><p>诵<a href=\"/remen/zhenyan.html\" class=\"keylink\" target=\"_blank\">真言</a>七遍顶上而散印</p><p>真言曰</p><p>唵尔曩尔迦娑嚩(二合)贺(引)</p><p>由此加持故诸佛悉云集</p><p>光明照行人离障速成就</p><p>次结莲华部心印如前契</p><p>屈定轮入掌慧轮而建立</p><p>应观观<a href=\"/remen/zizai.html\" class=\"keylink\" target=\"_blank\">自在</a>与莲华眷属</p><p>在诸如来右念真言七遍</p><p>顶右而散印真言曰</p><p>唵阿鲁力迦娑嚩(二合)贺(引)</p><p>由此加持故菩萨众云集</p><p>行人为同事所求皆满足</p><p>次结金刚部心印亦如前</p><p>屈慧轮入掌定轮而竖建</p><p>应观金刚手一切持金刚</p><p>住在如来右念真言七遍</p><p>顶左而散印真言曰</p><p>唵嚩日啰(二合)地力(二合)迦娑嚩(二合)贺(引)</p><p>以此加持故金刚众云集</p><p>承佛本悲愿卫护<a href=\"/remen/xiuxing.html\" class=\"keylink\" target=\"_blank\">修行</a>者</p><p>三业如金刚坚固无能坏</p><p>次结被甲印<a href=\"/remen/zhiguan.html\" class=\"keylink\" target=\"_blank\">止观</a>各为拳</p><p>持轮横在掌止拳而安心</p><p>观拳加五处额两肩心喉</p><p>加持顶上散真言曰</p><p>唵仆(入)入嚩(二合)攞帝惹(引)吽</p><p>由此印真言加持被甲故</p><p>诸魔不陵逼速疾获成就</p><p>一切佛顶中是印大威德</p><p>才结印护身人天皆敬仰</p><p>一切崄难处及诸灾难时</p><p>悉皆获安乐次志心虔恳</p><p>舒奢摩他轮毗钵含那持</p><p>印地念真言加持满七遍</p><p>转此杂染所成净妙佛土</p><p>真言曰</p><p>唵步(入)欠(引)</p><p>由此加持故成本尊<a href=\"/remen/jingtu.html\" class=\"keylink\" target=\"_blank\">净土</a></p><p>有大宝宫殿种种持<a href=\"/remen/zhuangyan.html\" class=\"keylink\" target=\"_blank\">庄严</a></p><p>于宝宫殿中想药师如来</p><p>菩萨众围绕而观曼拏攞</p><p>次结迎请印用前佛部心</p><p>二轮向身招念真言三遍</p><p>真言曰</p><p>唵尔曩尔迦翳醯曳(二合)呬婆誐嚩妒(引)瑟抳(二合)洒野娑嚩(二合)贺(引)</p><p>由此加持故一切作障者</p><p>悉皆而远走恭敬修<a href=\"/remen/xingzhe.html\" class=\"keylink\" target=\"_blank\">行者</a></p><p>次献阏伽水时花泛其上</p><p>宝药香种子置之于水内</p><p>捧至顶上献念真言七遍</p><p>想浴圣众足称所求之愿</p><p>真言曰</p><p>曩莫(入)三满哆没驮喃唵誐誐曩娑么娑么娑缚(二合)贺(引)</p><p>由献香水故离垢获清净</p><p>当得灌顶地证如来法身</p><p>次结献座印五顶开敷花</p><p>想从印流出莲华师子座</p><p>真言曰</p><p>唵迦么攞悉孕(二合)贺娑嚩(二合)贺(引)</p><p>由此真言印本尊并眷属</p><p>各受宝莲华金刚师子座</p><p>次结普供养大印之仪则</p><p>诸顶初分交从印中流出</p><p>种种诸供养烧香花灯明</p><p>涂香饮食等众伎乐云海</p><p>台伞宝楼阁宝座等庄严</p><p>胜妙幢幡盖贤瓶众香水</p><p>皆从印流出遍虚空法界</p><p>供养诸如来菩萨及圣众</p><p>真言曰</p><p>曩莫三满哆没驮喃(引)萨嚩他(引)欠嗢娜誐帝娑颇(二合)啰呬[牟*含]誐誐曩剑娑嚩(二合)贺(引)</p><p>便以三等力真实妙伽陀</p><p>诚心念三遍一切皆成就</p><p>以我功德力如来加持力</p><p>及以法界力普供养而住</p><p>后结佛大慈护印之轨仪</p><p>五顶坚固缚胜轮顶竖合</p><p>印心额喉顶等诸佛自体</p><p>真言曰</p><p>唵没驮(引)昧怛哩(二合)嚩日啰(二合)洛乞叉(二合)唅</p><p>由此加持故一切魔障难</p><p>及恶人相害疾起于慈心</p><p>次结佛眼印应以三补吒</p><p>二盖持光背犹如笑眼形</p><p>屈二轮各持二光中节文</p><p>印自身五处佛母常加护</p><p><a href=\"/remen/nianfo.html\" class=\"keylink\" target=\"_blank\">念佛</a>眼根本真言曰</p><p>曩谟(引)婆誐嚩妒乌瑟抳(二合)洒野唵噜噜娑普(二合)噜入嚩(二合)攞底瑟姹(二合)悉驮路左儞萨嚩罗他(二合)娑驮[宁*页]娑嚩(二合)贺(引)</p><p>由此印真言加持威力故</p><p>能满一切愿除一切不祥</p><p>生一切福德灭一切罪障</p><p>能令诸有情见闻获安乐</p><p>次称扬赞叹本尊之功德</p><p>归命满月界净妙琉璃尊</p><p>法药救人天因中十二愿</p><p>慈悲弘誓广愿度诸含生</p><p>我今申赞扬志心头面礼</p><p>根本之密印二羽内相叉</p><p>两腕稍相去开张三二寸</p><p>禅智而来去彼大真言曰</p><p>【◇】曩谟(引)婆(去)誐嚩帝(一)佩杀紫野(二【◇】合)虞噜(二)吠[口*女]哩也(二合)钵罗(二合)婆啰【◇】惹野(三)怛他(引)蘖哆(引)野(四)啰喝(二合)帝【◇】(五)三藐三没驮(引)野(六)怛儞也(二合)他【◇】(引七)唵(八)佩杀尔曳(二合九)佩杀尔曳(二合十)【◇】佩杀紫野(二合十一)三么弩蘖(二合)帝(十二)【◇】娑嚩(二合)贺(引十三)</p><p>由是本尊故诵真言遍数</p><p>七遍至百八散印于顶上</p><p>陈所<a href=\"/remen/qiyuan.html\" class=\"keylink\" target=\"_blank\">祈愿</a>心对彼本尊前</p><p>愿希垂照瞩殄灾除横死</p><p>次即取数珠盘置双掌内</p><p>加持成七遍捧珠安顶上</p><p>真言曰</p><p>唵嚩曰啰(二合)虞醯曳(二合)惹跛三么曳吽</p><p>由此真言印加持<a href=\"/remen/nianzhu.html\" class=\"keylink\" target=\"_blank\">念珠</a>故</p><p>从母珠初起一遍捻一珠</p><p>真言末字毕至母珠却回</p><p>不应越母珠蓦过越法罪</p><p>广教万八千略之一百八</p><p>限数既终毕再捧珠加持</p><p>称所祈求事志心普回施</p><p>是法印咒。若善男子善女人等。多诸障难一切疾病。女人难月产厄。愿欲转祸求福。并患鬼神病难差者。以五色线搓索。咒系病人项及手足腰腹等。仍须请七僧。建置道场造本尊像。写<a href=\"/fojing/yaoshijing/yuanwen.html\" class=\"keylink\" target=\"_blank\">药师经</a>六时行道。燃七层灯。造五色幡四十九尺。日转经四十九遍。放水陆<a href=\"/remen/shengming.html\" class=\"keylink\" target=\"_blank\">生命</a>四十九头。时花菓子殷勤供养。咒五色线发愿。又以印拄于线上。更咒四十九遍。结四十九结。复念此真言。加持真言曰</p><p>曩谟(引)啰怛曩(二合)怛啰(二合)夜耶(一)那谟金毗罗(二)和耆啰(三)弥佉罗(四)安陀罗(五)摩尼罗(六)素蓝罗(七)因达罗婆耶罗(八)摩休罗(九)真持罗(十)照头罗(十一)毗伽罗(十二)那谟(引)毗舍阇瞿流(十三)毗[口*留]离耶(十四)钵啰(二合)颇啰阇野(十五)怛侄他(十六)唵毗舍施毗舍施(十七)毗舍(十八)阇娑摩揭帝(十九)娑嚩(二合)贺(引)</p><p>复赞礼本尊结本尊密印</p><p>念真言七遍复献阏伽水</p><p>如前申供养辨事佛顶印</p><p>念明句三遍左旋而解界</p><p>奉送于圣众如前迎请印</p><p>二轮向外拨想像虚空中</p><p>还归于净土安居宝宫殿</p><p>唵尔曩尔迦蘖蹉蘖蹉婆誐嚩妒(引)瑟腻(二合)洒野婆嚩(二合)贺(引)</p><p>奉送本尊已即结佛慈护</p><p>三昧耶密契加持印四处</p><p>复结佛眼印真言印五处</p><p>结三部心印各本明三遍</p><p>复结甲护身真言印五处</p><p><a href=\"/remen/lifo.html\" class=\"keylink\" target=\"_blank\">礼佛</a>发大愿随意任经行</p><p>药师如来消灾除难念诵仪轨</p><p>药师琉璃光如来消灾除难念诵仪轨一部。一行阿阇梨撰。东大寺[大/周]然<a href=\"/remen/dizi.html\" class=\"keylink\" target=\"_blank\">弟子</a>祚壹之所请也。而今所刻者。灵云开山净严和尚之挍本。所希寿诸梓以布普天。九横宏难一时消。四大沉痾<a href=\"/remen/shana.html\" class=\"keylink\" target=\"_blank\">刹那</a>除。时</p><p>享保星舍甲寅腊月吉日和州长谷轮下</p><p><a href=\"/remen/shamen.html\" class=\"keylink\" target=\"_blank\">沙门</a>无等谨识</p></div>"
}]