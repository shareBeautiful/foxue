[{
    "title": "总释陀罗尼义赞 第902部",
    "author": "沙门不空 译",
    "html": "<div class=\"B1_text\"><p>总释陀罗尼义赞</p><p><a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>大广智不空奉诏解释</p><p>如来于百千俱胝阿僧祇劫。积集<a href=\"/remen/puti.html\" class=\"keylink\" target=\"_blank\">菩提</a>资粮加持陀罗尼<a href=\"/remen/zhenyan.html\" class=\"keylink\" target=\"_blank\">真言</a>文字。令顿悟菩萨与此相应。顿集福德<a href=\"/remen/zhihui.html\" class=\"keylink\" target=\"_blank\">智慧</a>资粮。于大乘修<a href=\"/remen/pusadao.html\" class=\"keylink\" target=\"_blank\">菩萨道</a>二种<a href=\"/remen/xiuxing.html\" class=\"keylink\" target=\"_blank\">修行</a>。证无上菩提道。所谓依诸波罗蜜修行<a href=\"/remen/chengfo.html\" class=\"keylink\" target=\"_blank\">成佛</a>。依真言陀罗尼三密门修行成佛。陀罗尼者梵语。唐翻名为总持义。有四种持。法持义持三摩地持文持。此四种持。多依显教大乘教中所说也。法持者由得此持。摧灭一切杂染之法。<a href=\"/remen/zhengde.html\" class=\"keylink\" target=\"_blank\">证得</a>清净法界等流教法。义持者由得此持。于一字义中悟百千无量修多罗行。演说逆顺<a href=\"/remen/zizai.html\" class=\"keylink\" target=\"_blank\">自在</a>。三摩地持者由此持故。必不散动<a href=\"/remen/sanmei.html\" class=\"keylink\" target=\"_blank\">三昧</a>现前。悟无量百千三摩地门。悲增菩萨。故于六趣以愿受生。不被<a href=\"/remen/fannao.html\" class=\"keylink\" target=\"_blank\">烦恼</a>随烦恼坏其三昧。由此三摩地证五<a href=\"/remen/shentong.html\" class=\"keylink\" target=\"_blank\">神通</a>。成就利乐无边有情。文持者由此<a href=\"/remen/shouchi.html\" class=\"keylink\" target=\"_blank\">受持</a>陀罗尼成就所闻。所谓一切契经。于一切如来诸菩萨所。闻百千无量修多罗永不忘失。其真言亦具四义。真者真如相应。言者真诠义。四义者。法真言。清净法界以为真言。义真言者胜义相应。一一字中有实相义。三摩地真言者。由瑜伽者用此真言。于心镜智月轮上布列真言文字。专注心不散动。速疾证三摩地故名三摩地真言。文持真言者从唵字至娑嚩贺。于其中间所有文字。一一字皆名为真言。亦云密言。亦具有四义。法密言者。非法外道及二乘境界。唯修真言行菩萨。所闻所持轨则印契曼荼罗。修行所求悉地名法密言。义密言者。真言中一一字。唯佛与佛大威德菩萨乃能究尽。三摩地密言者。由此中真言文字三摩地相应威力。遍布真言者身支分。变粗重身易得微妙色身。获得五神通威德自在寿量无尽。闻持密言者。从师密受三密轨则。唯师及<a href=\"/remen/dizi.html\" class=\"keylink\" target=\"_blank\">弟子</a>自知。非令余人之所知也。乃至本尊形像印契观门。皆密受持。获得心所悕望三摩地闻持不忘天眼天耳他心上中下悉地亦名为明。具四义。法明者。修<a href=\"/remen/xingzhe.html\" class=\"keylink\" target=\"_blank\">行者</a>称诵一一字中光明。遍照十方世界。一切有情沉溺<a href=\"/remen/shengsi.html\" class=\"keylink\" target=\"_blank\">生死</a><a href=\"/remen/kuhai.html\" class=\"keylink\" target=\"_blank\">苦海</a>。皆破无明烦恼。悉得离苦<a href=\"/remen/jietuo.html\" class=\"keylink\" target=\"_blank\">解脱</a>故名法明。义明者。由瑜伽者与真言义相应故。通达明了<a href=\"/remen/banruo.html\" class=\"keylink\" target=\"_blank\">般若</a>波罗蜜。远离无义道理。三摩地明者。由真言种子想于心月轮中。获得大光明作自他照明三摩地成就。闻持明者。证得闻持法。能破废忘之惑。证得<a href=\"/remen/putixin.html\" class=\"keylink\" target=\"_blank\">菩提心</a>成就</p><p>如上陀罗尼真言密言明义依梵文。复于显教修多罗中称说。或于真言密教中说如是四称。或有一字真言乃至二字三字乃至百字千字万字。复过此数乃至无量无边。皆名陀罗尼真言密言明若与三密门相应。不暇多劫难行苦行。能转定业速疾易成安乐成佛速疾之道</p><p>总释陀罗尼义赞</p></div>"
}]