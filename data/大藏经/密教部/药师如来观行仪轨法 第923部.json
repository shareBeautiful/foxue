[{
    "title": "药师如来观行仪轨法 第923部",
    "author": "金刚智 译",
    "html": "<div class=\"B1_text\"><p>　　药师如来观行<a href=\"/remen/yigui.html\" class=\"keylink\" target=\"_blank\">仪轨</a>法 一卷</p><p>　　南<a href=\"/remen/tianzhu.html\" class=\"keylink\" target=\"_blank\">天竺</a><a href=\"/remen/sanzang.html\" class=\"keylink\" target=\"_blank\">三藏</a>金刚智译</p><p>　　三礼次<a href=\"/remen/chanhui.html\" class=\"keylink\" target=\"_blank\">忏悔</a><a href=\"/remen/shoujie.html\" class=\"keylink\" target=\"_blank\">受戒</a><a href=\"/remen/putixin.html\" class=\"keylink\" target=\"_blank\">菩提心</a>次承事<a href=\"/remen/zhenyan.html\" class=\"keylink\" target=\"_blank\">真言</a>七遍</p><p>　　次佛结界请大轮金刚稽请偈</p><p>　　稽首殊结大花齿力士密迹大轮王</p><p>　　乌蒭沙摩不动尊火头结界军荼利</p><p>　　或嗔或[朕-月+口]作威怒移山转海须臾间</p><p>　　降伏罗刹众毒心闻说真言皆怖畏</p><p>　　摧灭十恶化含灵超入如来<a href=\"/remen/gongde.html\" class=\"keylink\" target=\"_blank\">功德</a>海</p><p>　　为护<a href=\"/remen/dizi.html\" class=\"keylink\" target=\"_blank\">弟子</a>持诵者<a href=\"/remen/faxin.html\" class=\"keylink\" target=\"_blank\">发心</a>赞请应声期</p><p>　　愿大金刚清净众跋折罗杵自随身</p><p>　　于此道场礼念处周[这-言+(一/巾)]围绕作结界</p><p>　　次大轮印以左右手相叉掌中。二母指亦入掌中。将印顶戴。以左脚安右膝上。诵二十一遍。下抱之而散</p><p>　　南(上)无(上)悉(半音)咥哩(二合)耶坠迦(去)南(上一)跢佗偈陀(去)南(上二)唵鞞罗(去)时鞞罗(去)时(三)摩诃斫迦罗(上二合)跋折哩(四)萨多萨多(五)沙罗(上)帝(六)怛啰(上)曳怛啰(上)曳(七)毗陀摩儞(八)三盘誓儞(九)怛罗摩底(十)悉陀阿唎(二合)怛喽炎(二合十一)沙诃(十二注上必须半音处依注去上音读之注二合处其上一字必须半音与不字合读之注半音必须行音)</p><p>　　诵此陀罗尼二十七遍。即当入一切曼荼罗(此云坛)</p><p>　　次即思惟观察。一切有情本性清净。为诸客尘之所覆蔽不悟真如。是故说此三密加持。令自他皆得清净。即二手莲华合掌。诵净三业真言三遍。真言曰</p><p>　　唵(一)娑嚩(二合)婆(去引)嚩秣(诗聿反)驮(二引)萨嚩达磨(入引三)娑嚩(二合)婆(去引)嚩(四)秫(准上)度憾(五)</p><p>　　次入堂</p><p>　　复次。若欲入本尊室。先睹尊颜合十指。当低头。每入道场时。对本尊前端身正立。莲华合掌闭目运心。想在某世界对某甲如来并诸菩萨眷属</p><p>　　则以五体投地。想于一一佛菩萨前恭敬作礼。即普礼真言曰</p><p>　　唵(一)萨嚩怛他(去引)蘖多(二)播(引)那满(三)那曩(上引)迦噜(引)弭(四)</p><p>　　次即随作法。称佛名等</p><p>　　次右膝着地。合掌当心。虔诚发露忏悔无始已来一切罪障则<a href=\"/remen/suixi.html\" class=\"keylink\" target=\"_blank\">随喜</a>诸佛菩萨声闻缘觉一切有情所修福业。又观十方世界所有如来成等正觉者诸转法轮。所有如来现<a href=\"/remen/niepan.html\" class=\"keylink\" target=\"_blank\">涅槃</a>者。诸久住世不般涅槃。又发愿言。我所积集善根。<a href=\"/remen/lifo.html\" class=\"keylink\" target=\"_blank\">礼佛</a>忏悔劝请随喜。以福聚<a href=\"/remen/huixiang.html\" class=\"keylink\" target=\"_blank\">回向</a>一切有情。愿皆令得入<a href=\"/remen/sande.html\" class=\"keylink\" target=\"_blank\">三德</a>秘藏</p><p>　　次<a href=\"/remen/chanhuiwen.html\" class=\"keylink\" target=\"_blank\">忏悔文</a></p><p>　　归命十方正等觉最胜妙法<a href=\"/remen/puti.html\" class=\"keylink\" target=\"_blank\">菩提</a>众</p><p>　　以身口意清净业殷勤合掌恭敬礼</p><p>　　无始<a href=\"/remen/lunhui.html\" class=\"keylink\" target=\"_blank\">轮回</a>诸有中身口意业所生罪</p><p>　　如佛菩萨所忏悔我今陈忏亦如是</p><p>　　次随喜文</p><p>　　我今深发<a href=\"/remen/huanxi.html\" class=\"keylink\" target=\"_blank\">欢喜</a>心随喜一切福智聚</p><p>　　诸佛菩萨<a href=\"/remen/xingyuan.html\" class=\"keylink\" target=\"_blank\">行愿</a>中金刚三业所生福</p><p>　　缘觉声闻及有情所集善根尽随喜</p><p>　　次劝请文</p><p>　　一切世灯坐道场觉眼开敷照三有</p><p>　　我今[跍*月]跪先劝请转于无上妙法轮</p><p>　　所有如来<a href=\"/remen/sanjie.html\" class=\"keylink\" target=\"_blank\">三界</a>主临般无余涅槃者</p><p>　　我皆劝请令久住不舍悲愿救<a href=\"/remen/shijian.html\" class=\"keylink\" target=\"_blank\">世间</a></p><p>　　次愿赞回向</p><p>　　忏悔随喜劝请福愿我不失菩提心</p><p>　　诸佛菩萨妙众中常为善友不厌舍</p><p>　　离于八难生无难<a href=\"/remen/suming.html\" class=\"keylink\" target=\"_blank\">宿命</a>住智<a href=\"/remen/zhuangyan.html\" class=\"keylink\" target=\"_blank\">庄严</a>身</p><p>　　远离愚迷具悲智悉能满足波罗蜜</p><p>　　富乐丰饶生胜族眷属广多恒炽盛</p><p>　　四无碍辨十<a href=\"/remen/zizai.html\" class=\"keylink\" target=\"_blank\">自在</a>六通诸禅悉<a href=\"/remen/yuanman.html\" class=\"keylink\" target=\"_blank\">圆满</a></p><p>　　如金刚幢及普贤愿赞回向亦如是</p><p>　　次<a href=\"/remen/sanmei.html\" class=\"keylink\" target=\"_blank\">三昧</a>发心次佛部三昧耶次即结跏趺坐。或半跏坐右押左。以香涂手</p><p>　　结佛部三昧耶印。二手虚心合掌。开二头指微屈。各附中指上节。又开二大指。各捻二头指下第一文。结印成已。想某甲佛三十二相八十种好分明。即诵佛部心三昧耶真言曰</p><p>　　唵(一)怛他(去引)誐都(二)纳婆(二合)嚩(引)耶(三)娑嚩 (二合引)贺(引四)</p><p>　　诵三遍或七遍。安印顶上便散。由结此印及诵真言。惊觉佛部一切圣众。皆加持护念修真言者。速令获得身业清净罪障消灭<a href=\"/remen/fuhui.html\" class=\"keylink\" target=\"_blank\">福慧</a>增长</p><p>　　次结莲华部三昧耶印。二手虚心合掌。二大指二小指各头相着。余指微屈如开敷莲华业形。即成此印。结印已。想观自在菩萨相好端严。并无量俱胝莲华族眷属围绕。即诵莲华部三昧耶真言曰</p><p>　　唵(一)跛娜谟(二合引二)纳婆(二合)嚩(引)耶(三)娑嚩(二合引)贺(引四)</p><p>　　诵三遍或七遍加持。安印于顶右便散。由结此印及诵真言。惊觉观自在菩萨及莲华部圣众。皆来加持<a href=\"/remen/xingzhe.html\" class=\"keylink\" target=\"_blank\">行者</a>。获得语业清净。言音威肃令人乐闻。无碍辩才<a href=\"/remen/shuofa.html\" class=\"keylink\" target=\"_blank\">说法</a>自在</p><p>　　次结金刚部三昧耶印。二手左覆右仰令背相着。以右大指叉左小指。以左大指叉右小指。中间六指博着手腕。如三股杵形即成。结印当心。想金刚藏菩萨相好威光。无量执金刚眷属围绕。即诵金刚部三昧耶真言曰</p><p>　　唵(一)嚩日罗(二合引二)纳婆(二合)嚩(引)耶娑嚩(二合引)贺(四)</p><p>　　诵三遍或七遍加持。安印于顶左便散。由结此印及诵真言。惊觉金刚藏菩萨并金刚部圣众。皆来加持行者。获得意业清净证菩提心。三昧现前速得<a href=\"/remen/jietuo.html\" class=\"keylink\" target=\"_blank\">解脱</a></p><p>　　次军荼利香炉法印咒(诵小心咒满三七遍然后<a href=\"/remen/shaoxiang.html\" class=\"keylink\" target=\"_blank\">烧香</a>一切欢喜)</p><p>　　次军荼利香水法印咒(若杂花及香末等作此印已印之咒水安置佛前一切欢喜)</p><p>　　次取香炉启白。东方七佛如来。十方一切诸佛。八大八供四摄菩萨。日光月光诸大菩萨。一切菩萨。一切金刚诸天龙神十二神将。各有七千诸药叉神及诸业道一切神祇等悉证知。我今请此地是我方地。我于是地建立七日七夜。某甲佛曼荼罗道场法门。诸大菩萨一切金刚诸天神等。各并眷属请证成就。我欲护身结界<a href=\"/remen/fashi.html\" class=\"keylink\" target=\"_blank\">法事</a>。在此方地。东西南北四维上下。所有破坏<a href=\"/remen/fofa.html\" class=\"keylink\" target=\"_blank\">佛法</a>毗那夜迦恶神鬼等。皆远出去七里之外。若护佛法善神鬼等。于佛法中作利益者。任当安住(三白名七)护身法印咒</p><p>　　次结金刚被甲胄护身印。二小指二无名指右押左内相叉。二中指直竖头相跓。二头指屈如钩形。附中指背勿相着。二大指并竖捻名指即成。结印当心诵真言。印身五处各诵一遍。先印额。次印右肩。次印左肩。次印心。次印喉。是为五处。即起大慈心。遍缘一切有情。愿皆被大慈悲庄严甲胄。速令离诸障难<a href=\"/remen/zhengde.html\" class=\"keylink\" target=\"_blank\">证得</a>世间出世间殊胜成就。如是观已即成被金刚甲。一切诸魔不敢障难。真言曰</p><p>　　唵(一)嚩日罗(二合引)儗儞钵罗(二合)捻(奴揖反引二)跛跢(二合)野(三)娑嚩(二合)贺(引四)</p><p>　　由结此印诵真言慈心愍念力故。一切天魔及诸障者。悉见行者威光赫奕由如日轮。各起慈心不能障碍。及以恶人无能得便。<a href=\"/remen/fannao.html\" class=\"keylink\" target=\"_blank\">烦恼</a><a href=\"/remen/yezhang.html\" class=\"keylink\" target=\"_blank\">业障</a>身不染着。亦护当来诸恶趣苦。疾得证于无上菩提</p><p>　　次祈请加护(取香炉)我今某甲启白。十方诸佛一切<a href=\"/remen/banruo.html\" class=\"keylink\" target=\"_blank\">般若</a>波罗蜜一切诸大菩萨。一切<a href=\"/remen/gsyps.html\" class=\"keylink\" target=\"_blank\">观世音菩萨</a>。一切金刚藏菩萨。一切天龙八部护塔<a href=\"/remen/hufa.html\" class=\"keylink\" target=\"_blank\">护法</a>诸善神王等证知。我苾刍某甲为作住持佛法作彼事。如意成就请求加祐(结界初祈加护自东北角如周匝右转)</p><p>　　次军荼利辟除毗那夜迦法印咒三七遍次降地陀罗尼。用一切事真言并军荼利大心咒诵七遍。洒地方界。能除诸秽而得清净一切事真言</p><p>　　唵(喉中擡声引呼一句)矩(二合)噜驮曩(二合)虎(二合)[合*牛]若(三句)</p><p>　　次马头护身结界法印咒。两手从中指。以下三指向外相叉。各博着手背合掌。二食指直竖。相去五分许。并大指相着。各屈一节。勿着食指头。来去咒曰</p><p>　　唵(一)钵啰毗迦悉跢(二)跛折罗(三)涉筏(二合)啰啰(上音)支(四)莎诃(五是法印咒。若欲<a href=\"/remen/shouchi.html\" class=\"keylink\" target=\"_blank\">受持</a>是菩萨法者。先须以此法印诵咒。护自身已又咒水七遍。次以印印水。或咒白芥子若咒灰等。皆各印咒满七遍已。将木竖于四角为芥子灰水散于十方皆成结界。然后作诸法事悉当有验)</p><p>　　次军荼利金刚一字降魔王印咒</p><p>　　次结地界金刚橛印。先以右手中指入左头指中指间。右名指入左名小指间。皆头外出。以左中指缴右中指背。入右头中指间。以左名指缴右名指背。入右名小指间。二小指二头指各头相跓。二大指下相捻即成。结此印已。想如金刚杵形。以二大指向地触之。诵真言一遍一印于地。如是至三即成坚固金刚之座。地界真言</p><p>　　唵(二)枳里枳里(二)嚩日啰(二合)嚩日哩(二合合)步(引)啰满(二合)驮满(二合)驮(四)吽(五)[打-丁+市]吒(六)</p><p>　　由结此印诵真言加持。下至金刚轮际成金刚不坏之界。大力诸魔不能摇动。少施功力大获成就。地中所有诸秽恶物。由加持力故悉皆清净。其界随心大小即成</p><p>　　次结金刚墙印。准前地界印。开掌磔竖二大指如墙形即成。想从印流出炽焰。以印右旋绕身三转。称前地界即成金刚坚固之墙界。真言曰</p><p>　　唵(一)萨啰萨啰(二)嚩日啰(二合)钵罗(二合引)迦啰(引三)吽(四)发吒(五)</p><p>　　由结此印诵真言及观行力故。随心大小成金刚光焰方隅墙界。诸魔恶人虎狼师子。及诸毒虫不能附近次军荼利大护身印镇于四方及镇四门。作法皆成</p><p>　　次军荼利大嗔法身印次军荼利大降魔法身印次军荼利三眼大法身印</p><p>　　次结大<a href=\"/remen/xukong.html\" class=\"keylink\" target=\"_blank\">虚空</a>藏菩萨印。二手合掌。二中指右押左外相叉。博着手背。二头指相蹙如宝形即成。想从印流出无量诸<a href=\"/remen/gongyang.html\" class=\"keylink\" target=\"_blank\">供养</a>具衣服饮食宫殿楼阁等。如瑜伽广说。即诵真言曰</p><p>　　唵(一)誐誐曩三(去)婆嚩嚩日啰(二合)斛(引三)</p><p>　　<a href=\"/remen/xiuxing.html\" class=\"keylink\" target=\"_blank\">修行</a>者。纵使观念力微。由此印及真言加持力故。诸供养物皆成真实。一如某甲世界中行广大供养者。次想坛中有各讫哩(二合入引)字放大光明如红颇梨色。遍照十方世界。某中有情遇斯光者。所有罪障皆得消灭</p><p>　　次结如来拳印以左手四指握拳。直竖大指。以右手作金刚拳。握左大指甲即成。以此拳印印地。诵真言加持七遍。变其世界。如来拳真言曰</p><p>　　唵(一)步(引入)欠(二)</p><p>　　由结此印及诵此真言加持威力故。即变此三千<a href=\"/remen/daqianshijie.html\" class=\"keylink\" target=\"_blank\">大千世界</a>成某甲刹土。七宝为地。水鸟树林皆演法音。无量庄严如经所说。即说伽陀曰</p><p>　　以我功德力如来加持力</p><p>　　及以法界力愿成安乐刹</p><p>　　行者由数习此定惠。现生每于定中。见某甲世界某甲如来。在大菩萨众会闻说无量契经。临命终时心不散动三昧现前。<a href=\"/remen/shana.html\" class=\"keylink\" target=\"_blank\">刹那</a>迅速则生彼土。莲华化生证菩提</p><p>　　次结宝车辂印二手仰相叉右押左。以二头指侧相拄。二大指捻二头指下第一文即成送车辂真言曰</p><p>　　唵(一)睹噜睹噜(二)吽(引入)</p><p>　　结此印。想成七宝庄严车辂。往某甲世界请某甲佛并诸菩萨眷属乘此车辂不散此印。以二大指向身。拨二中指头。便诵请车辂真言曰</p><p>　　那莫悉底哩耶(四合)地尾(二合)迦(引)南(二一)怛他(去引)蘖跢(引)南(引二)唵(引)嚩日朗(二合)儗(妍以反)娘(上声引三)迦罗洒(二合)耶娑嚩(二合引)贺(引四)</p><p>　　即想车辂来至道场住虚空中</p><p>　　次结迎请圣众印。药师琉璃光佛印(先观本尊所止方布面。彼尊像请。然便回身。置閦伽器于尊像前)以左右手头指以下八指反叉。入于掌中右押左。两腕相去五寸许。以二大指来去。咒曰</p><p>　　唵(一)呼嚧呼嚧(二)战驮(去音)利(三)摩撜只(四)莎诃(五)</p><p>　　先立合掌随本方。但至诚心奉请所请云。今有某甲为某甲事奉请善名称吉祥王如来宝月智严光音自在王如来金色宝光妙行成就如来无忧最胜吉祥王如来法海雷音如来法海胜惠游戏<a href=\"/remen/shentong.html\" class=\"keylink\" target=\"_blank\">神通</a>如来药师琉璃光如来(诚心仰再三。启白大慈悲者请依本愿来降道场)一切如来心<a href=\"/remen/jingjin.html\" class=\"keylink\" target=\"_blank\">精进</a>印(用诸一切如来及金刚菩萨帝释梵王并诸天)以左右手八指右押左相叉。入掌急合握拳。以二大指并平伸。押右头指侧中节上勿使头屈(云云)是印若改二大母指头双上下来去。则名稽召如来种族印。咒曰</p><p>　　娜莫縒曼亸勃驮南(一)唵(二)[合*牛](三)尔娜职(而识反四)</p><p>　　日光菩萨月光菩萨。观世音菩萨<a href=\"/remen/mile.html\" class=\"keylink\" target=\"_blank\">弥勒</a>菩萨。虚空藏菩萨普贤菩萨。金刚藏菩萨文殊师利菩萨。除盖障菩萨地藏菩萨。金刚军荼利菩萨。一切如来钩菩萨(东)一切如来金刚罥索菩萨(南)一切如来钩锁大菩萨(西)一切如来摄入大菩萨(北)一切如来喜爱宝供养菩萨(东南)一切如来喜爱密供养菩萨(西南)一切如来歌咏供养菩萨(西北)一切如来舞供养菩萨(东北已上内)一切如来香供养菩萨(东南)一切如来花供养菩萨(西南)一切如来灯供养菩萨(西北)一切如来涂香供养菩萨(东北)</p><p>　　一切药叉法印咒。以右手四指向下。钩左手四指。其二大指直竖来去。咒曰</p><p>　　唵(一)俱毗罗(二)莎诃</p><p>　　是法印咒。若作大都法坛之时。作此印咒唤入供养。一切欢喜</p><p>　　宫毗罗大将伐折罗大将</p><p>　　迷企罗大将安底罗大将</p><p>　　頞儞罗大将珊底罗大将</p><p>　　因达罗大将波夷罗大将</p><p>　　摩虎罗大将真达罗大将</p><p>　　招杜罗大将毗羯罗大将</p><p>　　各仰乞。如来圣众不舍悲愿。赴此三摩地所成<a href=\"/remen/jingtu.html\" class=\"keylink\" target=\"_blank\">净土</a>道场。并无量俱胝大菩萨。受修行者供养证成功德</p><p>　　次结马头观自在菩萨印作辟除结界。二手合掌。二头指二名指屈入掌各自相背。并二大指微屈勿着头指。真言曰</p><p>　　唵(一)阿密[口*栗](二合)妒(二)纳婆(二合)嚩(三)吽(引四)[打-丁+市]吒(五)娑嚩(二合)贺(六)</p><p>　　诵三遍。即以印左转三匝。辟除一切诸魔皆自退散。以印右旋三匝。即成坚固大结界</p><p>　　次结金刚网印。准前地界印。以二大指捻二头指下第一文即成。诵真言三遍。随诵以印于顶上右旋转便散。真言曰</p><p>　　唵(一)尾娑普啰(二合)娜啰(二合)乞洒(二合一)嚩日啰(二合)半惹(自攞反)啰(四)吽(五)发吒(六)</p><p>　　由结此印真言加持力故。即于上方覆以金刚坚固之网。乃至他化自在诸天不能障难。行者身心安乐。三摩地易得成就</p><p>　　次结金刚火院界印以右手掌掩左手背令相着。磔竖二大指即成。想从印流出无量光焰。以印右旋三匝。即于金刚墙外便有火焰围绕。即成坚固清净大结界火焰。结界真言曰</p><p>　　唵(引一)阿(去)三莽(上)儗宁(二合二)吽发吒(四)</p><p>　　次献阏伽香水印。置阏伽时。应诵真言(大一遍下七遍极小二十一遍)阏伽法则先两膝着地。应须手着净茅草环。捧持阏伽烧香熏之作如是请。仰愿尊者以本愿故。降赴道场。愿垂哀愍。受此阏伽及微献供。左右二手捧阏伽器。当额奉献诵真言三遍。想浴圣众双足。真言曰</p><p>　　娜莫三(去)满多(一)没驮喃(二)誐誐曩(三去)三么(上引)掺摩娑嚩(二合引)贺(五)</p><p>　　由献阏伽香水供养。令修行者三业清净。洗除一切烦恼罪垢。从胜解行地至十地及佛地。当证如是地波罗蜜时。得一切如来授与<a href=\"/remen/ganlu.html\" class=\"keylink\" target=\"_blank\">甘露</a>法身灌顶</p><p>　　次结花座印准前莲华部三昧耶印。稍屈指令圆满即是。结此印已。想从印流出无量金刚莲华。遍此某甲世界中。某甲如来及诸大菩萨一切圣众。各皆得此金刚莲华为座。真言曰</p><p>　　唵(一)迦么(上)攞娑嚩(二合引)贺(引二)</p><p>　　由结此印诵真言加持。行者获得十地满足。当得金刚之座。三业坚固犹如金刚。既奉请已作如是言。善来尊者。愍我等故降临道场。复垂哀愍当就此座受微献供。复起诚心频兴作礼。而白尊者言。大悲垂愍成本愿故。而见降临非我所能。大三昧耶敕语印陀罗尼诵之三遍。敕云三昧结界威仪具足。启请圣众<a href=\"/remen/rufa.html\" class=\"keylink\" target=\"_blank\">如法</a>安坐</p><p>　　又于西门合掌<a href=\"/remen/dl.html\" class=\"keylink\" target=\"_blank\">顶礼</a>长跪恭敬。手执香炉烧诸名香。想诸佛菩萨金刚一切天神。如是真报身各于座动。视观佛说<a href=\"/remen/faxiang.html\" class=\"keylink\" target=\"_blank\">法相</a>。复口启白奉请结界。愿诸圣众各依本位威仪具足如法而住(说是语已)散香即取银盘。种种香末两手掬香。诵一切顶轮王心咒。咒香末七遍。从内院散及天神等(香三昧陀罗尼)散花如前末香法(花三昧陀罗尼法)初合掌<a href=\"/remen/libai.html\" class=\"keylink\" target=\"_blank\">礼拜</a>至诚谢云。今所供养香花饮食。多不如法深大惭愧</p><p>　　次献涂香时。誓如是言</p><p>　　此香芬馥如天妙香清净护持</p><p>　　我今奉献唯垂纳受令愿圆满</p><p>　　涂香真言曰</p><p>　　阿(上)歌啰阿(上)歌啰(一)萨嚩(垂可反)苾地耶驮罗(二)布尔羝(三)莎(去二合)嚩诃(四)</p><p>　　诵此真言涂香。后诵所持真言。净持如法奉献于尊</p><p>　　我由献涂香当获五法身</p><p>　　愿从此等流五无漏涂香</p><p>　　磨莹热恼者夺破诸<a href=\"/remen/diyu.html\" class=\"keylink\" target=\"_blank\">地狱</a></p><p>　　一切到炎蒸</p><p>　　次真言花当奉献之。发是愿言</p><p>　　此花清净生处复净我今奉献</p><p>　　愿垂纳受当赐成就</p><p>　　献花真言曰</p><p>　　阿(上)歌啰阿(上)歌啰(一)萨啰(同上)苾地(二合)耶驮啰(上二)布尔羝(丁以反三)莎(去二合)嚩诃(四)</p><p>　　献花故当得四八大人相</p><p>　　复回向此福成妙觉花台</p><p>　　舒光遍照触惊觉人天趣</p><p>　　耽着诸欲境八菩所缠逼</p><p>　　天乐变化苦愿彼诸<a href=\"/remen/tianren.html\" class=\"keylink\" target=\"_blank\">天人</a></p><p>　　菩提心敷荣获普贤常乐</p><p>　　献烧香此以林野树香胶香能转一切诸人意愿诸天常食我今将献哀愍垂受</p><p>　　烧香真言曰</p><p>　　阿(上)歌啰阿(上)歌啰(一)萨啰(同上)苾地耶驮啰(二)布尔羝(三)莎(去二合)嚩诃(四)</p><p>　　诵此真言香。后诵所持真言。真言香境。如法献故</p><p>　　我由奉焚香得佛无碍智</p><p>　　悦泽具端严回施此香云</p><p>　　氛馥寒冰苦</p><p>　　献饮食次第。或此药香美堪奉尊主。我今奉献。垂哀愍受治食真言曰</p><p>　　阿(上)歌啰阿(上)歌啰(一)萨嚩(同上)苾地(二合)耶驮啰(二)布尔羝(三)莎嚩诃(四)</p><p>　　此真言遍通三部真言食后诵所持真言。真言食奉献之</p><p>　　献食获法喜禅悦解脱昧</p><p>　　回施饿鬼趣普雨诸微妙</p><p>　　天甘露饮食飡此加持食</p><p>　　皆悉得充足永离饥渴苦</p><p>　　悭贪恶习业</p><p>　　献食法。先涂香洒地。后敷诸叶。当洗手漱口咽水。次下食。先下莎底迦食。次圆根长根菓。次下诸粥。次下羹臛。次下饮。次下乳酪</p><p>　　献灯次第。或灯能却鄣。然净除眠。我今奉献。哀愍垂受灯。真言曰</p><p>　　唵(同上一)阿(上)路迦野阿(上)路迦野(二)萨嚩苾地(二合)耶驮啰(三)布尔羝(四)莎(去二合)嚩诃(五)</p><p>　　诵此真言已。次诵根本真言。而真言之后。作净法除诸过故</p><p>　　献灯得五眼以为般若灯</p><p>　　照曜阿修罗永断矫诳心</p><p>　　恚痴好斗诤傍生鞭挞逼</p><p>　　互相害食啖愿得慈惠心</p><p>　　常生人天路欲界<a href=\"/remen/wusejie.html\" class=\"keylink\" target=\"_blank\">无色界</a></p><p>　　无耽着三昧愿脱此惑缠</p><p>　　次结广大不空摩尼供养印。二手金刚合掌。二头指相蹙如宝形。并竖二大指即成。即诵供养真言曰</p><p>　　唵(一)阿(上)谟(引)伽(去)布惹(自攞反)摩抳(尼敕反二)跛纳么(二合三)嚩日[口*(隶-木+士)](二合四)怛他(去)蘖多(五)尾路(引)枳帝三满多(六)钵啰(二合)萨啰(七)吽(八)</p><p>　　此广大不空摩尼供养陀罗尼。才诵三遍则成于某甲如来集会。及无边微尘刹土中雨无量广大供养。所谓种种涂香云海。种种华鬘云海。种种烧香云海。种种天妙饮食云海。种种天妙衣服云海。种种摩尼光明灯烛云海。种种幢幡宝帐宝盖云海。种种天妙音乐云海。普于诸佛菩萨众会。成真实广大供养。由结印诵真言供养故。获得无量福聚。犹如虚空无有边际。世世常生一切如来大集会中。莲华化生得五神通。分身百亿。能于杂染世界。拔济受苦<a href=\"/remen/zhongsheng.html\" class=\"keylink\" target=\"_blank\">众生</a>。皆作安乐利益。即于现世受无量<a href=\"/remen/guobao.html\" class=\"keylink\" target=\"_blank\">果报</a>。当来得生净土</p><p>　　献阏伽香水证平等性智</p><p>　　三界法王位回施此降注</p><p>　　金刚月露水灌沃水居者</p><p>　　永离傍生趣速获净法身</p><p>　　及下彻无间一切诸地狱</p><p>　　苦具碎如尘皆成清凉池</p><p>　　受苦诸群生解脱生净土</p><p>　　次奉献阏伽作归命。合掌置之顶上。思惟诸佛菩萨真实功德。至诚作礼赞叹于佛。次叹法僧次叹观自在。次叹明王大威金刚。伽他曰</p><p>　　大悲救<a href=\"/remen/shizun.html\" class=\"keylink\" target=\"_blank\">世尊</a>善导一切智</p><p>　　福智功德海我今稽首礼</p><p>　　真如舍摩法能净贪嗔毒</p><p>　　善除诸恶趣我今稽首礼</p><p>　　得法解脱僧善住诸学地</p><p>　　胜上<a href=\"/remen/futian.html\" class=\"keylink\" target=\"_blank\">福田</a>僧我今稽首礼</p><p>　　大<a href=\"/remen/beiguan.html\" class=\"keylink\" target=\"_blank\">悲观</a>自在一切佛赞叹</p><p>　　能生种种福我今稽首礼</p><p>　　大力忿怒身善哉持明王</p><p>　　降伏难伏者我今稽首礼</p><p>　　作是虔诚赞佛菩萨。亦复合掌起殷勤重心。赞余诸佛菩萨相好功德。其赞叹文。应用诸佛菩萨所说叹偈。不应自作赞叹。修行者每日三时。常诵此赞叹佛功德。惊觉某甲如来不舍悲愿。以无量光明照触行者。业障重罪皆悉消灭。身心安乐证寂悦意。久坐念诵不生疲倦。心得清净疾证三昧</p><p>　　佛部净珠真言曰</p><p>　　唵(一)遏部羯弭惹曳(二句)悉睇悉驮刺梯(三句)莎(去二合)嚩诃(四句)</p><p>　　以右手大指捻无名指头。直舒中指小指微屈。以头指押中指上节侧。左手亦然。复以左手执金刚杵。右手把数珠口。启白云</p><p>　　我今(某甲)顶戴恭敬一切般若波罗蜜多无边法藏恒沙万法。今后十方一切诸佛。敬受此法</p><p>　　说是语已。即举两手顶戴恭敬。如是作法名顶戴恭敬受持之法</p><p>　　佛部持珠真言曰</p><p>　　唵(同上呼一句)那谟皤伽(上)嚩底(二)悉睇(三)娑(去)驮野(四)悉驮刺梯(五)莎嚩诃(六)</p><p>　　用前珠印各依部中而念诵之</p><p>　　念诵之时珠置当心不得高下</p><p>　　捧数珠时微小低头以至诚心</p><p>　　顶礼<a href=\"/remen/sanbao.html\" class=\"keylink\" target=\"_blank\">三宝</a></p><p>　　次礼八大菩萨。次礼明王眷属(想真言王如对目前)<a href=\"/remen/zhengnian.html\" class=\"keylink\" target=\"_blank\">正念</a>诵时。若有謦咳昏沉废忘真言。即起就水作<a href=\"/remen/sajing.html\" class=\"keylink\" target=\"_blank\">洒净</a>法。即取莲子<a href=\"/remen/nianzhu.html\" class=\"keylink\" target=\"_blank\">念珠</a>安于手中。两手捧珠合掌。如未敷莲华形。以千转念珠真言加持七遍。真言曰</p><p>　　唵(一)嚩日啰(二合)狱呬耶(二合)惹(自攞反引)跛(二)三(去)么曳(引三)吽</p><p>　　加持已。即捧珠顶戴心发是愿。愿一切有情。所求世间出世间殊胜大愿。速得成就。念诵百八遍。当心以二手。各聚五指如未敷莲华。左手持珠。以右手大指名指移珠。诵真言一遍。与莎贺(引)字声齐移一珠。念珠声不缓不急。不高不下。不应出声。称呼真言字。令一一分明。心观此三摩地所成净土及前所请来某甲佛相好圆满在于坛中。如是观行了了分明。专注念诵不令间断。远离散动一座念诵。或百或千若不满一百八遍则不充<a href=\"/remen/qiyuan.html\" class=\"keylink\" target=\"_blank\">祈愿</a>遍数。某甲如来加持故。则身心清净。乃至开目闭目。常见某甲如来。则于定中闻说甚深妙法。于一一字一一句。悟无量三摩地门无量陀罗尼门无量解脱门。此身等同某甲菩萨。速能至于彼国。念诵数毕。捧珠顶戴发如是愿言。愿一切有情。得生某甲世界见佛闻法速证无上正等菩提</p><p>　　次结定印。则观身中菩提心。皎洁圆明犹如满月。复作思惟。菩提心体离一切物。离蕴界处及离能取所取。法<a href=\"/remen/wuwo.html\" class=\"keylink\" target=\"_blank\">无我</a>故。一相平等。心本不生<a href=\"/remen/zixing.html\" class=\"keylink\" target=\"_blank\">自性</a>空故。即于圆满清净月轮上想纥哩(二合入引)字门。从字流出无量光明。于一一光明。道观成某甲世界圣众。围绕某甲佛。广如本部经</p><p>　　如是念诵修习三摩地已。欲出道场则结本尊印。诵根本陀罗尼七遍。以印顶上散。即诵赞叹</p><p>　　现前诸如来救世诸菩萨</p><p>　　不断大乘教到殊胜位者</p><p>　　唯愿圣天众决定证知我</p><p>　　则结普供养印诵广大不空摩尼供养真言。又献阏伽。心中所有祈愿启白圣众。唯愿圣者不越本誓成就我愿。如是结愿已。西门礼拜云。仰启愧谢。今此会作种种法事。香花饮食皆不如法。惭愧圣众愿大慈悲<a href=\"/remen/bushi.html\" class=\"keylink\" target=\"_blank\">布施</a>欢喜。如是念诵供养发愿已。即结前火院印。左转一匝。三昧耶能结所事已。愿诸圣随意而去。解前结宝车辂印。以二大指向外。拨二中指头。诵本真言。奉送圣众。则结三部三昧耶印。各诵真言三遍。然后结被甲护身印。印身五处。则对本尊前虔诚发愿。礼佛称名去。出道场随意经行。当读诵本部经。心怀增上意乐。精勤念诵。印佛印塔印墙。乐行檀施修持禁戒忍辱精进<a href=\"/remen/chanding.html\" class=\"keylink\" target=\"_blank\">禅定</a>智惠。所修善品皆悉回向。共诸众生同生净土上品上生。证欢喜地。获得无上菩提记莂。陀罗尼启请文。奉请钵私那童子。为弟子传此香烟。启请虚空刹土微尘世界中一切诸佛。过去七佛毗婆尸佛如来。五十三佛普光如来。三十五佛释迦如来。二十五佛宝集如来。十二部尊经修多罗藏海尊法般若诸大菩萨摩诃萨。普贤文殊观音势至。大慈菩萨五部明王。金轮如意王二十八部。密迹金刚藏王。不舍慈悲证明弟子。声闻独觉四果罗汉。四天大王三十六国持咒大师子王。摩尼孔雀王迦毗罗金毗罗王。持咒安国王道心王。摩醯首罗王天布单那王。二十八部鬼神大将。阿吒婆俱护法神王。须弥峰顶大将军。管领五岳神将飞轮走釰。降此道场受弟子香烟供养请。为弟子括天动地。上张天罗下张铁网。收摄天魔外道鬼神。付与毗那夜迦使者。急当在界内者摄入。在界外者不得摄入(三说)弟子一心启请。二十八金刚藏王。大轮金刚军荼利金刚。大乌刍沙摩金刚大摧碎金刚。火头金刚青面金刚。吒呵金刚设爱金刚。利牙爪金刚伤竭罗金刚。各领所管五万药叉飞轮走釰。云集道场。受弟子随心供养。然后加助弟子威力。愿咒句如意愿速得成就。奉请东方提头赖吒天王。把定东方之界。奉请南方毗楼勒叉天王。把定南方之界。奉请西方毗留博叉天王。把定西方之界。奉请北方毗<a href=\"/remen/shamen.html\" class=\"keylink\" target=\"_blank\">沙门</a>天王。把定北方之界。奉请上方忉利天王。把定上方之界。奉请下方地轴天王把定下方之界。六方天王急提捉六方界。令天魔外道鬼神不得辄出入。如有辄出入者。付与火头金刚。把跋折罗折碎身如微尘。头破作七分如何梨树枝。急急如陀罗尼勤。四天王结界咒。一气诵三遍。禁吒禁吒僧禁吒立合。今于四方结禁吒络。不为汝解禁吒。若作法弟子当诵三遍</p><p>　　药师如来观行仪轨</p><p>　　延宝甲寅年写毕净严天明元丑年。以宇治惠心院本写之智积院慈忍亨和二壬戌秋八月校整以上本</p><p>　　丰山寓学沙门快道志</p><p>　　一校加笔毕享和癸亥四月十日慈顺</p></div>"
}]