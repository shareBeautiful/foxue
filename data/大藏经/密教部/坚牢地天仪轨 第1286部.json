[{
    "title": "坚牢地天仪轨 第1286部",
    "author": "善无畏 译",
    "html": "<div class=\"B1_text\"><p>坚牢地天<a href=\"/remen/yigui.html\" class=\"keylink\" target=\"_blank\">仪轨</a></p><p>中<a href=\"/remen/tianzhu.html\" class=\"keylink\" target=\"_blank\">天竺</a>国大那兰陀寺善<a href=\"/remen/wuwei.html\" class=\"keylink\" target=\"_blank\">无畏</a>奉诏译(亦名输娑迦罗<a href=\"/remen/sanzang.html\" class=\"keylink\" target=\"_blank\">三藏</a>)</p><p>尔时坚牢地天及大<a href=\"/remen/gongde.html\" class=\"keylink\" target=\"_blank\">功德</a>天。俱共从座而起白佛言<a href=\"/remen/shizun.html\" class=\"keylink\" target=\"_blank\">世尊</a>。若有<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷童男童女等常摄五根系念至心。我地天及功德天。<a href=\"/remen/libai.html\" class=\"keylink\" target=\"_blank\">礼拜</a>恭敬<a href=\"/remen/gongyang.html\" class=\"keylink\" target=\"_blank\">供养</a>及念诵我<a href=\"/remen/zhenyan.html\" class=\"keylink\" target=\"_blank\">真言</a>者。我恒常出地味资润彼人。令其身中增益<a href=\"/remen/shouming.html\" class=\"keylink\" target=\"_blank\">寿命</a>。是地精气充溢。<a href=\"/remen/xingzhe.html\" class=\"keylink\" target=\"_blank\">行者</a>身中得色力。得念得喜得<a href=\"/remen/jingjin.html\" class=\"keylink\" target=\"_blank\">精进</a>。得大<a href=\"/remen/zhihui.html\" class=\"keylink\" target=\"_blank\">智慧</a>得辩财。得三明六通。人天爱敬得无比无尽大福德。譬如轮王圣主福德。得在在处处行者所住之处。譬如忉利天园观。此生彼生及千生万生无极。得巨多广大福。得日日千万眷属掬养。亦无量无数有情艰难之类。活备资生库仓充溢七珍无限。象宝马宝及轮宝随心女宝。即不呼自来限死生。如是法行比丘。或以种种金银宝珠种种资生种种谷米具足供给。如是系念从初夜至中后夜。坐卧行立念法心无彼外缘。行者为营寺舍或造一屋或一树林或复衣食坐卧床铺。于病患汤药种种资生常供给之。彼得如是无乏少。已身得安稳无有忧愁。心常<a href=\"/remen/huanxi.html\" class=\"keylink\" target=\"_blank\">欢喜</a>得好<a href=\"/remen/futian.html\" class=\"keylink\" target=\"_blank\">福田</a>成就<a href=\"/remen/faqi.html\" class=\"keylink\" target=\"_blank\">法器</a>。如是施已。当来之世得大<a href=\"/remen/guobao.html\" class=\"keylink\" target=\"_blank\">果报</a>。深心乐法不生恶道不造恶法。我如是护彼人即得修慈悲心。如是种种胜妙善根增长不减。佛言善哉善哉。此是汝等精进之心。于大乘中速能增长福之力</p><p>尔时地神坚牢及功德天。相与白佛言。为欲利益安乐故说心真言。尔时佛告地神功德言。汝等善哉为利益一切<a href=\"/remen/zhongsheng.html\" class=\"keylink\" target=\"_blank\">众生</a>欲说神咒。随汝恣意说。即说咒曰</p><p>曩莫三曼多母驮南(一)唵(二)钵罗(二合)婆(三)啰怛儞(四)设哩三曼多(五)阿驮阿驮(六)阿豆阿豆(七)比里底毗比里底毗曳(八)莎诃</p><p>若有人诵持此咒满足十万遍。为最初法诵咒供养地天者。富贵无极七珍无限。速成一切悉地</p><p>又次说根本身印</p><p>合掌以二头指及二小指叉在掌中。二中二无名直立头相拄。以二大指并立。押二头指侧大指来去。成办诸事业</p><p>复次说诸成就护摩之法。以稻谷华护摩。得五谷丰登成就</p><p>又法以阇底华护摩。蚕养千斤成就</p><p>又法以粳米护摩。得无尽福德及殖生生福田</p><p>又法一神居住之处。众人来集其所护摩。得巨多富</p><p>又法以大麦小麦护摩。富贵</p><p>又法以兢娄草护摩。得无数六畜财</p><p>又法大药叉住古墓前。以阇底华护摩。得大富</p><p>又法以含华护摩。得人爱</p><p>又法福神所住欲呼得者。以青马尾各绝截一寸二十一支。每时护摩念。福神必来付我身</p><p>又法青马屎。以前地天明加持二十一遍。即坛上及倍人乞大[穴/土/黾]额上涂。即得如意富</p><p>又法以青马额发毛。福神祭二十一支。福神必悦授福</p><p>又法有福人家[穴/土/黾]额上土取。腊月八日持来我所安置。必得富。取土时用前天咒二十一遍。须达多优婆塞。坛毕理优婆塞福宝光明优婆夷。行此法</p><p>又法土气强盛为。<a href=\"/remen/sizhong.html\" class=\"keylink\" target=\"_blank\">四众</a>致刑罚。又以前明加持得除差</p><p>又法长者家碓下土取护摩。必得富</p><p>又法长者墓口里土取护摩。又得富</p><p>可画坚牢地神像法</p><p>男天肉色。左手持钵盛华。右手掌向外。女天白肉色。右手抱当心。左亦抱当股</p><p>地天仪轨</p></div>"
}]