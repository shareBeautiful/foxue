[{
    "title": "施诸饿鬼饮及水法 第1315部",
    "author": "沙门不空 译",
    "html": "<div class=\"B1_text\"><p>施诸饿鬼饮及水法 (并手印)</p><p>特进试鸿胪卿大兴善寺<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>大广智不空奉诏译</p><p>先出<a href=\"/remen/zhongsheng.html\" class=\"keylink\" target=\"_blank\">众生</a>食。事须<a href=\"/remen/rufa.html\" class=\"keylink\" target=\"_blank\">如法</a>。周匝种种皆着并须净好。或一分或少许或一器。皆须安净铜器中如法。如无铜器白瓷亦得。如无瓷器可用漆器。其饮食须和清水。面向东立坐亦得作法</p><p>夫欲施一切饿鬼饮食者。先须发广大心普请饿鬼。先诵此偈至心一遍。然后作召请法。所获福利<a href=\"/remen/guobao.html\" class=\"keylink\" target=\"_blank\">果报</a>不可校量</p><p><a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>(某甲)<a href=\"/remen/faxin.html\" class=\"keylink\" target=\"_blank\">发心</a>奉持一器净食</p><p>普施十方穷尽<a href=\"/remen/xukong.html\" class=\"keylink\" target=\"_blank\">虚空</a>周遍法界</p><p>微尘刹中所有国土一切饿鬼</p><p>先亡久远山川地主乃至旷野</p><p>诸鬼神等请来集此我今悲愍</p><p>普施汝食愿汝各各受我此食</p><p>转将<a href=\"/remen/gongyang.html\" class=\"keylink\" target=\"_blank\">供养</a>尽虚空界以佛及圣</p><p>一切有情汝与有情普皆饱满</p><p>亦愿汝身乘此咒食离苦<a href=\"/remen/jietuo.html\" class=\"keylink\" target=\"_blank\">解脱</a></p><p>生天受乐十方<a href=\"/remen/jingtu.html\" class=\"keylink\" target=\"_blank\">净土</a>随意游往</p><p>发<a href=\"/remen/putixin.html\" class=\"keylink\" target=\"_blank\">菩提心</a>行<a href=\"/remen/puti.html\" class=\"keylink\" target=\"_blank\">菩提</a>道当来作佛</p><p>永莫退转前得道者誓相度脱</p><p>又愿汝等昼夜恒常拥护于我</p><p>满我所愿愿施此食所生<a href=\"/remen/gongde.html\" class=\"keylink\" target=\"_blank\">功德</a></p><p>普将回施法界有情与诸有情</p><p>平等共有共诸有情同将此福</p><p>尽将<a href=\"/remen/huixiang.html\" class=\"keylink\" target=\"_blank\">回向</a>真如法界无上菩提</p><p>一切智智愿速<a href=\"/remen/chengfo.html\" class=\"keylink\" target=\"_blank\">成佛</a>勿招余果</p><p>愿乘此法疾得成佛</p><p>合掌当心诵此偈。以印作召请开喉印以右手大指与中指。面相捻。余三指相去。微作曲势即是。名普集印咒曰</p><p>【◇】曩谟步布(入)哩迦哩多哩怛他(引)【◇】蘖多也</p><p>作此印诵此咒一七遍。广运悲心。愿令法界微尘刹中。一切饿鬼悉皆云集</p><p>又诵开<a href=\"/remen/diyu.html\" class=\"keylink\" target=\"_blank\">地狱</a>门及咽喉咒曰</p><p>【◇】唵步布(入)帝哩迦多哩怛他蘖【◇】多(引)也</p><p>诵此咒时。以左手执持食器。以右手作前召请印。唯改一诵咒一弹指。以大指与中指头相捻。弹指作声即是。余三指开稍微曲此名破地狱门及开咽喉印。尔时如来。即说无量威德<a href=\"/remen/zizai.html\" class=\"keylink\" target=\"_blank\">自在</a>光明胜妙之力加持饮食陀罗尼曰</p><p>【◇】曩莫萨嚩怛他蘖多嚩噜吉帝【◇】唵三娑罗三婆罗吽(引)</p><p>诵此咒一七遍。一切饿鬼各皆得摩伽陀国所用之斗七七斛之食。食已皆得生天或生净土。能令<a href=\"/remen/xingzhe.html\" class=\"keylink\" target=\"_blank\">行者</a><a href=\"/remen/yezhang.html\" class=\"keylink\" target=\"_blank\">业障</a>消除增益<a href=\"/remen/shouming.html\" class=\"keylink\" target=\"_blank\">寿命</a>。现世获无量无边福。况当来世。即作手印诵此<a href=\"/remen/zhenyan.html\" class=\"keylink\" target=\"_blank\">真言</a>加持饮食。以右手大指。摩中指甲三两遍。三指直立之。又以大指捻头指。弹指作声。一诵咒一弹指即是</p><p>又诵蒙<a href=\"/remen/ganlu.html\" class=\"keylink\" target=\"_blank\">甘露</a>法味真言。作施<a href=\"/remen/wuwei.html\" class=\"keylink\" target=\"_blank\">无畏</a>印。以右手竖臂。展五指直上即是。真言曰</p><p>【◇】曩莫苏噜颇也怛他蘖多也怛【◇】儞也他唵苏噜苏噜钵罗苏噜钵【◇】罗苏噜娑嚩(二合)贺(引)</p><p>作前施无畏印。诵此咒施甘露真言一七遍。能令饮食及水。变成无量乳及甘露。能开一切饿鬼咽喉。能令饮食广得增多平等得吃也</p><p>次作毗卢遮那一字心水轮观真言印。先想此◇鑁字于右手心中。犹如乳色。变为八功德海。流出一切甘露醍醐。即引手临食器上咒曰。诵此◇鑁字一七遍。即展开五指。向下临食器中。观想乳等从字中流出。犹如日月乳海。一切鬼等皆得饱满无有乏少。此名普施一切饿鬼印真言曰</p><p>【◇】曩莫三满多没驮喃鑁(去)</p><p>观想诵此咒一七遍已。写于净地无人行处。或水池边树下。唯不得写于桃树柳树石榴树下。写讫更为至心。称五如来名号三遍功德无量</p><p>【◇】曩谟薄伽筏帝钵啰步多啰怛【◇】曩也怛他蘖多(引)也</p><p>曩谟宝胜如来除悭贪业福德<a href=\"/remen/yuanman.html\" class=\"keylink\" target=\"_blank\">圆满</a></p><p>【◇】曩谟薄伽筏帝苏噜波耶怛他【◇】蘖多(引)也</p><p>曩谟妙色身如来破丑陋形相好圆满</p><p>【◇】曩谟婆伽筏帝阿蜜[口*栗]帝啰惹【◇】耶怛他蘖多(引)耶</p><p>曩谟甘露王如来灌法身心令受快乐</p><p>【◇】曩谟婆伽筏帝尾布逻蘖怛罗【◇】(二合)耶怛他蘖多(引)也</p><p>曩谟广博身如来咽喉宽大受妙味</p><p>【◇】曩谟婆伽筏帝阿婆演迦罗(引)【◇】耶怛他(引)蘖多(引)耶</p><p>曩谟离怖畏如来恐怖悉除离饿鬼趣</p><p>行者若能如此。为称五如来名者。以佛威光加被彼故。能令一切饿鬼等。无量罪灭无量福生。得妙色广博得无怖畏所得饮食。变成甘露美妙之食。速离苦身生天净土</p><p>若施食已。行者当更为诸鬼神等。诵受菩萨<a href=\"/remen/sanmei.html\" class=\"keylink\" target=\"_blank\">三昧</a>耶戒陀罗尼。每诵三遍真言曰(印合掌也)</p><p>【◇】唵三摩耶萨怛梵</p><p>诵三遍已。一切鬼神皆得堪闻甚深秘法。尽得具足三昧耶戒获无量福</p><p>已施诸饿鬼悉皆饱满讫。当须以陀罗尼法发遣。方得归于本所。发遣解脱真言曰</p><p>【◇】唵嚩日啰目乞洒穆</p><p>若诵发遣咒。先作咒印。以右手作拳。以大指捻头指。仰掌弹指作声。是名发遣启。每写食了诵一七遍弹指。能令一切鬼神。得此食已当得去也。若不发遣不得去也</p><p>若不具足如是法者。施诸饿鬼皆不得周匝。或有得者或有不得者。虚用功力深可愍哉</p><p>若有行者发菩提心。能如是<a href=\"/remen/xiuxing.html\" class=\"keylink\" target=\"_blank\">修行</a>者。具足此法施诸饿鬼者。一切饿鬼皆得饱满无有乏少。持法之人悉应知之。若以加持饮食陀罗尼。持一器净食写净流水中。能令一切<a href=\"/remen/poluomen.html\" class=\"keylink\" target=\"_blank\">婆罗门</a>仙皆得此食食已异口同音咒愿。此人于现世中即得延寿。其人具足梵天威<a href=\"/remen/dexing.html\" class=\"keylink\" target=\"_blank\">德行</a>梵天行。若以此咒咒一切供养佛物。若水若香花饮食。皆咒二十一遍。而然供养佛。即如是种种。以供养十方一切诸佛无异</p><p>施燋面饿鬼一切鬼神陀罗尼经要决</p><p>别有救面然饿鬼陀罗尼经唐实叉难陀译</p><p>贞享四年中春二十日一校了净严(四十九载)</p><p>元禄十六年二月十七日以净严和上本再校了尊教</p><p>宝永三丙戌之春得此密轨戊子之冬十月二十二日一校了性寂</p></div>"
}]