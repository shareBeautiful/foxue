[{
    "title": "极乐愿文 第935部",
    "author": "喇吓嘎卜楚萨木丹达尔吉 译",
    "html": "<div class=\"B1_text\"><p>极乐愿文</p><p>清字经馆行走福佑寺达喇嘛[嚘-(心/ㄆ)+戈]卜楚萨木丹达尔吉译</p><p>希有为众施行无尽德</p><p>略念能令死主难远离</p><p>恒观有情如忆独子者</p><p><a href=\"/remen/shizun.html\" class=\"keylink\" target=\"_blank\">世尊</a>无量寿佛前敬礼</p><p>释迦牟尼历次中善所称赞之胜境</p><p><a href=\"/remen/wangsheng.html\" class=\"keylink\" target=\"_blank\">往生</a>极乐愿文词由慈悲故尽力说</p><p><a href=\"/remen/shane.html\" class=\"keylink\" target=\"_blank\">善恶</a>被重无明障<a href=\"/remen/tianren.html\" class=\"keylink\" target=\"_blank\">天人</a>命为嗔械残</p><p>爱[糸*(索-糸+系)]缚在<a href=\"/remen/lunhui.html\" class=\"keylink\" target=\"_blank\">轮回</a>狱业水飘进三有海</p><p>病老苦浪多推荡摧入死主海兽口</p><p>常为不欲苦担压无依玷辱之号哀</p><p>愿与心为证见者导引困苦独弥陀</p><p>观音大势至菩萨并眷属前谨祷祈</p><p>为我等故与多劫曾发胜誓愿莫忘</p><p>如妙翅尊行<a href=\"/remen/xukong.html\" class=\"keylink\" target=\"_blank\">虚空</a>以慈神力而降临</p><p>伏愿自他三世。所缘二资粮海。普合一力为倚。我等临命终时。亲见接引弥陀。二大菩萨。并诸眷属围绕现前。尔时于佛眷属生极专之至诚。而无断命之苦。仍不失其信诚。并所见境界之念。将终之时。八大<a href=\"/remen/fozi.html\" class=\"keylink\" target=\"_blank\">佛子</a>。皆以神变来至。指引极乐之路。依教即往极乐胜境。从宝莲中。愿生大乘利根之种姓</p><p>将生之时。一切总持及诸<a href=\"/remen/chanding.html\" class=\"keylink\" target=\"_blank\">禅定</a>。<a href=\"/remen/wuyuan.html\" class=\"keylink\" target=\"_blank\">无缘</a>道心。无尽辩才等。无量诸胜<a href=\"/remen/gongde.html\" class=\"keylink\" target=\"_blank\">功德</a>。具足而得。即承无上导师阿弥陀佛。并十方诸佛菩萨。悉皆<a href=\"/remen/huanxi.html\" class=\"keylink\" target=\"_blank\">欢喜</a>。愿受大乘之法敕。于彼诸法之义。<a href=\"/remen/shana.html\" class=\"keylink\" target=\"_blank\">刹那</a>闲如理融通。即乘无碍神变。至方广佛刹。广行菩萨妙行。愿悉<a href=\"/remen/yuanman.html\" class=\"keylink\" target=\"_blank\">圆满</a></p><p>已生<a href=\"/remen/jingtu.html\" class=\"keylink\" target=\"_blank\">净土</a>之时。起诸勇猛慈悲。以无碍神变。特至秽土。为诸<a href=\"/remen/zhongsheng.html\" class=\"keylink\" target=\"_blank\">众生</a>。各如自缘。依法而教。愿悉安之于诸佛称赞清净之道。普行希有之行。皆速圆满。利益无边众生。愿皆易得<a href=\"/remen/foguo.html\" class=\"keylink\" target=\"_blank\">佛果</a></p><p>愿临命终时海会绕弥陀</p><p>眼前明显见慈信盈我心</p><p>将见中阴兆佛子即指教</p><p>既生净土已来化秽土众</p><p>如此胜境。或未得生。惟愿生生世世。常遇<a href=\"/\" class=\"keylink\" target=\"_blank\">佛教</a>。在诸经论中。契悟<a href=\"/remen/wensixiu.html\" class=\"keylink\" target=\"_blank\">闻思修</a>。愿得清净之身</p><p>既得其身。于高类七德<a href=\"/remen/zhuangyan.html\" class=\"keylink\" target=\"_blank\">庄严</a>。愿不远离</p><p>如是于一切时中。忆念前生。愿得<a href=\"/remen/suming.html\" class=\"keylink\" target=\"_blank\">宿命</a>智</p><p>生生世世。凡见三有。皆生无益之心。而于<a href=\"/remen/jietuo.html\" class=\"keylink\" target=\"_blank\">解脱</a>功德。即起夺意之念。在诸佛律中。愿得<a href=\"/remen/chujia.html\" class=\"keylink\" target=\"_blank\">出家</a></p><p>既出家之时。于诸恶堕。毫无所染。圆守禁戒。行至无极门中。得大<a href=\"/remen/puti.html\" class=\"keylink\" target=\"_blank\">菩提</a>。愿如大<a href=\"/remen/biqiu.html\" class=\"keylink\" target=\"_blank\">比丘</a>阿閦佛</p><p>复于世世生生。在染净诸法中。如理融通。圆成之道。诸法文义。持不失忘之总持。愿悉丰足而得</p><p>如已所持。示于他时。愿得清净无碍之辩</p><p>复于生生世世。于楞严等诸定。肉眼等五眼。神境等六通。愿一切悉得无离</p><p>复于生生世世。以自生之力。分晰一切善恶之道。愿得广大之<a href=\"/remen/zhihui.html\" class=\"keylink\" target=\"_blank\">智慧</a></p><p>于染净诸法。细微差别。分晰如现。悉无杂滥。愿得利明之智慧</p><p>所有未悟误悟疑心之念。将生之时。则悉灭无余。愿得速见之智慧</p><p>以他不能测量之妙法文义不费钻研。愿得深密之智慧</p><p>总言泄露智慧之过。及离智之文义。悉能分晰。从方便正智中修菩提行。悉到<a href=\"/remen/bian.html\" class=\"keylink\" target=\"_blank\">彼岸</a>。愿如至尊文殊菩萨</p><p>如是广大利明。速见深密之诸智慧。悉以易得。<a href=\"/remen/suiyuan.html\" class=\"keylink\" target=\"_blank\">随缘</a>所持。折伏邪说。能令智者欢喜。缘佛说诸法中。善能分辨讨论纂作。愿得智者之到彼岸</p><p>复于生生世世。凡执自利为要。于菩萨广大行中。若生退回。悉皆断灭。以勇猛心。更勤利他。皆到彼岸。从方便菩提中。行菩萨行。皆至无极。愿如胜观<a href=\"/remen/zizai.html\" class=\"keylink\" target=\"_blank\">自在</a>菩萨</p><p>复于生生世世。<a href=\"/remen/xiuxing.html\" class=\"keylink\" target=\"_blank\">修行</a>自他兼利。摧灭诸魔外道。及诸敌时。从方便勇力中。修菩萨行。皆至究竟。愿如秘密主金刚手菩萨</p><p>生生世世。以弃怠之<a href=\"/remen/jingjin.html\" class=\"keylink\" target=\"_blank\">精进</a>。圆菩萨之妙行自初<a href=\"/remen/faxin.html\" class=\"keylink\" target=\"_blank\">发心</a>。至刹那闲。亦无怠惰。而从大精进中。得胜菩提。愿如无等释迦王佛</p><p>生生世世。息除<a href=\"/remen/xiudao.html\" class=\"keylink\" target=\"_blank\">修道</a>之闲断。身心之诸病。时以微题名号。即能息灭身语意之痛愆。愿如药师琉璃光王如来</p><p>复于生生世世。如欲寿终无极。以微题名号。即能摧灭非时横夭。愿如无量寿佛</p><p>若寿障将至之时。即见救济无量寿以四业中。随业现身。而为调伏。既见身已。愿寿障尽消无余</p><p>而彼随度现身之时。即得识知是无量寿。生无造作坚固至诚承是力故。生一切处。愿得不离无量寿佛。亲为知识</p><p>复于生生世世。获得世出世闲。诸功德之本。具足性相大乘之善知识师。愿喜悦护持</p><p>随持之时。于善知识师前。得生无退坚固之信。愿恒使喜悦</p><p>刹那之闲。愿不令不喜</p><p>以善知识师指示。随其诸教。愿无不全受彼所教义。如理融化。而能修习。愿得至究竟</p><p>刹那之闲。愿不由恶友遣使</p><p>生生世世。于恭信<a href=\"/remen/yinguo.html\" class=\"keylink\" target=\"_blank\">因果</a>。及厌离心。菩提妙心。并清净见悉得融通。行无勉强尝试之行。愿常不闲断</p><p>生一切处。从身语意所修诸善根。普皆全为利他。盖愿成清净菩提之因矣</p><p>惟彼世尊妙胜果现今我若未证时</p><p>愿得清净修道身世世忆念恒出家</p><p>辩才禅定<a href=\"/remen/shentong.html\" class=\"keylink\" target=\"_blank\">神通</a>咒持无边诸功德藏</p><p>悉得悲智无双友速修菩提至究竟</p><p>将见非时寿天相无量寿<a href=\"/remen/foshen.html\" class=\"keylink\" target=\"_blank\">佛身</a>明现</p><p>则断死主之勇猛愿速得持无死姓</p><p>我愿世世无量寿亲为护持大乘师</p><p>于佛赞叹道理中刹那之闲无退惰</p><p>弃舍众生为自利分别之心亦不生</p><p>修利他理无蒙昧方便智巧厚利他</p><p>以我微念尊名号消诸侵犯罪业果</p><p>转成丰足安乐因直步上乘之阶梯</p><p>佛子解脱微作兆灭尽菩萨行之祟</p><p>一切用度皆丰顺于意微思悉圆成</p><p>释迦弥陀及慈氏文殊密主观世音</p><p>善逝眷属实<a href=\"/remen/yinyuan1.html\" class=\"keylink\" target=\"_blank\">因缘</a>是愿不虚速圆成</p><p>极乐愿文竟</p></div>"
}]