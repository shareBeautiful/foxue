[{
    "title": "金刚顶瑜伽略述三十七尊心要 第871部",
    "author": "不空三藏 译",
    "html": "<div class=\"B1_text\"><p>金刚顶瑜伽略述三十七尊心要</p><p>大广智<a href=\"/remen/sanzang.html\" class=\"keylink\" target=\"_blank\">三藏</a>和上于含晖院承明殿道场说</p><p>尔时毗卢遮那如来。于须弥卢金刚摩尼宝峰楼阁。至已。金刚界如来。以一切如来加持。于一切如来狮子座。一切面安立。时大<a href=\"/remen/putixin.html\" class=\"keylink\" target=\"_blank\">菩提心</a>不动如来。大福德聚宝生如来。三摩地妙法藏观<a href=\"/remen/zizai.html\" class=\"keylink\" target=\"_blank\">自在</a>王如来。毗首羯磨成就一切事业不空成就如来。一切如来加持自身。婆伽梵释迦牟尼如来。一切平等善通达故。一切方平等。观察四方而坐</p><p>夫<a href=\"/remen/xiuxing.html\" class=\"keylink\" target=\"_blank\">修行</a>者初发<a href=\"/remen/xinxing1.html\" class=\"keylink\" target=\"_blank\">信心</a>。以表<a href=\"/remen/puti.html\" class=\"keylink\" target=\"_blank\">菩提</a>心。即大圆镜智纥哩娜野心。是<a href=\"/remen/zhongsheng.html\" class=\"keylink\" target=\"_blank\">众生</a>内心。安吽字为种子。所变种子为月轮。于轮光明中。想五智金刚杵光明照彻。即易杵为金刚萨埵。即普贤菩萨之异名。此表东方阿閦如来金刚部也。即大圆镜智是也。次当礼南方福德聚宝生如来。想持摩尼宝瓶。想与一切如来灌顶。即<a href=\"/remen/xukong.html\" class=\"keylink\" target=\"_blank\">虚空</a>藏菩萨。执摩尼宝珠。成满一切众生所求之愿。由此福德聚<a href=\"/remen/gongde.html\" class=\"keylink\" target=\"_blank\">功德</a>。无量无边赫奕威光。所求预满。此乃宝生如来宝部所摄也。即平等性智也。次礼西方阿弥陀如来。表一切如来三摩地智。由初<a href=\"/remen/faxin.html\" class=\"keylink\" target=\"_blank\">发心</a>便能转法轮。辩无言说。理无涯际。语部所收。能令众生聪明利智。此乃西方法部所摄也。即妙观察智也。次礼北方不空成就如来也。以大慈方便。能成一切如来事业。及以众生事业。由毗首羯磨菩萨善巧智方便。能成就一切有情菩提心。毕竟不退。坐菩提道场。降伏众魔。多诸方便无令沮坏。亦能变虚空为库藏。其中珍宝满虚空中。<a href=\"/remen/gongyang.html\" class=\"keylink\" target=\"_blank\">供养</a>十方微尘一切诸佛。此虚空库菩萨。即毗首羯磨菩萨之异名。<a href=\"/remen/xingyuan.html\" class=\"keylink\" target=\"_blank\">行愿</a>所成印。传坚固<a href=\"/remen/jietuo.html\" class=\"keylink\" target=\"_blank\">解脱</a>之门。善能护持三密门之大印方便。此乃业部所摄。即成所作智也。其所礼四方佛<a href=\"/remen/yigui.html\" class=\"keylink\" target=\"_blank\">仪轨</a>。乃至<a href=\"/remen/zhenyan.html\" class=\"keylink\" target=\"_blank\">真言</a>。具在经中明说。应知其中方毗卢遮那佛。即如来部也。报身<a href=\"/remen/yuanman.html\" class=\"keylink\" target=\"_blank\">圆满</a>。万德<a href=\"/remen/zhuangyan.html\" class=\"keylink\" target=\"_blank\">庄严</a>。于须弥卢顶宝峰楼阁大摩尼宝殿。坐金刚台。成等正觉。降伏众魔。于诸毛孔放大光明。十方如来及诸圣众。咸来同证。十地满足菩萨。皆归此会。各处本方座位。住三摩地心。皆从毗卢遮那如来心内智中。流出无量无边秘密法门。菩萨修行相应<a href=\"/remen/sanmei.html\" class=\"keylink\" target=\"_blank\">三昧</a>。瑜伽理智满法界心。此大菩提五智圆满。即毗卢遮那如来真<a href=\"/remen/rufa.html\" class=\"keylink\" target=\"_blank\">如法</a>界智。处中位也</p><p>次入十六大菩萨三摩地位</p><p>夫修真言行人。须知十六大菩萨三摩地次第各各不同。于三昧耶心。差别有异。且如金刚萨埵。东方为首。大菩提心。从初发意坚固勇猛。住三摩地智。自受用身光明赫奕。广照无边。执五智金刚杵。据其座位。傲慢自在。即金刚萨埵之事。经偈曰</p><p>奇哉大普贤坚萨埵自然</p><p>从坚固无身获得萨埵身</p><p>虽证萨埵正位。而见惑未除。一切有情将何引化。须行四摄法而济度之。四摄法者何。<a href=\"/remen/bushi.html\" class=\"keylink\" target=\"_blank\">布施</a>爱语利行同事等。而摄取之。所以金刚王菩萨。执双金刚钩。用为召集。而摄召之。即不空王菩萨妙用也。经偈曰</p><p>奇哉不空王金刚所生钩</p><p>由遍一切佛最胜能钩召</p><p>虽有钩召。然未具大悲之心。须发爱念一切有情。而兴救护。于是金刚爱菩萨。乃执大悲之箭。能射二乘计执之心。若能所未忘。岂为济拔。持此大悲弓箭。亦能杀害一切<a href=\"/remen/fannao.html\" class=\"keylink\" target=\"_blank\">烦恼</a>。直取菩提。即金刚爱菩萨。之行位经偈曰</p><p>奇哉<a href=\"/remen/zixing.html\" class=\"keylink\" target=\"_blank\">自性</a>净随染欲自然</p><p>离欲清净故以染而调伏</p><p>由斯胜行。极喜善哉。即获一切善法三种秘密心。善口善意善身。三善法门三业清净。赞善功德无量无边。即善哉菩萨之本事也。经偈曰</p><p>奇哉我善哉诸一切胜智</p><p>所离分别者能生究竟喜</p><p>已上金刚部四菩萨也</p><p>由斯善法。果愿未圆。须臾灌顶。庄严莹饰其体。即虚空藏菩萨。持摩尼宝瓶。复想一切如来发生大摩尼宝灌顶大菩萨。受位。乃至转轮王住位时。悉皆为之。利益恒沙。无边福德聚威德自在。此乃虚空藏菩萨之福智也。经偈曰</p><p>奇哉妙灌顶无上金刚宝</p><p>由佛无所著名为<a href=\"/remen/sanjie.html\" class=\"keylink\" target=\"_blank\">三界</a>主</p><p>虽受灌顶。未获威光。须得日轮圆光。洞照千界。所以持金刚光明之日。赫奕晖焕。皎彻无涯。虽有微尘数日。莫能映夺也。此乃金刚威光菩萨之照彻也。经偈曰</p><p>奇哉无比光照耀有情界</p><p>能静清净者诸佛救世者</p><p>既光明广大。功业弥高。锡赉酬赏。须有檀施。即金刚幢菩萨建立。大摩尼幢上。安如意宝珠光。明照曜雨。摩尼百宝幢盖。缯幡微妙香华。而皆施与一切有情所须随意满足檀波罗蜜行愿。具大悲心。无量珍财。施无所施。所得无得之心。此乃金刚幢菩萨大悲愿力也偈曰</p><p>奇哉无比幢一切益成就</p><p>一切意满者令满一切愿</p><p>既蒙施利。喜悦成心。即获奇特之志。发言<a href=\"/remen/huanxi.html\" class=\"keylink\" target=\"_blank\">欢喜</a>微笑悦乐。广度有情喜舍之心。能事备矣。此金刚笑菩萨。奇特之喜智也偈曰</p><p>奇哉我大笑诸胜甚奇特</p><p>安立佛利益<a href=\"/remen/changzhu.html\" class=\"keylink\" target=\"_blank\">常住</a>妙等引</p><p>已上宝部四菩萨也</p><p>虽能满愿。由恐散动。散动具有六种散动(作意散动自性散动外散动内散动相散动座散动是名六种散动)不能制止心王。须修三摩地法。以住其心殊胜行门微妙理义大悲方便。而筏喻之。胜义菩提行愿因兹顿证。此乃观自在菩萨之悲智也偈曰</p><p>奇哉我胜义本清净自然</p><p>诸法如筏喻清净而可得</p><p>虽悟法圆满。结使烦恼。仍未遣之。于是文殊师利大菩萨。<a href=\"/remen/banruo.html\" class=\"keylink\" target=\"_blank\">般若</a>波罗蜜圆满。<a href=\"/remen/zhihui.html\" class=\"keylink\" target=\"_blank\">智慧</a>无涯。遂乃操持智剑。划断缯网。除害四魔二乘确执之心而无所住。不居空有。永绝二边。能断一切有情结使之心。常住无为智慧圆明。即文殊般若之智慧也偈曰</p><p>奇哉一切佛我闻微妙音</p><p>由慧无色故音声而可得</p><p>由斯断惑。须妙法斯传。即才发心即转法轮菩萨。住三摩地心。起大悲愿行。转<a href=\"/remen/zhengfa.html\" class=\"keylink\" target=\"_blank\">正法</a>轮。轮辐光明动。大千界。三轮清净。于诸曼陀罗以主宰。于诸魔所而教令之。调伏有情正受三昧。即金刚场菩萨之智轮用也偈曰</p><p>奇哉金刚轮我金刚胜行</p><p>由才发心故能转妙法轮</p><p>妙法既转。须顿入无言语文字本空。真如法界。平等修多罗藏。怛沙法门圆满。悟大乘无无不开演。以兹胜法。共诸佛谈论。念诵律良一代真言备在此也。乃无言菩萨语智三摩地智也偈曰</p><p>奇哉我秘密我名秘密语</p><p>所说微妙法远离诸戏论</p><p>已上四菩萨法部也</p><p>虽通语智。而诸佛事业及众生事业。未成就之。即入一切业用善巧门之所成辨。广兴供养。利乐有情。以虚空为库藏。是中珍宝满虚空中。给济苍生。五种之施令无匮乏。十方如来一切诸佛微尘刹海。普心供养。即毗首羯磨菩萨善巧智也偈曰</p><p>奇哉我不空我一切业多</p><p>无功作佛事能转金刚业</p><p>既具事业。坚固<a href=\"/remen/jingjin.html\" class=\"keylink\" target=\"_blank\">精进</a>。而妙用之。若不精修。魔即得便而生进退。所以被精进铠甲。持万行修心。守<a href=\"/remen/hufa.html\" class=\"keylink\" target=\"_blank\">护法</a>门。令不退转。即慈护广大。能除<a href=\"/remen/xiedai.html\" class=\"keylink\" target=\"_blank\">懈怠</a>护坚猛之智。顿成究竟菩提。无不被矣。此乃难敌精进菩萨之大慈护也偈曰</p><p>奇哉坚固甲我坚固固者</p><p>由坚固无身获得坚固身</p><p>精进既具。天魔蕴魔。及烦恼魔等。须摧伏之。示金刚药叉形。作可畏色。炽焰赫奕。恚怒威猛。持金刚牙安自口中。能食一切有情无始无明。及诸执见。而摧灭之。作大悲方便。而能恐怖一切如来。此乃金刚药叉菩萨大悲方便之智也偈曰</p><p>奇哉大方便诸佛之悲愍</p><p>由有形寂静示作暴怒形</p><p>由斯威猛。解脱之理。而助成之。三轮菩际众生。秘密金刚而能济度。大权方便三密加持。秘印心传。住三摩地。一切法要而能解缚。脱苦与乐住四无量心。此乃金刚拳菩萨密印智也偈曰</p><p>奇哉我坚缚我坚三昧耶</p><p>成诸意乐故解脱者为缚</p><p>已上四菩萨羯磨部也</p><p>阿閦如来于内心。<a href=\"/remen/zhengde.html\" class=\"keylink\" target=\"_blank\">证得</a>金刚波罗蜜。入金刚三昧耶加持一切三摩地智。自受用故。从五峰光明金刚菩提心三摩地智中。流出金刚光明。遍照十方世界。净一切众生大菩提心。还来收一聚。为令印一切菩萨。自受用三昧耶智故。成金刚波罗蜜菩萨形。持金刚杵于毗卢遮那如来前月轮而住。偈曰</p><p>奇哉一切佛我坚金刚身</p><p>由坚无身故获得金刚身</p><p>宝生如来于内心。证得虚空宝大摩尼藏功德三摩地智。自受用故。从虚空宝大摩尼藏功德三摩地智。流出虚空宝光明。遍照十方世界。令一切众生功德圆满。还来收一聚。为令印一切菩萨。受用三昧耶智故。成金刚宝波罗蜜菩萨形。持大摩尼宝。于毗卢遮那如来右边月轮而住。偈曰</p><p>奇哉一切佛我名宝金刚</p><p>于一切印众坚灌顶理趣</p><p>观自在王如来于内心。证得大莲华智慧三摩地智。自受用故。从大莲华智慧三摩地智。流出莲华光明。遍照十方世界。净一切众生客尘烦恼。还来收一聚。为令印一切菩萨。受用三昧耶自受用智故。成法波罗蜜菩萨形。持大莲华。于毗卢遮那如来后月轮而住。偈曰</p><p>奇哉一切<a href=\"/remen/fofa.html\" class=\"keylink\" target=\"_blank\">佛法</a>金刚我净</p><p>由自性清净令贪染无垢</p><p>不空成就如来于内心。证得羯磨金刚大精进三摩地智。自受用故。从羯磨金刚大精进三摩地智。流出羯磨光明。遍照十方世界。令一切众生。除一切懈怠成大精进。还来收一聚。为令印一切菩萨。自受用三摩耶智故。成羯磨波罗蜜菩萨形。持羯磨金刚。于毗卢遮那如来左边月轮而住。偈曰</p><p>奇哉一切佛我多业金刚</p><p>由一成一切佛界善作业</p><p>已上四波罗蜜大菩萨坚固之体。由若虚空。无能沮坏。为焰尘云雾能翳空界。日月之光犹为障碍。一切众生。本来自性清净。为客尘烦恼能所二相。缠染其心。不得自在。今此<a href=\"/remen/wangxiang.html\" class=\"keylink\" target=\"_blank\">妄想</a>。所有本体自空。了诸法不生。空有无碍</p><p>于是毗卢遮那佛。即住菩提心观。彻照圆明。流出适悦。庄严种种供养。此乃金刚喜戏菩萨大菩提心之妙用也。于不动如来曼荼罗左边月轮而住。偈曰</p><p>奇哉无比有诸佛中供养</p><p>由贪染供养能转诸供养</p><p>今具喜戏供养。毗卢遮那佛。于内心流出金刚宝鬘。严饰其体。即集众宝。用为庄严。宝聚光明福德圆满。五种施愿而能满足。于南方宝生如来曼荼罗左边月轮而住。偈曰</p><p>奇哉我无比称为宝供养</p><p>于三界王胜教敕受供养</p><p>宝鬘供养已。即毗卢遮那于内心。流出大悲方便。住三摩地心。发歌赞讽咏。而兴供养已。获得六十四种<a href=\"/remen/fanyin.html\" class=\"keylink\" target=\"_blank\">梵音</a>住<a href=\"/remen/shuofa.html\" class=\"keylink\" target=\"_blank\">说法</a>无碍。其音清雅。令众乐箫瑟箜篌。而能供养。此即音声为佛事也。法利言说。本体自空。真如凝然法界清净。此乃金刚歌菩萨供养语智也。于观自在王如来曼荼罗左边月轮而住。偈曰</p><p>奇哉成歌咏我供诸见者</p><p>由此供养故诸法如响应</p><p>虽具歌咏。而未获<a href=\"/remen/shentong.html\" class=\"keylink\" target=\"_blank\">神通</a>。即毗卢遮那佛于内心中。流出如来事业。及众生事业。作善巧智及自受用智。种种供养。结金刚舞印。广大仪轨。现大神通。妙舞庄严以为佛事。微尘佛刹供养恒沙。于三昧门出入无碍。此乃金刚舞菩萨妙用也。依不空成就如来曼荼罗左边月轮而住。偈曰</p><p>奇哉广供养作诸供养故</p><p>由金刚舞仪安立佛供养</p><p>已上四菩萨内供养也</p><p>阿閦如来于内心中。流出焚香菩萨。供养毗卢遮那如来。其香云海遍周法界。见闻觉知者。能生适悦。能遍入诸佛体中。悦乐欢喜。此乃金刚焚香菩萨作大佛事供养也偈曰</p><p>奇哉大供养悦泽具端严</p><p>由萨埵遍入速疾证菩提</p><p>香已供养。宝生如来于内心。流出微妙觉华。而奉献毗卢遮那如来。由金刚宝莲。其华开敷光明。厥色鲜美。福德之聚种种庄严。能施有情安乐之愿。此乃金刚华菩萨而妙用也偈曰</p><p>奇哉一切佛能作诸庄严</p><p>由如来宝性速疾获供养</p><p>华已供养。未获光明。即观自在王如来。于内心中。流出金刚智灯。承事供养毗卢遮那如来。光明照彻。获得如来五眼清净。内外障色。悉咸睹见。于内智灯。照一切法。本性清净由若摩尼。百光千明无能映蔽。智慧之日由斯灯焉。此乃金刚灯菩萨智照也偈曰</p><p>奇哉我广大供养灯端严</p><p>由速具光明获一切佛眼</p><p>灯既供养。未获清凉。即不空成就如来。于内心中。流出金刚涂香菩萨。执持香印。供养毗卢遮那如来。此妙涂香。能除一切有情郁热之疾。能获如来五分法身<a href=\"/remen/jiedinghui.html\" class=\"keylink\" target=\"_blank\">戒定慧</a>解脱解脱知见。庄严其体。亦能证得清冷菩提之心广大圆满。此乃金刚涂香菩萨供养也偈曰</p><p>奇哉香供养我微妙悦意</p><p>由如来香故授与一切身</p><p>已上四菩萨外供养也</p><p>八供养已毕。四摄之事未圆。即毗卢遮那内心中。流出金刚钩菩萨。而召集之。夫为钩者。有四摄义。爱语布施利行同事。而能运度无量众生。复有难调众魔。而能折伏。亦能控制狂象。而皆顺从。即此大菩提心广大圆满。坚固猛利。决定不退。亦能召集一切贤圣。降临道场。能满一切真言行菩萨。速证悉地。此乃金刚钩菩萨召集之智也偈曰</p></div>"
}]