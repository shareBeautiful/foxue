[{
    "title": "圣欢喜天式法 第1275部",
    "author": "般若惹羯罗",
    "html": "<div class=\"B1_text\"><p>圣<a href=\"/remen/huanxi.html\" class=\"keylink\" target=\"_blank\">欢喜</a>天式法</p><p><a href=\"/remen/sanzang.html\" class=\"keylink\" target=\"_blank\">三藏</a>法师<a href=\"/remen/banruo.html\" class=\"keylink\" target=\"_blank\">般若</a>惹羯罗撰</p><p>若于圣天法大欲开灵验者。先造立天地盘。则天盘长三寸又四寸。地盘长方七寸。以有乳木及香木。一日之内造之。天地共以白木作之。造画时不可见下劣之人。必必<a href=\"/remen/jingjin.html\" class=\"keylink\" target=\"_blank\">精进</a>洁斋。以吉日为之。依通法择日。合耳一头天盘圆作。观东方安叶上唵字。即变成日王欢喜天。头上在日轮于俗形而有嗔相。面容赤色。右手持吠琉璃收胸上。左手持独股收左腰。摧坏部主名无忧大将。被七阿僧祇眷属围绕。居青石上</p><p>南方叶上观尔字。即变为爱王欢喜天。似法师形。及其鼻胸下如面目[竺-二+(乏-之+友)]。右手持团饼安结跏上。左手持萝富根举左肩间。野干部主名象头大将。十八俱胝被眷属围绕。居赤石上</p><p>西方叶上观颉哩字。即变为月爱欢喜天。其形美女也。头有花鬘。右手持宝镜。左手支颊。以宝箧为□足。端正殊妙色。一牙部主名严髻大将。一百四千俱胝眷属被围绕。座虎皮上</p><p>北方叶上观忙字。即变议特欢喜天。其形青色如憍尸迦天。左右手各作刀印。收各方腰。龙象部主名顶行大将。一俱胝那臾多眷属围绕踞黑石</p><p>次明地盘众。东方安帝释天。东南方安火天。南方安炎魔天。西南方安罗刹天。西方安水天。西北方安风天。北方安毗<a href=\"/remen/shamen.html\" class=\"keylink\" target=\"_blank\">沙门</a>天。东北方安大<a href=\"/remen/zizai.html\" class=\"keylink\" target=\"_blank\">自在</a>天。安廿八宿卅六禽。如是次第建立之矣。天盘四天皆一体也。非异体者。若中□亦安多波天无妨碍</p><p>次召请印以二小指二无名指相钩向内。以二中指立相叉。又以二头指各竖付中指。以二大指亦竖付近头指侧。大指去来。明曰(四天通用)</p><p>唵簸迦罗(二合)主拏祢(去)缚哆野(二合)</p><p>次用普印伴咒曰</p><p>唵簸迦罗(二合)三万眷属从恒河沙守护自他祈祈决定急急如律令</p><p>次地盘众等召请印。作帝殊罗施印。以二小指二无名指叉于掌内竖。二中指头相捻。以二头指各加中指背节下半分。大指来去。咒曰</p><p>唵(一)铄都噜(二)波罗摩驮儞曳(三)莎诃(通八方天)</p><p>次二十八宿三十六禽召请印(用轮坛印通)咒曰</p><p>唵知里安疑噜儞曳莎诃</p><p>次请一切诸天类等印咒。金刚合掌立二空去来。咒曰</p><p>富顺爱神相合部类宴坐引入伴族一亿二亿一切诸头头契来入入入娑婆呵</p><p>次次<a href=\"/remen/gongyang.html\" class=\"keylink\" target=\"_blank\">供养</a>契印。悉求他之中(云云)</p><p>盛冥文符【图】(里某甲耳)</p><p>秘摄符【图】(固对表画断也)</p><p>右欲望官位爵禄者。以日轮天加帝释天</p><p>若欲令他热病者。以日轮天加火天王</p><p>若欲得福德者。以月爱天加毗沙门天祈之</p><p>若欲得他爱念者。以月爱天加毗沙门天使者。呼二十八宿</p><p>若欲胜兵军者。以日轮天加大自在天。呼一万眷属</p><p>若欲得人心遂吾思者。以议特天加炎魔天</p><p>若一切人欲被爱敬者。以爱王天加毗沙门天</p><p>若欲得他人财宝者。以月爱天加大自在天</p><p>若<a href=\"/remen/fuqi.html\" class=\"keylink\" target=\"_blank\">夫妻</a>之中欲令爱念者。以月爱天加帝释天</p><p>若夫妻之中欲令相离者。以议特天加水天王</p><p>若欲忽死敌恶人怨敌者。以爱王天加罗刹天</p><p>若从者逃走欲令还来者。以爱王天加大自在天。呼其从者姓名</p><p>若怀妊之女早安欲令产生者。以月爱天加炎魔天好矣</p><p>若被咒咀时。欲被还者。以日轮天加罗刹天祈申之</p><p>欲令他人风病者。以议特天加风天祈之</p><p>欲止病疮痈疸一切疮病。以爱王天加炎魔天愿祈之</p><p>欲止长血赤痢者。以日轮天加帝释天祈申</p><p>欲止雨降难者。以爱王天加帝释天</p><p>欲止旱魃降雨者。以议特天加水天王</p><p>欲止腹病头病者。以日轮天加炎魔天</p><p>欲遂论议决[俪-鹿+木]者。以日轮天加大自在。呼二十八宿等</p><p>欲付公私遂所圣事者。以爱王天加帝释天</p><p>欲得惬年谷者。以议特天加帝释天</p><p>欲家内静者。以爱王天加毗沙门天</p><p>欲止口舌事者。以爱王天加自在天</p><p>欲止物怪恶梦者。以日轮天加炎魔天</p><p>欲使者遣远早返来者。以议特天加风天忽返来</p><p>如是一一合法对祈申。所念之事必成就。对时诵根本咒印(云云)</p><p>次结三部护身印明依诸通印</p><p>都合摄钩印。二手内缚置顶上散。咒曰</p><p>唵萨罗萨罗天地都合禁禁吽吽跘</p><p>次结对印不动谒哦印。咒曰</p><p>吽吽吉儞吉儞吽泮(半音)娑婆呵</p><p>次十方结界印地结方墙<a href=\"/remen/xukong.html\" class=\"keylink\" target=\"_blank\">虚空</a>结印等<a href=\"/remen/zhenyan.html\" class=\"keylink\" target=\"_blank\">真言</a>亦尔(云云)</p><p>次以糸对之。咒曰</p><p>唵乞曳曳曳吽</p><p>件法天法国于<a href=\"/remen/puti.html\" class=\"keylink\" target=\"_blank\">菩提</a>寺所传也。其调度不多类。时人皆号验法焉</p><p>圣天式法一卷</p><p>(附)</p><p>同天次第一卷</p><p>先净三业印真言次护身真言印次向建受三度建吞之次天鼓三七返次向本尊礼三返次着座次涂香净手次加持洒水散坛上并供物及室内悉令清净次表白事由次神分<a href=\"/remen/qiyuan.html\" class=\"keylink\" target=\"_blank\">祈愿</a>次大金刚轮真言印次轮坛真言印次胜悉地真言印次三部<a href=\"/remen/sanmei.html\" class=\"keylink\" target=\"_blank\">三昧</a>心真言印次三刀偈次如来拳印次道场观次天盘圣众劝请明印次天盘伴天印次地盘众劝请明印次地盘伴天印次二十八宿并三十六禽明印次地申明印次避除结界明印次玉女真言印(但申次用之)次示三昧耶明印次阏伽明印次花座明印次善来偈次阏伽明印次涂香明印次花供印次<a href=\"/remen/shaoxiang.html\" class=\"keylink\" target=\"_blank\">烧香</a>明印次饮食灯明印次普供养明印次大金刚轮明印次合掌诵天盘众二十八宿三十六禽名号三返次诵七星并九天名号二返次三部三昧耶心明印次地结明印次方隅界明印次上方结界明印次对印明若以糸对盘或不然次护身真言印次取珠三回香盘置本处次结根本印取珠念诵任意要天咒次念诵了去珠在本处次左方涂香次花涂烧饮灯次普供养次祈愿次阏伽次<a href=\"/remen/huixiang.html\" class=\"keylink\" target=\"_blank\">回向</a>次结界次奉送次三部护身印明次出堂</p><p>圣天次第一卷</p><p>一交了兴然之本</p></div>"
}]