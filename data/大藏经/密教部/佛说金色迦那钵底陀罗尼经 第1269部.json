[{
    "title": "佛说金色迦那钵底陀罗尼经 第1269部",
    "author": "金刚智 译",
    "html": "<div class=\"B1_text\"><p>佛说金色迦那钵底陀罗尼经</p><p><a href=\"/remen/sanzang.html\" class=\"keylink\" target=\"_blank\">三藏</a>金刚智奉诏译</p><p>如是我闻。一时佛在舍卫国迦兰竹林园。大<a href=\"/remen/shuofa.html\" class=\"keylink\" target=\"_blank\">说法</a>愍念一切<a href=\"/remen/zhongsheng.html\" class=\"keylink\" target=\"_blank\">众生</a>。说此陀罗尼。属金色迦那钵底。尔时<a href=\"/remen/shizun.html\" class=\"keylink\" target=\"_blank\">世尊</a>即说<a href=\"/remen/zhenyan.html\" class=\"keylink\" target=\"_blank\">真言</a>曰</p><p>曩谟率都底(一)迦吒迦吒(二)底吒摩吒(三)起哩(二合)亹拏(二合四)起哩(二合)亹拏(二合五)畔惹畔惹(二合六)曩谟率都帝(七)护噜捺(八)跛惹尼曳(九)娑缚贺(十)阿部多(十一)浪拏乞忏(二合)质多(十二)曷罗(引)娑摩誐磋底(丁以反十三)摩诃野(十四)摩贺悉底(二合十五)诺乞(二合)曩(十六)钵罗(二合)句跛野(引)弭(引十七)矩噜矩噜(十八)祖噜祖噜(十九)谟噜谟噜(二十)曩谟曩谟(二十一)</p><p>佛告<a href=\"/remen/sheli.html\" class=\"keylink\" target=\"_blank\">舍利</a>弗。此是金色迦那钵底除障难真言。若众生<a href=\"/remen/shouchi.html\" class=\"keylink\" target=\"_blank\">受持</a>真言者。所作诸法无不成。大验当知。定有障难。即于白月若黑月二日八日十五日。牛粪涂地作坛种种<a href=\"/remen/gongyang.html\" class=\"keylink\" target=\"_blank\">供养</a>所作成就。金色迦那钵底白佛言。我当拥护持此真言者。若有众生持此真言者。某人所须资财卧具衣服饮食金银珍宝奴婢从不旧乏少。一切真言法速令成所。作就如意。其像形人身象头六臂。于白[叠*毛]上画之。刻作用得。白檀紫檀苦练木通用。余木不得。若彩色勿用皮胶。须用香汁及有汁木。其身正立。鼻向右曲。左上手把刀。次手把<a href=\"/remen/huanxi.html\" class=\"keylink\" target=\"_blank\">欢喜</a>团。下手把剑棒。次手把缚折罗。下手把索。身作金色。脚蹈金山。头上五色云。云内有四天王及诸仙散华。左边有俱摩罗净军。右边有阿吒薄俱元率大将。向下左画美女。音乐供养立。右画四大药叉。各执器仗一半头一猪头一象头一马头。皆着虎皮裈。作像之时莫令见杂人等。书毕</p><p><a href=\"/remen/shaoxiang.html\" class=\"keylink\" target=\"_blank\">烧香</a>清净不食五辛。于净室中安置其坛。方圆大小随意作之。坛中烧安悉香白胶沉水香等。用随饼乳粥欢喜团苏蜜菓子种种供养。所作随心。若鬼神难调伏者。搓白线咒之。一遍一结满四十九结。系左臂。一切鬼悉皆被缚一受持人。不须邪淫<a href=\"/remen/wangyu.html\" class=\"keylink\" target=\"_blank\">妄语</a>作诳。其禁食已止芸薹葫荽五辛。不得食。故入色孝家生产处。印法并通用。诸毗那翼迦法通用。勿亲恶人。同<a href=\"/remen/xingzhe.html\" class=\"keylink\" target=\"_blank\">行者</a>施之无妨</p><p>金色迦那钵底经</p></div>"
}]