[{
    "title": "大使咒法经 第1268部",
    "author": "菩提流支 译",
    "html": "<div class=\"B1_text\"><p>大使咒法经</p><p>南<a href=\"/remen/tianzhu.html\" class=\"keylink\" target=\"_blank\">天竺</a>国<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a><a href=\"/remen/puti.html\" class=\"keylink\" target=\"_blank\">菩提</a>流支译</p><p>尔时毗那夜迦。于鸡罗山集诸大众梵天<a href=\"/remen/zizai.html\" class=\"keylink\" target=\"_blank\">自在</a>天释提桓因等。及无量亿数鬼神等。从座而起稽首作礼于大自在天请言。我今欲说一字咒。曰<a href=\"/remen/154932.html\" class=\"keylink\" target=\"_blank\">饶益</a><a href=\"/remen/zhongsheng.html\" class=\"keylink\" target=\"_blank\">众生</a>。唯愿印可听我所说。诸天言善哉善哉如所说。毗那夜迦得说<a href=\"/remen/huanxi.html\" class=\"keylink\" target=\"_blank\">欢喜</a>踊跃。即说毗那夜迦一字咒曰</p><p>唵虐伽颉哩唵诃[合*牛]泮</p><p>虐(是身咒)颉哩(是顶咒)唵(是发咒)诃(是心咒)[合*牛](是甲咒)泮(是降伏咒)泮字称三遍(是毗那夜迦眼)跋刹(是毗那夜迦坐)唵(为利益事)颉哩(急治罚故)诃(为斗乱故)伽(为下罚故)泮(为禁一切故)呼[合*牛]字(为破故)跋刹称二遍(禁缚)</p><p>说一字咒已复说坛法。若欲作此法及像法。取白月四日作。即是成就日。取阿伽木如一指(白檀木苦练木)即长。克作四臂天着虫衣。头戴七宝冠。右手把钺斧。又下手把欢喜团盘。左手执棒下手执牙。其头如象头。左边牙折以嘴绕。取欢喜团势。顶底着种种璎珞。白绳右胁上角络披。脚踏金山上。取银合子盛于种种香灯饮食<a href=\"/remen/gongyang.html\" class=\"keylink\" target=\"_blank\">供养</a>。于前诵咒每常服乳。或服气或油麻麦或菜。每日三时咒一种满心。四月然后作四肘坛。中画四叶莲花形。于莲上东。面叶上画唵字。西颉哩字。南贺字。北面叶上画[合*牛]字。所作结界用[合*牛]。所护身用泮字。于莲华外画诸天鬼神母等并咒日月天。于坛外画护世四天王女。各安本位。取菩提叶(荷叶)七枚。上件叶敷莲花上安合子。然后取乌麻投于火中。一咒一烧满八千遍。然后右手坛中押合子。内作声即知有验。然后有斗诤处取上件合子。头戴斗诤易胜</p><p>又法若欲追唤他人者取合子。右手把棒所作皆得</p><p>又法若欲博戏。取像合子系右脚下博戏得胜</p><p>又法若欲趁彼怨家。取白芥子并盐。取白芥子脂烧。动像合子供养。即得却和伏。说像法取身或取苦练木。依前克</p><p>又法若欲令一切爱敬者。取牛黄咒一百八遍。然后取牛黄点额上。即皆爱敬</p><p>又法欲令一切爱敬者。取白莲花丝炷牛苏。然正心就像前供养。取烬墨咒一百八遍。然后点眼中。所见皆爱敬</p><p>又法若恶贼友及恶兽怨怖处。取左手合子。右手大母指押掌中作棒。咒一百八遍。一切恶人并皆远离。若有人常诵此咒。一切人见皆爱敬</p><p>又法并降伏人者。取盐一咒一烧。满一千八遍。并称彼人名字。至七日即伏</p><p>又法若摈出怨家及令斗乱。取衣甲片。于甲上画彼人形。及书名字。于像前取铁杖打身上。及诵咒满七日即得</p><p>又法若欲追唤人。一日三时于像前。诵咒一千八遍。地涂牛粪湿形。或取彩帛上画彼形。取苦练木树枝。一持至满七日即得。若欲除取苏洗像即得耳</p><p>又法若令人爱敬。用身咒菓子药食等咒一百八遍。称彼人名吃食其人即来</p><p>又法若追人者。取索系像右手。咒一千八遍称彼名字至满七日。其人各被系缚即来</p><p>又法取未吒木烧火。形苏一咒一烧。满一千八遍至七日。一切人所见皆爱敬</p><p>又法若降伏人。于像前取水咒七遍。称彼人名字即来</p><p>又法求势力富贵。取莲花须。一咒一烧一日三时。满一千八遍乃至七日满即得</p><p>又法若欲降伏人者。取鸟麻末。取牛乳于像前一咒一烧。至满七日即得</p><p>又说毗那夜迦咒法功能。即说咒曰第一</p><p>唵迷巨伽呼啰个夜牟唎夜娑婆诃</p><p>此咒若禁切触像头即禁第二</p><p>唵拔阇炉啰迦夜炉禁夜牟唎夜娑婆诃</p><p>此咒若欲破坏怨家以手触像眼即得第三</p><p>唵跋跛睹罗迦耶炉梨耶牟唎夜娑婆诃</p><p>此咒若欲令人遮以手触耳即得第四</p><p>唵摩呼啰迦夜炉梨夜娑婆诃</p><p>此咒法若降伏者以手触像边第五</p><p>唵毗牟啰迦夜牟梨夜娑婆诃唵诃数迦夜炉梨夜娑婆诃(第六)</p><p>又法令身昏沉。以手触像心即得</p><p>又法若欲降伏人。取像拟彼人心即得。用第一咒</p><p>又法欲禁怨家者。以手把像拟彼眼。其彼即禁</p><p>又法欲令人爱敬者。以手触像膊。即用第二咒</p><p>又法欲拥护身。以手触像茅。即得</p><p>又法欲与治人病。以手触像脚。即得差</p><p>又法欲得破坏怨家者。阿迦木画彼形并称名字。以脚踏之。用第四咒</p><p>又法欲降伏人者。取曼荼罗花画彼人形。并书名字脚踏之。然后取阿迦木叶沙糖苏和。一咒一烧满一千八遍。曾亦伏用第一咒</p><p>又法欲求聪明者。菖蒲咒一千八遍。然后服之。用第五咒</p><p>又说八毗那夜迦名字。一名曲鼻。二名一牙。三名象牙。四名黑头。五名担牡。六名利牙。七名魔王。八名烟色。如是名字至心常忆念。即所作一切法。皆有一切罪除悉皆消灭。复说八毗那夜迦像作法。曲鼻像取蚁子土湿作像形。一牙取河边土涂作。黑头赤土。担牡取苦练木根土。魔王取胡皂荚根土。烟色像白[统-儿+木]上画。右此名八毗那夜迦法。次第供养。又夜叉乾闼婆等。若欲有人成就此法。供养人夜叉。所求皆得。曲鼻涂香及花供养。一牙种种饮食香花供养。童子使咒者。第二咒召请</p><p>唵缚迦罗准荼阿地波哆曳莎诃</p><p>其使者身作人形。头作羊头牛蹄手捉棒棒头踵地。鬼神道中咒极恶名夜叉缚鬼咒。亦用与一切鬼。即日别如此。一七日诵十万遍。若咒药与人病乍立差也。不得食胡皋牛肉等物。于四方结界咒。第三阿阿阇阇啰啰化为人身。即问名叠叠毗毗使者毗那夜迦。隐诵之咒。各一茅草安四方为界。第四本身咒</p><p>那牟毗那夜迦写阿悉知目佉写哆侄他阿知耶那智耶殊幡帝耶乌悉昙迦耶悉婆拖钵耶婆达萨写耶耶婆唎迟莎诃</p><p>欲作此法先须造像。或用白镴及铜木。各克作其形像。夫妇二身和合相抱立。并作象头人身。其造像直不得还价。造其像已。白月一日。于净室内用净牛粪。磨作圆坛随意大小。当取一升胡麻油用上咒。又其净油一百八遍暖其油。以净铜器盛着暖油。然后将像放着铜盘油中安置坛内。用净铜匙若铜杓等。挛油灌其像身顶一百八遍。以后日日更咒旧油一百八遍。一日之中七遍灌之。平旦四度日午三度共成七遍。如是作法乃至七日。随心所愿成即得称意。正灌油时数数发愿。用苏密和麨作团。萝卜根并一盏酢酒浆。如是日成献食。必须自食方得气力</p><p>第五六急疾神王咒</p><p>药叉那药叉那毗舍遮那俱荼也丽哆药若俱盘厨唬屋泲屋屋娑婆诃</p><p>其咒一名急疾二名偏使。不须多诵满三两遍即得第二结界。使者阿阇啰阿阇啰化为人身即问名</p><p>叠毗叠毗使者毗那夜迦。隐诵之咒各一茅草。安四方为界第六</p><p>唵标哆他耶健陀荫都羊拏曳南无叠毗毗那夜迦唵置置俱娑婆诃叠毗咒</p><p>若使者毗那夜迦。不得与人为害作障碍等事。若欲治疟病打四个草枝长寸许。口诵咒七遍。安患疟人四畔。各去四尺许。结界其叠毗在草上疟即差。若患人不来咒章将去还绕身。其病即差。若欲缚病人。以草绕身安之。隐诵咒七遍无不被缚。若欲作法时。一把茅草为界也。然后诵大咒若遍。即诵使者咒七遍。调毗那夜迦法。但是诵咒人。梦中惊怖见诸畜生恶境界。当知毗那夜迦鬼鬼王嗔。梦中觉已惭愧。当莫慎。明日自有饮食劳谢。谢法以水摩地作坛。作二肘坛圆如盘大亦得。取烝饼五个萝卜三颗。烧令熟。有花着华。并烧白胶香薰陆等安于坛中。咒人坛西面向东坐。诵大自在天咒一百八遍已。云惭愧好去。如是语已。坛中杂物盘盛。出门向西弃却。西北亦得口云</p><p>萨婆药叉啰阇阿谒萨诃婆钵阇迦车</p><p>作是语已弃却即归</p><p>大自在天咒</p><p>唵毗哆啰萨尼婆啰末唎达尼嗔达尼嗔频达尼莎诃</p><p>诵一百八遍即心欢喜。非但梦中但觉有魔事。即作法定好</p><p>药叉神王部摄大急疾第五咒</p><p>药叉那药叉那毗舍遮那俱盘荼耶世丽多药若俱槃厨唬屋铺屋铺屋莎诃</p><p>先须三五遍不得多诵。一切鬼神被缚。尔时毗那罗曩伽。将领九千八百诸大鬼王游行三千世界。我等所为神力自在。遍历诸方奉卫<a href=\"/remen/sanbao.html\" class=\"keylink\" target=\"_blank\">三宝</a>。已大慈悲利益众生。向于<a href=\"/remen/shizun.html\" class=\"keylink\" target=\"_blank\">世尊</a>俱发声言。我以自在<a href=\"/remen/shentong.html\" class=\"keylink\" target=\"_blank\">神通</a>故号毗那罗曩伽。亦名毗那夜迦。亦名毗微那曩伽。亦曰摩诃毗那夜伽如是四天下称皆不同。我于出世复有别名。即以神变升<a href=\"/remen/xukong.html\" class=\"keylink\" target=\"_blank\">虚空</a>。而说偈言</p><p>我有微妙法<a href=\"/remen/shijian.html\" class=\"keylink\" target=\"_blank\">世间</a>甚希有</p><p>众生<a href=\"/remen/shouchi.html\" class=\"keylink\" target=\"_blank\">受持</a>者皆与愿满足</p><p>我行顺世法世示希有事</p><p>我能随其愿有求名迁官</p><p>我使国王召有求世异宝</p><p>使世积珍利家丰足七珍</p><p>有求色美者发愿虚空至</p><p>莫须言远近高贵及难易</p><p>志心于我者我使须臾间</p><p>有众生疾苦神狂及疥癞</p><p>疾毒众不利百种害加恼</p><p>诵我陀罗尼无不<a href=\"/remen/jietuo.html\" class=\"keylink\" target=\"_blank\">解脱</a>者</p><p>独行闇冥处依我皆<a href=\"/remen/wuwei.html\" class=\"keylink\" target=\"_blank\">无畏</a></p><p>劫贼忽然侵我皆令自缚</p><p>世相陵突者我悉令摧伏</p><p>逍遥自快乐宛然无所乏</p><p>有念皆称遂随有咸满足</p><p>设众恶来侵我悉能加护</p><p>我使如其意住居皆吉庆</p><p>宅舍悉清宁男女得英名</p><p><a href=\"/remen/fuqi.html\" class=\"keylink\" target=\"_blank\">夫妻</a>顺和合上品持我者</p><p>我与人中王中品持我者</p><p>我与为帝师下品持我者</p><p>富贵无穷已恒欲相娱乐</p><p>无不充满足奴婢列成群</p><p>美女盈衢庭游行得自在</p><p>隐显能随念出入无所碍</p><p>无能测量者我于<a href=\"/remen/sanjie.html\" class=\"keylink\" target=\"_blank\">三界</a>中</p><p>神力得自在降世希有事</p><p>我皆悉所为若说我所能</p><p>穷劫不能尽持我陀罗尼</p><p>我皆现其前夫妻及眷属</p><p>常随得卫护我有游行时</p><p>诵我即时至遇于险难处</p><p>大海及江河深山险隘处</p><p>师子象虎狼毒虫诸神难</p><p>持我皆安稳若有侵娆者</p><p>头破作七分<a href=\"/remen/shouming.html\" class=\"keylink\" target=\"_blank\">寿命</a>悉长远</p><p>福禄自迁至</p><p>尔时毗那罗夜迦。说是偈已告世人言。若有至心持我陀罗尼满十万遍。皆当作圆坛造像。一日之中或一时或三时。供养勿令有阙。满七日或三七日。我为现身随愿满足。世人持我陀罗尼。复有陀罗尼。当持诵咒。于须臾而受彼请。以具神力。而说咒曰</p><p>唵怛侄他毗曩夜迦写跛利尼耶莎诃</p><p>尔时毗那罗夜迦。说是<a href=\"/remen/zhouyu.html\" class=\"keylink\" target=\"_blank\">咒语</a>已复告人。若法时欲见我身。复当持我明现神咒。至心持者。我即向其前共语。有所愿求皆为满足。即以神口说咒曰</p><p>唵跋唎迟夜迦写耶娑婆诃</p><p>尔时毗那罗夜迦。说是明现咒。以复告世人。若作坛法供养于我。当须两手结印诵咒以印。以小指及无名指相交合屈向内。即二中指竖相叉。头亦竖各附中指微指。从外捻中指头节。以二大指各附头指。近头节侧动来去。以为召意。结印成已。而说咒曰</p><p>唵薄迦准荼阿波哆曳莎诃</p><p>尔时毗那夜迦说如是说已。复告世人。若有持我陀罗尼者。当为说作坛画像法。汝当谛听不得异疑。纵有持法者。当须至心诵满十万遍。即作坛如是一度至心。我亦随愿满足。二度立坛供养者。我皆明现不待须臾。经于十度立坛乃至终身。上品上圣不可称量。如是受持法造像法者。为美色衣。即白月一日为首。求财珍玩及其荣禄等者。于月十五日为首。圆坛量可一肘。或可随意大小。当用小黄犊子粪以作圆基。自填计合厚薄。随意加复香泥高于七寸。或可三寸或尺二寸。其土用处隐他[阿-可+((丙*丙)/木)]深谷一小畜不[媋-日+(奄-大)]者。又造像取唐桃及唐枣。克相好不得轻玩。或复银铜及以白镴铸。于以用皆得相好不新。珍作形像。双身象头抱持相合。而有左右男女之相。高以五寸或复尺二。相好具足。造像之时不食。或不以喧秽处。画人珍贵不得轻慢造毕已。即于净室立以圆坛。当时取土和白檀香为泥。以咒一百八遍。然后已向灰炉油。以铜器盛像。安内中在于坛内。像面向西人向东入。坛外各去坛一尺不得触每取铜杓酌油。一遍咒一灌顶。至心满一百八遍。即发愿随意所说。一日之中为毕之明日亦尔。满于七日或二三七日。我为现身随愿满足。复以坛内当顶供养。以苏油作欢喜团及以萝卜甘美圆净等菓已。有为供养皆铜器盛。每日一新。又花灯一具或四面安之。酒食等如是。若面安即正量。置像前不得余处。一盏灯一具食药各一具正安。又持诵先结印一百八遍。次诵名七遍或二三七遍已。即诵于正咒一百八遍。每日如若。我乘时即现身或风雨不可怪。有是相者成就也。于美人皆至病者愈有愿求得如愿不可轻尔。欢喜供养我皆欢喜至心奉行口决。如前小坛<a href=\"/remen/suixi.html\" class=\"keylink\" target=\"_blank\">随喜</a>大小洁净。亦随意阔狭。供物唯用酒一盏萝卜及菓子一叠苏蜜食一叠并安坛内。取白檀香木和少许土井花水。前香炉及一盏油物等。在咒人前坛基上安南北。油物安南。香烟安中央。欲得作坛不论大小。皆须先诵正咒一百八遍咒令净。然后量阔狭。手指画地令方。即取香水洒地。口行诵咒才诵一遍了。口吾持神咒。香水洒地。方圆清净立诵其圣降临喜条身心圣相盛冥阳共折七遍咒已。即须取犊子粪和咒七遍涂地作基。犊子须承令净。如无将朱沙代处。作基之即黄土和香为泥。亦咒七遍。即诵<a href=\"/remen/rufa.html\" class=\"keylink\" target=\"_blank\">如法</a>。然用坛。坛宽闲三日三夜然香灯诵咒每日三时。入坛诵咒一入诵正咒一百八遍。如是三日满。即以取晨朝安像作法一如经文。阴一日一夜明灯然香诵咒亦得。然后安像作法。每取晨朝及禺午时亦得。又造像。先取木咒七遍。一一与工人须断五辛蔬食甚要。二正调之时。若欲法香口诵咒不息诵。克相好安女手擎欢喜丸。男手把蒸饼。男左手身把女。女右手把男。以面相视。口鼻俱白似金刚形。然须有男女相。男象鼻长曲。女鼻微短。眼长身肥。皆如喜[口*笑]着拂禀衣。前名塔堹如诸用著令熳此部不同。男衣窄女衣慢。脚踏莲花。脚手臂膊[(尸@日)*尃]皆有璎珠。造像成了。即取白胶香揩磨。又烧白胶香。薰一合像得香净。即立像安净处。如法即诵咒一百八遍。如是每至七日供养。然后准法如来得作法。随身安置。又用白檀香为甲或言诵一百八遍。如有别急事即诵七遍。如上急身行他乡乃至他家。急有事要情即烧白胶香。以手画地随心大小。香水净地坛。以净物映像安坛中。以<a href=\"/remen/shaoxiang.html\" class=\"keylink\" target=\"_blank\">烧香</a>一日一夜。其神即尽随有事向前。谓其神名皆不得拜。如若一夜不验。即七日如意。虽二三度作坛法了。即其神常现。如不现诵咒思之久其神即至。须画地作坛。诵咒唯咒多遍。常喜又欲令神喜。即举手弹指。其神即喜。若垂手其神即嗔陈隋之间。中天竺<a href=\"/remen/poluomen.html\" class=\"keylink\" target=\"_blank\">婆罗门</a>为译此本。是依朝人从西国将来。各行用多不同驱自。又一本是陀罗尼集经诸天部卷出。若作佛部及菩萨部。一为猪头象头二身各自胡跪。形本各别同此行用。又克像供养秋为胜。当此之时阴阳交泰。万事皆令天神爱。凶者忧温阴各不理阳。如作法顶印。不如是取。月神及十五日。不论日月数请即得。又一本是使者奴咒法。是一<a href=\"/remen/zhenyan.html\" class=\"keylink\" target=\"_blank\">真言</a>其事阴请身咒七遍。还结身印。其印阴作咒讫。先令见本手印。即知天来解却。即手请作欢喜菩萨。使请者一切事等物知好恶。七日欲出坛解法咒。三遍咒</p><p>唵毗娑婆莎诃</p><p>凡立坛受坛法于山野及水边净最妙。不然于山家中别院。不得妇人产生并姙娠鸡狗等见。次用两个十五已上童女着净衣。私承身使出院凡欲念诵圣者。先内净服药一两斤。即内净须外洗浴。着新净衣并用月朔起首近水。次及高山薗。若隐处发弘誓愿云。我今日时<a href=\"/remen/faxin.html\" class=\"keylink\" target=\"_blank\">发心</a>念诵。誓愿救度一切众生济诸贫乏。所得信施修造破坏伽蓝。伏愿圣者慈哀听许。三日启告讫。境界标心如圣皎在目前。依供养物数先须欢喜团麨团蜜和萝卜。但是新薰。菓子苏灯一盏以为供养。耶位死灯心随时作坛安置供养。其陀罗尼从头至尾依次念诵。圣者见身事须拨遣。身心结本身印。右膝着地面向东坐。圣者面向西勤勤烧香。非沉水诸香烧召请稍难。自后即依经结界。即须诵身咒一百八遍。把本即须诵吽。左一百八遍还诵根本。每夜六时一时诵身印身咒。以此时即诵吽。召如心意持作到来。召须发愿。所须宜心所造自不得忌说词句。一心称念断一切<a href=\"/remen/wangxiang.html\" class=\"keylink\" target=\"_blank\">妄想</a>。一年之内不得食五辛酒肉。妇人秽污莫求不事。都不应如求水。水即共使者平章许即作。如不许转坛供养临欲卧时加持苏食之。平明服乳半升亦须加持。如梦见畜生之吽吽。摩醯首罗及毗磨罗供养之。且须急令造像。一依继法合子菓将上厕不得食。共台切不得行不须事毕。被圣者打死。诸时人在意不得怠慢。游方行不得共人同行。来者寺死居不得共人同房。乳食之时。当须出一分食标心供养圣众。心相及胜胜是在前。见诸圣者。即堪求事如在境界。即须专心每一上厕一洗浴。此一圣事切用之洗浴必就洗浴处。加持少白檀香末涂身上。陀罗尼集上有此圣部真言及手印。亦取同用之。极有验。当不得共无智之辈戏论无稽秽恶言语。切须禁之。为念诵圣部众不离其侧。平意恶事圣部不下。纵诵无益。于身都有所损禁之。一年知之。内不得共人斗打。纵被人欺。但去帝忍。前人自被损不得举心。如举心不合圣意。当与高贵人交游。不共下品。同圣如圣有损。下品人处。纵彼当不须帝之即有所损。高贵人处。一切所与须帝之运心作。令当于贵人眼前同聚一处。如此一依此法。一百日内即成。不依此法无有成处。于身却损。明言于报夜卧及白日睡不得仰卧。如仰卧被无知。圣者来押胸上忽有怨法。此供养不得所。圣者便得时。一年未满。被交妇或来毕。不得帝之中夜有妇人。见极端正。此切作意避起诸卧</p><p>唵度卑伽耶钵罗阇跋利儞娑婆诃</p><p>洗浴七遍</p><p>唵部阇跋罗吽</p><p>大使咒法经(菩提流支)</p><p>此本未再治欤。又后生展转写误乎。他日考正本而质之耳</p><p>时宝历四甲戌秋夷则中浣</p></div>"
}]