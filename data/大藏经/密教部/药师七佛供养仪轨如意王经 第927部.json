[{
    "title": "药师七佛供养仪轨如意王经 第927部",
    "author": "工布查布 译",
    "html": "<div class=\"B1_text\"><p>药师七佛<a href=\"/remen/gongyang.html\" class=\"keylink\" target=\"_blank\">供养</a><a href=\"/remen/yigui.html\" class=\"keylink\" target=\"_blank\">仪轨</a>如意王经</p><p>大清册封西天大善<a href=\"/remen/zizai.html\" class=\"keylink\" target=\"_blank\">自在</a>佛领天下释教普智持金刚达赖喇嘛造</p><p>内阁掌译西番蒙古诸文番学总管仪宾工布查布旧译</p><p>崇梵静觉国师琢[王*羕]珞瓒校对</p><p>传贤首宗讲经论<a href=\"/remen/shamen.html\" class=\"keylink\" target=\"_blank\">沙门</a>京都静默寺住持僧海宽润色</p><p>内庭经咒馆行走梵香寺大喇嘛巴尔藏嘉磋补译</p><p>显亲王府润色校刻</p><p>稽首离垢满月主法雨<a href=\"/remen/154932.html\" class=\"keylink\" target=\"_blank\">饶益</a>诸<a href=\"/remen/zhongsheng.html\" class=\"keylink\" target=\"_blank\">众生</a></p><p>修持仪轨<a href=\"/remen/xingyuan.html\" class=\"keylink\" target=\"_blank\">行愿</a>法愿灭诸苦获安宁</p><p>(此约取信行系愿之缘起也)(以上四句偈。并分行细字。仪宾工布查布所译之旧文也)</p><p>(按番本。广演源流。辩正。布坛。置像。设供等例。三十余篇。文甚繁多皆非讽诵者。无庸全译。今将供坛城法。开列于后)</p><p>修建药师坛法。或有制造坛城。或有绘画坛城。皆可。再或奉安释迦佛。药师七如来。及诸大菩萨<a href=\"/remen/hufa.html\" class=\"keylink\" target=\"_blank\">护法</a>十二药叉诸像。各随其宜。香灯花供。<a href=\"/remen/rufa.html\" class=\"keylink\" target=\"_blank\">如法</a>设之其供品。随时具办。务取虔洁</p><p>欲修持者。自身浴净。着新衣。其为外浴。肉酒蒜葱等不净食断之。如三白三甜等净食。食之。染污心远离。其为内浴。以此法门<a href=\"/remen/xingzhe.html\" class=\"keylink\" target=\"_blank\">行者</a>居家者。安住斋戒<a href=\"/remen/chujia.html\" class=\"keylink\" target=\"_blank\">出家</a>者。安大乘斋戒。此最为要故</p><p>仰冀<a href=\"/remen/sanbao.html\" class=\"keylink\" target=\"_blank\">三宝</a>谛实一切诸佛菩萨摄授。二种资粮<a href=\"/remen/yuanman.html\" class=\"keylink\" target=\"_blank\">圆满</a>最胜力。法界清净不可思议胜力。上师诸佛。并其<a href=\"/remen/dizi.html\" class=\"keylink\" target=\"_blank\">弟子</a>。在此奉受布萨之处。<a href=\"/remen/futian.html\" class=\"keylink\" target=\"_blank\">福田</a>降临垂锡(此谛实胜力。降临奉坐。胜解想之)</p><p>哀愍五浊时众生大方等经心藏义</p><p>亲教宗派摄持等威德诸师我敬礼</p><p><a href=\"/remen/shizun.html\" class=\"keylink\" target=\"_blank\">世尊</a>具大慈悲心一切种智引导师</p><p><a href=\"/remen/fuhui.html\" class=\"keylink\" target=\"_blank\">福慧</a><a href=\"/remen/gongde.html\" class=\"keylink\" target=\"_blank\">功德</a>胜海深于诸如来我敬礼</p><p>清净远离贪欲尘善能<a href=\"/remen/jietuo.html\" class=\"keylink\" target=\"_blank\">解脱</a>诸恶趣</p><p>一味最上胜<a href=\"/remen/zhendi.html\" class=\"keylink\" target=\"_blank\">真谛</a>寂静妙法我敬礼</p><p>已解宣说令他解善能住于诸学处</p><p>具诸功德胜福田于诸僧伽我敬礼</p><p><a href=\"/remen/dl.html\" class=\"keylink\" target=\"_blank\">顶礼</a>最尊正遍知顶礼宏济正妙法</p><p>顶礼广大僧伽众永于三宝诚顶礼</p><p>明鉴十方诸众生十方尽转妙法轮</p><p>拔济十方诸有情十方诸佛我敬礼</p><p>同心齐发希有愿行道时位亦作伴</p><p>一贤劫中事究竟圆满千佛我敬礼</p><p>已往无数世劫前为救众生穷困苦</p><p>誓发种种奇特愿八大善逝我敬礼</p><p>维卫式弃毗舍浮留孙金寂及饮光</p><p>释迦牟尼天中天勇猛七佛我敬礼</p><p>无垢月面殊胜像紫摩金身我敬礼</p><p>远离尘垢<a href=\"/remen/sanjie.html\" class=\"keylink\" target=\"_blank\">三界</a>无正等明觉我敬礼</p><p>大悲世尊平等摄闻名即息恶趣苦</p><p>除三毒病药师佛琉璃光佛我敬礼</p><p>若有正觉降生处及其得成<a href=\"/remen/puti.html\" class=\"keylink\" target=\"_blank\">菩提</a>处</p><p>转大寂静法轮处无漏灭处尽敬礼</p><p>善逝随方常居住经行散步坐立地</p><p>狮子卧势安眠处如斯等处尽敬礼</p><p>上方下方暨中央方隅不拘何方所</p><p>凡有<a href=\"/remen/sheli.html\" class=\"keylink\" target=\"_blank\">舍利</a>无舍利一切宝塔我敬礼</p><p>慧度不可言思说无生无灭<a href=\"/remen/xukong.html\" class=\"keylink\" target=\"_blank\">虚空</a>礼</p><p>随类<a href=\"/remen/zixing.html\" class=\"keylink\" target=\"_blank\">自性</a><a href=\"/remen/zhihui.html\" class=\"keylink\" target=\"_blank\">智慧</a>生三世佛母我敬礼</p><p>文殊救脱秘密主观世音等广大行</p><p>乐负度生有寂任大乘僧众我敬礼</p><p>宝光圆满妙明心发生其身愿敬礼</p><p>虽作害者与安乐如是等处我归依</p><p>应真胜智诸根调与教同有久住世</p><p><a href=\"/remen/liutong.html\" class=\"keylink\" target=\"_blank\">流通</a><a href=\"/remen/fofa.html\" class=\"keylink\" target=\"_blank\">佛法</a>作攘护十六罗汉我敬礼</p><p>修观<a href=\"/remen/shieryinyuan.html\" class=\"keylink\" target=\"_blank\">十二因缘</a>法自来缘觉分智果</p><p>不依知识自悟证诸圣缘觉我敬礼</p><p>得大变化力<a href=\"/remen/shentong.html\" class=\"keylink\" target=\"_blank\">神通</a>伎瑞已就承佛敕</p><p>善能谨守宝法藏护教金刚我敬礼</p><p>宿因广积善施海得大<a href=\"/remen/shouming.html\" class=\"keylink\" target=\"_blank\">寿命</a>财谷瑞</p><p>资育荫庇行道者继诸施财赞敬礼</p><p>遍于虚空佛菩萨我等众生尽无余</p><p>分身变作刹尘数一切时中恭敬礼</p><p>所有十方世界中三世一切人师子</p><p>我以清净身语意一切遍礼尽无余</p><p>普贤行愿威神力普现一切如来前</p><p>一身复现刹尘身一一遍礼刹尘佛</p><p>于一尘中尘数佛各处菩萨众会中</p><p>无尽法界尘亦然深信诸佛皆充满</p><p>各以一切音声海普出无尽妙言词</p><p>尽于未来一切劫赞佛甚深功德海</p><p>(拜毕。各归本位。鼓吹诸般乐器。且作且诵云)</p><p>以诸最胜妙花鬘伎乐涂香及伞盖</p><p>如是最胜<a href=\"/remen/zhuangyan.html\" class=\"keylink\" target=\"_blank\">庄严</a>具我以供养诸如来</p><p>最胜衣服最胜香末香<a href=\"/remen/shaoxiang.html\" class=\"keylink\" target=\"_blank\">烧香</a>与灯烛</p><p>一一皆如妙高聚我悉供养诸如来</p><p>我以广大胜解心深信一切三世佛</p><p>悉以普贤行愿力普遍供养诸如来</p><p>(止乐。复诵云)</p><p>我昔所造诸恶业皆由无始贪嗔痴</p><p>从身语意之所生一切我今皆<a href=\"/remen/chanhui.html\" class=\"keylink\" target=\"_blank\">忏悔</a></p><p>十方一切诸众生二乘有学及无学</p><p>一切如来与菩萨所有功德皆<a href=\"/remen/suixi.html\" class=\"keylink\" target=\"_blank\">随喜</a></p><p>十方所有<a href=\"/remen/shijian.html\" class=\"keylink\" target=\"_blank\">世间</a>灯最初成就菩提者</p><p>我今一切皆劝请转于无上妙法轮</p><p>诸佛若有示<a href=\"/remen/niepan.html\" class=\"keylink\" target=\"_blank\">涅槃</a>我悉至诚而劝请</p><p>唯愿久住刹尘劫利乐一切诸众生</p><p>所有礼赞供养佛请佛住世转法轮</p><p>随喜忏悔诸善根<a href=\"/remen/huixiang.html\" class=\"keylink\" target=\"_blank\">回向</a>众生及佛道</p><p>(如是作七支毕。右膝着地。合掌诚念受布萨义云)</p><p>云何。忆昔如来应供正等正觉。如调顺马王。及大象王。应作者作。所作已办。舍诸重担。逮得已利。尽诸有结。具真实语心善解脱。正智解脱者。彼等或以为便于众生故。为令利益故。为令解脱故为令无疾病故。为令无饥馑故。为令圆满菩提方法故为令增上圆满无上菩提正觉故。实受布萨禁戒。如是我(某人)。亦起于此时。至于明旦日出时间实受布萨也(如是诵三遍。已得戒想。更宜记其所戒条目。诵云)</p><p>从今不<a href=\"/remen/shasheng.html\" class=\"keylink\" target=\"_blank\">杀生</a>亦不取他财</p><p>不行淫欲事不说虚<a href=\"/remen/wangyu.html\" class=\"keylink\" target=\"_blank\">妄语</a></p><p>因生多过失诸酒断不饮</p><p>不坐高广床复舍非时食</p><p>不着香鬘饰不作歌舞乐</p><p>如昔应供尊永断杀生等</p><p>我以如是戒愿得无上果</p><p>被苦扰众生愿拔出<a href=\"/remen/kuhai.html\" class=\"keylink\" target=\"_blank\">苦海</a>(诵三遍)</p><p>鄂嘛阿摩噶哈施伊拉萨嘛拔哈喇萨嘛拔哈喇拔哈喇拔哈喇嘛哈阿舒拔达哈萨鵽巴达嘛毕不溪伊答不杂达哈喇达哈喇萨曼答阿斡罗基得吽葩查娑阿哈阿(是谓净戒总持。诵七遍。或二十一遍)</p><p>坚持禁戒离垢染具足清净无所犯</p><p>离于禁戒取着等愿戒波罗密圆满</p><p>(如是发愿)</p><p>(以上。乃受大乘布萨法也。<a href=\"/remen/shoujie.html\" class=\"keylink\" target=\"_blank\">受戒</a>毕。而观作恭敬<a href=\"/remen/huanxi.html\" class=\"keylink\" target=\"_blank\">欢喜</a>之想)</p><p>归依者</p><p>归依十方三世一切如来。身语意德业。元统自性。出生八万四千法蕴。主宰一切圣僧。具恩亲教师。与宗派威德诸上师</p><p>归依佛归依法归依僧(以上如常诵之)</p><p>归依世尊。药师八大善逝佛会。同其眷属(三遍。或七遍)</p><p>发<a href=\"/remen/putixin.html\" class=\"keylink\" target=\"_blank\">菩提心</a></p><p>为诸有情。愿得<a href=\"/remen/foguo.html\" class=\"keylink\" target=\"_blank\">佛果</a>。因此奉修世尊八大如来。佛会。同其眷属。礼.供.劝祈。妙意等胜道。次第安住也</p><p>从真如体中发四无量心</p><p>我与诸有。法性本来相同。而尚未悟是理。一切众生愿令常具安乐。及安业因</p><p>愿令永离苦恼。及苦恼因</p><p>愿令既无苦恼不离纯乐</p><p>愿令悉舍爱恶。亲疎分别。苦乐之因永处平等心</p><p>(虎巢大师云。欲修持者。先当竭力自观。<a href=\"/remen/wuwo.html\" class=\"keylink\" target=\"_blank\">无我</a><a href=\"/remen/chanding.html\" class=\"keylink\" target=\"_blank\">禅定</a>斯功既起。由是发四无量心。及菩提心。皆为彼无明众生故此语乃分析<a href=\"/remen/yinguo.html\" class=\"keylink\" target=\"_blank\">因果</a>次第。总以四无量心定之。盖菩提心。与四无量心。二种。意本相同也。若专发菩提心者。其说具于下文。发明仪轨。合大师经义也)</p><p>四种加持中加持坛宇</p><p>仰冀三宝谛实。一切诸佛菩萨摄授。二种资粮圆满最胜力法界清净不可思议胜力。愿谨遵七佛如来本愿经中所说仪式。十方如来。并其弟子。诸圣护<a href=\"/remen/fahui.html\" class=\"keylink\" target=\"_blank\">法会</a>集之坛。与诸供品如彼诸佛菩萨。往昔愿力所感清净佛国。兼如阿密达佛。<a href=\"/remen/jileshijie.html\" class=\"keylink\" target=\"_blank\">极乐世界</a>。具足一切功德庄严。其地。皆是种种珍宝所成。平如手掌。广大无边。无垢放光微妙触乐柔软适散种种天花。各具牛头旃檀香气宝砖为垣。金银珍珠。纷沙布地。乌答巴拉。沽穆达。莲花。荏苒敷满。八功德水。池沼莹彻。微妙庄饰诸般水鸟。唱和雅音。戏喜飞腾。种种如意宝树。各树具饰以天嘛呢。珍珠璎珞悬垂宝珠。开发花菓。灿然成熟。时风微动。悬垂金铃。摇动出妙法音。行列庄饰。如是丰足宝地。自然成就</p><p>加持房舍坛宇</p><p>复次地中。七宝所成。无量大殿。放大光明。充满无量世界。纤丽非一殊胜无边。微妙无穷超出三界诸境度越世间。以彼无上善根。感成清净。自在觉明体相。如来所住之处。与诸菩萨圣僧。天.龙.鸦.[嚘-(心/ㄆ)+戈]刹.干达喇斡.阿苏。喇噶噜查。金那喇。嘛和喇噶.人.非人等。无数游戏其间。以资法味。恒常喜悦。愿度一切有情。永得利益。远离一切<a href=\"/remen/fannao.html\" class=\"keylink\" target=\"_blank\">烦恼</a>怨害垢障。永舍一切魔事。一切世间庄严。不可比拟。宛如佛<a href=\"/remen/jingtu.html\" class=\"keylink\" target=\"_blank\">净土</a>。意念大智慧。彻悟决定。自乘<a href=\"/remen/zhiguan.html\" class=\"keylink\" target=\"_blank\">止观</a>。入于解脱门。空性<a href=\"/remen/wuxiang.html\" class=\"keylink\" target=\"_blank\">无相</a>。无愿宝莲花王。无量功德。为饰此等无量宝殿。自然成就</p><p>加持座位</p><p>复次宝坛中。莲花狮子宝座。善名称吉祥王如来。宝月莲花智严威音王如来。金色无垢宝光妙行成就如来。无忧最胜吉祥如来。法海雷音如来。法海胜慧游戏神通如来。药师琉璃光王如来。释迦牟尼如来。及十方如来菩萨。一切圣神。护法聚会。居处敷布。随各圣者。愿力所感。灿烂丰足。自然成就</p><p>加持供物</p><p>复次内外一切处所。随种合宜<a href=\"/remen/tianren.html\" class=\"keylink\" target=\"_blank\">天人</a>最妙受用供物饮食.衣服.音乐.奇特种种供品。犹如<a href=\"/remen/sanzang.html\" class=\"keylink\" target=\"_blank\">三藏</a>经暨<a href=\"/fojing/puxianxingyuanpin/yuanwen.html\" class=\"keylink\" target=\"_blank\">普贤行愿品</a>经所载。一切供物。如云如海。精洁盈满。庄严具陈。愿一切圣者。聚会冥加。亦愿垂慈纳受(三遍)</p><p>(普贤供云广大喜悦者。诵供云总持。此乃增上大利益经中所云)</p><p>止鄂嘛纳摩拔哈噶斡得拔杂喇萨阿喇巴喇嘛喇达讷答塔阿噶答阿鸦阿喇哈得萨嘛鸦[嚘-(心/ㄆ)+戈]萨嘛餔达达哈鸦答达鸦塔阿止鄂嘛拔杂哷拔杂哷嘛哈阿拔杂哷嘛哈阿得杂拔杂哷嘛哈阿毕达鸦阿拔杂哷嘛哈阿玻堤咨答答拔杂哷嘛哈阿玻堤曼拙巴桑[嚘-(心/ㄆ)+戈]喇嘛那拔杂哷萨喇斡[嚘-(心/ㄆ)+戈]喇嘛阿阿斡喇那毕硕达哈纳拔杂哷娑阿哈阿(三遍。或七遍遍)</p><p>复次三宝谛实一切诸佛菩萨摄授。二种资粮圆满最胜力。法界清净不可思议胜力。如是成就(三遍诵)</p><p>(供品摄授下。奉请诸圣。右膝着地[打-丁+古]花合掌。而作是念。所出奉请语句口诵。兼作缘念。东方去此过四殑河沙土。从无胜清净世界。请善名佛。过五[打-丁+古]河沙土。从妙宝世界请宝月佛。过六殑河沙土。从充满妙香世界。请金色佛。过七殑河沙土。从离忧世界。请无忧佛。过八殑河沙土。从法幢世界。请法扬佛。过九[打-丁+古]河沙土。从宝海世界请胜慧佛。过十殑河沙土。从琉璃光明世界请药师佛等。各同无数眷属。飃然腾空。无碍神通来临。而作坚固胜解。为大要也)</p><p>善名称吉祥王如来。宝月莲花智严威音王如来。金色无垢宝光妙行成就如来。无忧最胜吉祥如来。法海雷音如来。法海胜慧游戏神通如来。药师琉璃光王如来。本师世尊释迦牟尼等。十方三世现住如来。应供正等正觉。并一切诸菩萨。愿垂慈照。诸世尊。俱大慈悲。因于五百世后。像法转时。或有众生。被种种<a href=\"/remen/yezhang.html\" class=\"keylink\" target=\"_blank\">业障</a>所缠。一切恶病所逼。种种苦恼所害。及诸困穷所迫。为救拔济。是等有情。兼为与天上人间利益安乐故。诸尊如来。俱多善巧方便。昔发本愿。妙好广大。由此胜力。摄授无量。今者因为(譬如上师类中。则云。奉事胜威德上师戒宝之身某。兼我等。若圆寂。则云。愿彼意念圆满。兼我等。余仿此。如大主类中。人王。则云。奉事极坚金刚之身某。兼我等若去世。则云愿彼意念圆满兼我等。至大德类中。或长老。或出家如语王义成者。则云。奉事语王义成。兼我等。若去世。则云。愿彼免诸恶趣。而得解脱。兼我等。如世间类中。施主。则云奉事福盛。兼我等。若去世。则云。愿彼免诸恶趣。而得解脱。兼我等。其或有名而不知者。如复立法轮寺庙。则云奉事大众师徒之身。兼我等。如居家类中。施主。福禄。夫妇子嗣与诸眷属奉事。兼我等。以上诸条略举大凡。随时详为斟酌。增减用之)兼为我等。与诸众生。作依怙之故。应请在此奉供坛场降临。作大集会。摄授垂锡</p><p>现在我等本师世尊。释迦牟尼文佛。因有所化。然虽南洲示灭。现在他方世界。自在游戏种种利益众生。愿如来大慈大悲。追念昔发本愿。怜我等已属宏化。内摄所覆。得末法之恩。今者因为(某人云云)兼为我等。与诸众生。作依怙之故应请在此奉供坛场降临。作大集会。摄授垂锡</p><p>文殊室利菩萨摩诃萨。<a href=\"/remen/fozi.html\" class=\"keylink\" target=\"_blank\">佛子</a>救脱。金刚手等。一切菩萨摩诃萨。昔者曾于七如来。发本愿功德经。说此法时。在大会中。摄授经义。成就如来妙法<a href=\"/remen/faxin.html\" class=\"keylink\" target=\"_blank\">发心</a>者。今为(某人云云)兼为我等。与诸众生。作依怙之故。应请在此。奉供坛场降临。作大集会。摄授垂锡</p><p>昔者如来普于法会当面授付之时。各各以天实语。许诺拥护七如来本愿功德经。<a href=\"/remen/zhengfa.html\" class=\"keylink\" target=\"_blank\">正法</a>及<a href=\"/remen/sizhong.html\" class=\"keylink\" target=\"_blank\">四众</a>。以为己任所谓释提桓因。大梵天帝。持国天王。增长天王。广目天王。多闻天王等。诸圣护法。今为(某人云云)兼为我等。与诸众生。作依怙之故。应请在此。奉供坛场降临。作大集会。摄授垂锡</p><p>昔者如来。普于法会。七如来昔发本愿功德经<a href=\"/remen/shouchi.html\" class=\"keylink\" target=\"_blank\">受持</a>供养等有情。皆许诺拥护。以为己任所谓</p><p>极畏药叉大将金刚药叉大将</p><p>执严药叉大将执星药叉大将</p><p>执风药叉大将居处药叉大将</p><p>执力药叉大将执饮药叉大将</p><p>执言药叉大将执想药叉大将</p><p>执动药叉大将圆作药叉大将</p><p>诸药叉大将。追念昔日美妙胜意。今为(某人云云)兼为我等。与诸众生。作依怙之故。应请在此。奉供坛场降临。作大集会。摄授垂锡(以上四节。分行细字。按番经俱云。奉事上师戒宝之身。盖举一以例其余。恐观者不明晰。今按旧译改之)</p><p>无有往来损益身随机应感即现相</p><p>犹如皓月升太虚照临为破世间暗</p><p>奉请善逝出有坏我等已具善福分</p><p>今特献此功德水伏愿怡然哀纳受</p><p>诸尊法体自清净虽无爱等尘缠缚</p><p>愿为我等净障缘奉此净水请沐浴</p><p>诸尊如来同其子更以宝瓶注香水</p><p>如意盈满发唱颂并作伎乐奉沐浴</p><p>持是殊胜无比衣且熏净香拭尊体</p><p>于彼华[饥-几+希]善辨色极香妙衣谨奉献</p><p>轻薄柔软天缯服于彼不坏金刚体</p><p>我以不退信呈献愿我亦得金刚身</p><p>烦恼渴捐诸有情沾濡法水充满故</p><p>脱愆成就诸缘义因此奉献净瓶水</p><p><a href=\"/remen/shuofa.html\" class=\"keylink\" target=\"_blank\">说法</a>清净道场也敷设威德清净座</p><p>禅定不动平等持胜意欣然请安住</p><p>广大清净宝座上示现无碍无障身</p><p>善住平等圆容性合和供品俱纳受</p><p>八大如来。各于所在世界。乘自然通。腾空而来。降临坛中。八大狮子宝座上。欣然而住。经夹亦住中央。中级阶上。本经序中所载菩萨。及一切诸菩萨。无量眷属。俱住其位。于其面前文殊.救脱.金刚手菩萨。三尊会坐一处。追念往昔说法愿力。助作善事业(想之)。第三级阶左列十二药叉大将之位。右列梵天帝释之位四门四天王。各各成就誓愿而住其位(想之)</p><p>(供养及坛场同前。依谛实力法。胜解作也)</p><p>复次正宗分。如是想后。通礼供养功德水等。竭力供献。如是说者。略说。通礼供养。广说。各礼供发愿。有二</p><p>第一</p><p>拔济天人众生净梵子</p><p>胜法王子文殊室利尊</p><p>圣教根本大师善寂养</p><p>正座帝坚四位我敬礼</p><p>圣天之子萨持纳勒伊钲氲</p><p>重订新语文字座发髻</p><p>能忍苦行天沟金刚德</p><p>主宰护光四位我敬礼</p><p>敬信三宝最上德轮坚</p><p>圣教诚敬安帝日光尊</p><p>主宰妙大法王吉祥帝</p><p>天中上师四位我敬礼</p><p>执财守护主宰天中帝</p><p>众尊族姓大德光明帝</p><p>雪岭最亲一天顶尊帝</p><p>番地降冤四位我敬礼</p><p>大善知识舒兰智慧称</p><p>羊地独泉茂盛法幢师</p><p>芙川圣教日光卓摩车</p><p>正觉修观四位我敬礼</p><p>高族降生心藏吉祥幢</p><p>无比药沟遍喜愿路足</p><p>草舍上师名称威德贤</p><p>尚师福称四位我敬礼</p><p>法沟大师宝名吉祥幢</p><p>如真文殊菩萨宝幢足</p><p>持律最上尊胜号妙手</p><p>遍喜智慧四位我敬礼</p><p>大殷勤戒防非福禄师</p><p>除谬普贤势力德炽师</p><p>决定一切种智慧悯足</p><p>自在极坚四位我敬礼</p><p>遍主世尊福德最具祥</p><p>根本有恩法师沙噜巴</p><p>居处法师意子广博师</p><p>宝珍巨海三位我敬礼</p><p>妙语俱期砺藏胜智慧(俱期。千万之数也)</p><p>住持金刚最上二位师</p><p>得此法恩语王智慧名</p><p>贤[去*刃]妙海二位我敬礼</p><p>正觉修观随持虚空称</p><p>大善知识福德智慧足</p><p>正遍知觉尚师福德称</p><p>无比降旨三位我敬礼</p><p>圣教根本玻堤萨鵽尊</p><p>族主玻堤萨鵽次小足</p><p>萨和喇法中之王善吉祥</p><p>低伊巴嘛[嚘-(心/ㄆ)+戈]阿喇四位我敬礼</p><p>圣教命木天德菩提光</p><p>拔济有情帝思广大号</p><p>菩萨嘛哈阿萨鵽月幢师</p><p>公波译师四位我敬礼</p><p>烦恼众冤能破胜幢师</p><p>加斡自在俊妙美名炽</p><p>加斡德妙谨戒具妙行</p><p>功德自在四位我敬礼</p><p>广大功德商巴持律师</p><p>法师菩萨尚师福称等</p><p>八大如来本愿仪轨经</p><p>宗派上师诸尊我敬礼(如是毕)</p><p>(复二偈。乃虎巢大师所补云)</p><p>雪岭利益福禄出生门</p><p>胜劣遍修皆可为之道</p><p>法王胜意本愿仪轨经</p><p>持护流通诸尊我敬礼</p><p>二利究竟导师正等佛</p><p>二谛双融圣教正妙法</p><p>二足受持最胜众僧伽</p><p>归依处所三宝我敬礼</p><p>(此宗派皆我所得授者。因据实书写。若自已别得师传。其上师实数。一一察出。恭敬入之不可以非己师者。讹言也。亦不得以己心各自所爱门头取入。以炫为希有之宗派。盖世间之大爱者。虽如父母等。讽诵时。亦不可擅取入也。详[参-(彰-章)+(恭-共)])</p><p>顶礼供养归依。十方三世善逝并诸弟子</p><p>顶礼供养归依。应供正等正觉善名称吉祥王如来。与其侍奉无量无边。百千万亿菩萨围绕</p><p>顶礼供养归依。应供正等正觉宝月莲花智严威音王如来。与诸菩萨围绕</p><p>顶礼供养归依。应供正等正觉。金色无垢宝光妙行成就如来。与其无量菩萨。百千万亿围绕</p><p>顶礼供养归依。应供正等正觉。无忧最胜吉祥如来。与其无量菩萨眷属</p><p>顶礼供养归依应供正等正觉。法海雷音如来。与其无量眷属菩萨围绕</p><p>顶礼供养归依。应供正等正觉。法海胜慧游戏神通如来。与其无量菩萨围绕</p><p>顶礼供养归依。应供正等正觉药师琉璃光王如来。与其眷属菩萨。日光遍照。月光遍照等。无量菩萨</p><p>胜体昭焕同帝青宝色</p><p>相好光明千日炽虚空</p><p>普遍寂乐成就分别性</p><p>世尊药师胜身我敬礼</p><p>法语宣布聆如琴千弦</p><p>清净<a href=\"/remen/fanyin.html\" class=\"keylink\" target=\"_blank\">梵音</a>种种所化意</p><p>普令充足善解法海藏</p><p>世尊药师妙语我敬礼</p><p>若有意者智慧法海间</p><p><a href=\"/remen/wuyuan.html\" class=\"keylink\" target=\"_blank\">无缘</a>大悲波浪所兴动</p><p>一切愿海佛事自成就</p><p>世尊药师胜意我敬礼</p><p>顶礼供养归依。本师世尊如来。应供正等正觉。释迦牟尼文佛。与其眷属。三万六千菩萨</p><p>破无明暗最胜炬除苦恼病希有药</p><p>一切离欲妙法宝顶礼归命奉供养</p><p>(如是等)</p><p>顶礼供养归依。圣者文殊童子。及救脱金刚手等菩萨摩诃萨</p><p>顶礼供养归依。大梵帝释。四大天王等。一切护法。顶礼供养归依。极畏药叉大将等。十二药叉大将。于此圣会。供奉德水。涂香。妙花。熏香。明灯。食物。雅乐宝盖幢幡等。现今尽力备设此供。十方所有无主所拘。天上人间妙物。安乐所用。一切丰足。或咒。觉明势力胜信力。感发所生云供。犹如普贤行愿品中所说。大海虚空。无边无际。一切盈满。奉供献者今为(某人云云)兼我等。从无始来。在轮转时。一切生身中。作不善业略言之。如所不应作者作。应作者不作等。所有正罪。一切诚心忏悔。三世圣凡。所作诸善根。一切福德。今皆随喜。十方诸佛。劝请转无上大法轮。作世间明灯。若有将欲示入涅槃者。于是发一切诚心。仰祈永莫入灭。劝请<a href=\"/remen/changzhu.html\" class=\"keylink\" target=\"_blank\">常住</a>世界。利益众生。如是所作一切福德。自他无遗。因而回向。令得现证无上菩提之因(按番经。此节内分行细字。与前四节分行细字同。今亦按旧绎改之)世尊会集法坛愿垂慈念。诸佛具大慈大悲专为未来五百世后。像法转时。有情众生。被种种恶业所缠。一切恶病所逼。种种苦恼所害。及诸困穷所迫。以为救度是等有情。兼为于诸天人。作利益之故。往昔七佛世尊如来。应供正等正觉善巧方便。昔发广大本愿。摄授加被。不可思议现在我等。本师世尊释迦牟尼如来。亲口宣扬。并为摄授。暨圣者文殊救脱金刚手等。诸尊菩萨摩诃萨往昔世尊所说。真实意行广大圆满。作为威就本经义业。察明圣语。应许摄授。梵天帝释。四大天王。十二药叉大将等。拥护妙法。诸大近事。今在法会前。于说本愿功德经时。凡诸受持。本愿功德经之有情者。应诺拥护救济。云何应诺以为先圣之所熏被。又如本愿功德经中所说。诸尊如来。并其弟子。在此聚会筑设坛场。尽力敷陈。合和供品法会坛前。称扬嘉号奉献供物。祈望恩指。在于会前如昔云何摄授。所说本愿功德经仪轨。现作圆满利益。如是所得一切恩惠。愿为(某人云云)兼我等速得垂锡(亦同前。按旧译改之。以下分行细字凡有同此者。俱按旧译改之)世尊会集法坛。愿垂慈念。诸尊圣者。具足洞照智慧怜悯慈悲。妙行事业救济势力。不可思议皆为利乐发生之故伏愿<a href=\"/\" class=\"keylink\" target=\"_blank\">佛教</a>兴隆。掌教诸位上师。身安寿长白<a href=\"/remen/fashi.html\" class=\"keylink\" target=\"_blank\">法事</a>业。渐见增广。十方众僧。咸得安和而其十种法行。一切受持。增长圆满流通依是势力所感。一切有情。咸得安乐。且特现前施主。而为上首。一切有情净消<a href=\"/remen/erzhang.html\" class=\"keylink\" target=\"_blank\">二障</a>。圆满二资而速疾得成正等正觉愿赐冥加</p><p>(复次。<a href=\"/chanzong/gongan/53414.html\" class=\"keylink\" target=\"_blank\">龙树菩萨</a>云。四无量礼。如是说者盖佛境无量。自身变化无量为利众生无量。故寻无量手。获得功德无量。如施伊拉拔哈达喇经中所载。四无量。所谓四无量因。意念同也。信解殊胜德水等。具足八功德水。波鬘微动。浪如璎珞。行列无数。自身变化。亦如是状。而以奉身。乌阇嘛巴阿喇花。曼达阿。喇花莲花。乌答巴拉花。拔沽拉花等。天上人间。杂色妙花盈满虚空。而奉头上。赤白栴檀。蛇心沉香阇噜嘎香。香[麦*丐]未番种种药草焚熏。厚如云体而以奉鼻。尘器世界。而作灯碗粮油。百草津液禾油。如海填满须弥。以为灯心。燃灯无边。光明能超日月而以奉眼。六香。冰片栴檀等妙香。合和妙药。涂香如殑河流。而奉心间。天龙。鸦嘎刹。人等诸般熟食及未熟食。微妙九品。百味食物。而以奉舌。籥器。笛铦子。鼓。桑鼓等世间音声盈满。而以奉耳。复又伞盖幢幡彩鬘。七珍八宝。八吉祥等。为所供之物。或有真设。或作有相。心中多端变化。皆有主所拘供养。须弥山。金山游海。四洲日月等。是无主所拘供养。身或作如意宝。或作宝宫殿。复作役使随说成就乃为奉身供养。以上雪供。诵总持咒力。感如普贤云供成就者。是为总持供养。于是供养。远离限量不可思议者。是为胜解供养。迎请如来。同其眷属。乃为依力。昔已造之罪。如毒入腹。生极悔心者。乃自责之力。从今至于命难。而不复作者复退过力。如上所说。礼供。于胜义中亦无自性。世俗中。一切自他之罪障兼我等。如是说时。诸佛菩萨从心问放大光明。犹如能医。而用呕吐之药。将病引出。自身净如水晶胜信解者乃对治遍行力忏悔。自他一切三时所作之善。心生欢喜)(三千须弥衡时得限量随喜功德较彼无限量)(如是他善作随喜者得福平等有此利益。太子一切善成。<a href=\"/remen/chengfo.html\" class=\"keylink\" target=\"_blank\">成佛</a>不远时)(圆明无为寂灭离缘起。犹如<a href=\"/remen/ganlu.html\" class=\"keylink\" target=\"_blank\">甘露</a>妙法我今得。然虽宣说究亦谁能知。故且不语住于山林中。于此示现。不说法时。如梵天持千辐轮奉献祈祷。今即如自手持轮。各随所化界想根基祈请转妙法轮。诸佛菩萨为利有情虽六时不遗但诸有情。烦恼炽盛。故心生厌离。欲归于寂者。恳祈为利众生。永住一劫。不应涅槃。劝请住世。将无边善法。回向究竟菩提者。无尽意菩萨请问经中。有长行义。有一秘诀师所云。云何广大海中一滴水。乃至海水不尽是无尽。如是回向菩提诸善根。乃至不得菩提是不尽如如是善根。回向菩提因者。与时无尽。殊特支是也。如是七觉支。即同于耕种秋果熟实。是故劝请胜意。于诸胜境处。猛力专念。往昔所发胜意。奉求现今我等。随愿成就。如是名谓总祈。诸胜意成就。奉供因。即祷祝也)</p><p>第二广演各各礼供发愿中。八如来。妙法。僧伽。兼成就总持宝瓶等。其八如来。初于善名。向下请圣。一一奉供发愿作之</p><p>第一善名称吉祥王如来名号诵之奉供发愿</p><p>顶礼供养归依。世尊。应供正等正觉。善名称吉祥王如来(诵七遍)(今时不诵七遍。作易法者甚多。则成增减。而大有妨碍。故为克定方好)(此间奉供之法。亦如上于此圣会等六支。增补诵之。以下悉皆仿此)</p><p>诸佛子等。今在众会道场。善名称吉祥王如来前闻号忆念。虔诵七遍。并礼赞供养等善力。善名称吉祥王如来。应佛当时。所发本愿某等愿为一切众生。若有身受种种<a href=\"/remen/tongku.html\" class=\"keylink\" target=\"_blank\">痛苦</a>。热病鬼魅。咒诅起尸等难。种种逼切。皆作灾害。一切病症。顿时息灭。乃至究竟菩提。无热病罪业之鬼魅。一切病症。善消除之</p><p>某等愿为一切众生若有盲聋颠狂白癞诸病所困。愿彼等。乃至究竟菩提。诸根具足。一切苦恼病患。悉能断绝</p><p>某等愿为一切众生。若有贪嗔痴障覆者。或作五逆之罪。多行非行之行。诽谤正法。作种种不善业罪。堕三途<a href=\"/remen/diyu.html\" class=\"keylink\" target=\"_blank\">地狱</a>。彼等众生。已生于地狱。受诸般苦楚。愿彼等。一切五逆之罪。恶业障等。一切尽能消除。乃至无上正等正觉。究竟不行众生地狱。及恶道中。常受天宫。天乐人乐</p><p>某等愿为一切众生。若有穷困乏匮。饮食衣财。米谷卧具。香鬘诸物愿彼等。乃至究竟菩提。资生金银。衣财米谷。卧具香鬘。受用诸物某等愿为一切众生。若有缠缚捶挞。入于监牢。兵刃等。身受种种苦恼。愿彼等。乃至究竟菩提。一切缠缚捶挞。常令解脱。断绝一切身中烦恼</p><p>某等愿为一切众生。若有无依怙者。身烦火炽。误入狮子虎豹。熊罴毒蛇之处。至于命难。可怜愍者。愿彼等。乃至究竟菩提。身中烦火。一切息灭。狮虎熊罴毒蛇等皆生慈心。<a href=\"/remen/wuwei.html\" class=\"keylink\" target=\"_blank\">无畏</a>安住善地</p><p>某等愿为一切众生。若有互相斗争。言讼恼乱惊恐怕惧。愿彼等。乃至究竟菩提斗争言讼。一切息灭互相慈心安住</p><p>某等愿为一切众生。若有乘船。入于江海至无有洲渚。欲求活命。种种叫苦愿彼等。乃至究竟菩提。江海之中。安然得出无畏渡过</p><p>愿此身迁没时。即往应供正等正觉善名称吉祥王如来佛土。莲台狮子宝座内化生<a href=\"/remen/wangsheng.html\" class=\"keylink\" target=\"_blank\">往生</a>之后总持禅定等。一切功德现前无上导师。善名称吉祥王等。及十方一切诸佛。亲得授记。心生欢悦<a href=\"/remen/shana.html\" class=\"keylink\" target=\"_blank\">刹那</a>刹那间。无碍入于诸佛国土</p><p>往昔最胜如来佛曾说弘深八大愿</p><p>依佛慈悲摄授力一切众生悉成就</p><p>唯愿佛法常炽盛普令有情得安乐</p><p>无明烦恼总消除速成无上菩提道</p><p>第二威音王如来</p><p>顶礼供养归依。世尊应供正等正觉宝月莲花智严威音王如来(七遍)</p><p>(此间奉供六支同前)</p><p>诸佛子等。今在众会道场宝月莲花智严威音王如来前闻号忆念。虔诵七遍。并礼赞供养等善力。宝月莲花智严威音王如来。应佛当时。所发本愿</p><p>某等一切众生。若有为营农业。或商贾事。令心种种扰乱。故于菩提方分诸善法等。与菩提之心。作意亡失。迷于<a href=\"/remen/lunhui.html\" class=\"keylink\" target=\"_blank\">轮回</a>各受轮转种种之苦。病老衰亡。忧嘷叫苦。意不安乐。无边扰感。一一当受。愿彼等。一切消除。乃至无上菩提正遍知觉。饮食衣服。受用资生之具。财谷金银。所得丰足。令诸善法增长。亦不舍离菩提之心。所作恶道有情地狱等。一切轮回苦难。咸得解脱</p><p>某等一切众生。若为寒暑饥渴。烦热逼身受大苦恼可怜愍者。愿彼等。一切宿业障覆悉皆消除。乃以是身。而为最后之身。乃至无上菩提。一切生苦。悉得解脱。受人天乐</p><p>复次若有女人。种种疾病。逼迫其身。更兼女身。所为下劣。临当产时。受大苦恼愿彼等。一切苦恼。悉皆断除。乃以是身。而为最后之身。乃至究竟菩提常为男子。某等一切众生。若遇死厄冤对。行险难处。为贼所侵。与其父母。兄弟姊妹。亲友眷属。受诸苦恼。悲泣痛戚。而逼其身。愿彼等。一切解脱。乃至究竟菩提。死厄冤难。险处被害。一切消灭。悲泣苦恼。悉皆远离</p><p>某等一切众生。若遇昏夜。行于黑暗之处。成办种种缘事。被恶鬼神之所恼乱畏惧。大声叫哭。愿彼等一切消释。乃至究竟菩提。凡诸黑暗。已无所有。最恶鬼魔。悉皆解脱。皆其供养奉事。所作种种殷勤之故</p><p>某等一切众生。若有下劣识解。智慧甚少。举念愚痴善法根力。菩提觉支。禅定诸总持门。及佛法僧。随念亡失。愿彼等。一切<a href=\"/remen/juewu.html\" class=\"keylink\" target=\"_blank\">觉悟</a>。乃至究竟菩提。禅定<a href=\"/remen/zhengnian.html\" class=\"keylink\" target=\"_blank\">正念</a>根力。诸总持门。诸菩提支。现前成就。随大智慧。行之无碍</p><p>某等一切众生。若有下劣识解。欲求声闻。及独觉乘者。<a href=\"/remen/xiuxing.html\" class=\"keylink\" target=\"_blank\">修行</a>而住。弃背无上胜妙菩提。愿彼等。一切顿除。乃至究竟菩提。于无上正等正觉。永不退转。决定超越。声闻独觉之地。作意菩提。永不舍离</p><p>某等一切众生。或逢大劫将尽之时。杂嘛餔低伊州。火遍发起。被火焚坏。悲泣忧恼。由彼前身恶业力。故受斯种苦。无归无依。愿彼等。一切苦恼忧悲。悉皆远离。受清凉乐</p><p>愿此身迁没时。即往应供正等正觉。宝月莲花智严威音王如来国土。莲台狮子宝座内化生。往生之后总持禅定等。一切功德现前。无上导师。宝月莲花智严威音王等。及十方一切诸佛。亲得授记。心生欢悦。刹那刹那间。无碍入于诸佛国土</p><p>世尊威德妙音王曾发弘深八大愿</p><p>依佛慈悲摄授力一切众生悉成就</p><p>唯愿佛法常炽盛普令有情得安乐</p><p>无明烦恼总消除速成无上菩提道</p><p>第三金色无垢如来</p><p>顶礼供养归依世尊应供正等正觉。金色无垢宝光妙行成就如来(七遍)</p><p>(此间奉供六支同前)</p><p>诸佛子等。今在众会道场。金色无垢宝光妙行成就如来前。闻号忆念。虔诵七遍。并礼赞供养等善力。金色无垢宝光妙行成就如来。应佛当时。所发本愿</p><p>某等一切众生。或有造作种种屠害不善之业。断诸<a href=\"/remen/shengming.html\" class=\"keylink\" target=\"_blank\">生命</a>。由斯恶业。故寿夭多疾。水火刀毒。诸病死亡。愿彼等。一切恶业缠缚。悉皆消灭。常寿无病。无论何时不至死于非时</p><p>某等一切众生。或作种种不善业罪。盗他财物。故感生贫穷家。乏少衣服。饥渴逼身。常受诸苦。愿彼等。一切顿消诸罪。乃至究竟菩提。自在丰盛得无不备</p><p>某等一切众生。若有各怀毒害之心。互相杀害斗争。愿彼等。一切消释。乃至无上菩提正遍知觉互相怜悯。犹如父母</p><p>某等一切众生。若有贪嗔痴障。毁犯禁戒。遍行诸罪伤损学处。受用信施故堕三涂众生地狱愿彼等。一切所有业障。悉皆消灭。出离一切远近烦恼。乃至菩提。道场时。实持<a href=\"/remen/jielv.html\" class=\"keylink\" target=\"_blank\">戒律</a>于身语心。善能防护。永不舍离菩提心</p><p>答达鸦塔呵西达棏西达棏苏西达棏摩匝尼摩[嚘-(心/ㄆ)+戈]刹呢穆[嚘-(心/ㄆ)+戈]得毕穆[嚘-(心/ㄆ)+戈]得阿嘛勒毕嘛勒嘛嘛噶拉叶希喇那鸦噶喇白喇答纳噶喇白萨喇斡阿喇塔萨阿达哈尼巴喇嘛阿喇塔萨阿达哈尼嘛纳塞嘛哈阿嘛纳塞阿达不得阿答鸦达不得必伊答拔哈鸦苏拔喇呐巴喇哈嘛郭磕巴喇哈嘛呵达哈溪得萨喇斡阿喇特窟阿巴喇阿资得萨喇斡答喇阿巴喇堤哈得匝都斯卡卡蚩餔达达哈锅支拔哈阿溪得纳嘛嘛萨喇斡答塔阿噶答阿难阿娑阿哈阿</p><p>世尊。金色无垢宝光妙行成就如来。昔坐菩提树下。普观有情。被贪嗔痴障所覆。诸恶疾病逼身。死难冤愆。临险被害寿活一劫堕入地狱。受大苦恼。为利斯等。令入菩提。正遍知觉尽消一切业障。故宣说根本总持。诵此<a href=\"/remen/zhenyan.html\" class=\"keylink\" target=\"_blank\">真言</a>。摄授我等。一切众生。五无间等罪。悉皆消灭。一切冀望。皆得圆满临命终时。亦得金色无垢宝光妙行成就如来而护念之</p><p>愿此身迁没时。即往应供正等正觉。金色无垢宝光妙行成就如来国土。莲台狮子宝座内化生。往生之后。总持禅定等。一切功德现前无上导师。金色无垢宝光妙行成就等。及十方一切诸佛。亲得授记。心生欢悦。刹那刹那间。无碍入于诸佛国土</p><p>世尊金色无垢光曾发弘深四大愿</p><p>依佛慈悲摄授力一切众生悉成就</p><p>唯愿佛法常炽盛普令有情得安乐</p><p>无明烦恼总消除速成无上菩提道</p><p>第四无忧最胜如来</p><p>顶礼供养归依。世尊。应供正等正觉无忧最胜吉祥如来(七遍)</p><p>(此间奉供六支同前)</p><p>诸佛子等。今在众会道场。无忧最胜吉祥如来前。闻号忆念。虔诵七遍。并礼赞供养等善力。无忧最胜吉祥如来。应佛当时。所发本愿</p><p>某等一切众生。若受忧苦。心意不乐。多端扰乱。受种种苦恼。愿彼等。一切忧苦。心意不乐。多端扰乱。悉皆消除。出离悲忧。永远不受苦恼。得享常寿</p><p>某等一切众生。若有造诸恶业。或已堕无间大地狱。大黑大闇之中。愿已生之后。无忧最胜吉祥如来。身中光明发现。身触目见。即时一切罪业消除。地狱重苦。悉皆解脱。受诸苦恼。一切断绝。乃至菩提。受人天乐</p><p>某等一切众生。或昔时造诸不善之业。劫他财故。生贫贱家。衣服饮食卧具。悉皆乏少。常受冷热苦恼。饥渴逼迫。身无光色愿彼等。乃至究竟菩提。衣服饮食。卧具受用。悉皆充足。如彼诸天。身光可爱。严饰具足</p><p>某等一切众生。或为鸦[嚘-(心/ㄆ)+戈]刹喇[嚘-(心/ㄆ)+戈]刹诸恶鬼神。啖肉逼迫。夺其精气。受诸病苦。愿彼等。乃至究竟菩提。鸦[嚘-(心/ㄆ)+戈]刹喇[嚘-(心/ㄆ)+戈]刹诸恶鬼神。啖肉逼迫夺其精气。悉皆退散。各起慈心。解脱种种病患苦恼</p><p>愿此身迁没时。即往应供正等正觉。无忧最胜吉祥如来国土莲台狮子宝座内化生。往生之后。总持禅定等。一切功德现前。无上导师。无忧最胜吉祥如来等。及十方一切诸佛。亲得授记。心生欢悦。刹那刹那间。无碍入于诸佛国土</p><p>世尊无忧最胜王曾发弘深四大愿</p><p>依佛慈悲摄授力一切众生悉成就</p><p>唯愿佛法常炽盛普令有情得安乐</p><p>无明烦恼总消除速成无上菩提道</p><p>第五法海雷音如来</p><p>顶礼供养归依。世尊。应供正等正觉。法海雷音如来(七遍)</p><p>(此间奉供六支同前)</p><p>诸佛子等。今在众会道场。法海雷音如来前。闻号忆念。虔诵七遍。并礼赞供养等善力。法海雷音如来。应佛当时。所发本愿</p><p>某等一切众生。或生邪见之家。不信佛法僧众。舍离作意菩提之心。愿彼等。业障尽得消除。乃至究竟菩提。成就<a href=\"/remen/zhengjian.html\" class=\"keylink\" target=\"_blank\">正见</a>。于佛法僧。具足敬信。于作意菩提心。复不退转</p><p>某等一切众生。若有不闻佛。不闻法。不闻僧。生于边地之家。近恶知识。引作众罪。彼等命终之后。堕三恶趣。不修善品者。愿法海雷音如来嘉号。盈于其耳。法云海音。自然发生。于是听闻法音。消除先业。乃至究竟菩提不舍菩提之心</p><p>某等一切众生。或逢乏少衣服庄严。香鬘涂香。卧具医药。因不足故。受诸苦恼。造重恶业。愿彼等。衣服庄严。香鬘涂香。卧具医药。所用诸物。随念皆得。乃至究竟菩提。无论何物。无不具足</p><p>某等一切众生。或有先业成熟。互相斗争。共相谋害。欲断命故。弓箭刀杖。互为伤损。至大苦难。愿彼等。弓箭刀杖等。即便退回。返向为背。一切冤害。皆生慈心。各种命根。不能断绝。乃至究竟菩提。受用诸物。自在充足</p><p>愿此身迁没时。即往应供正等正觉。法海雷音如来国土。莲台狮子宝座内化生。往生之后。总持禅定等。一切功德现前。无上导师。法海雷音如来等。及十方一切诸佛。亲得授记。心生欢悦。刹那刹那间。无碍入于诸佛国土</p><p>世尊法海雷音胜曾发弘深四大愿</p><p>依佛慈悲摄授力一切众生悉成就</p><p>唯愿佛法常炽盛普令有情得安乐</p><p>无明烦恼总消除速成无上菩提道</p><p>第六神通王如来</p><p>顶礼供养归依。世尊。应供正等正觉。法海胜慧游戏神通如来(七遍)</p><p>(此间奉供六支同前)</p><p>诸佛子等。今在众会道场。法海胜慧游戏神通如来前。闻号忆念。虔诵七遍。并礼赞供养等善力。法海胜慧游戏神通如来。应佛当时。所发本愿</p><p>某等一切众生。或有种植耕耘。及兴贸易。故起斗争。造众恶业。愿彼等。一切资生之具。随心满足。消除恶意。常修善法</p><p>某等一切众生。或有实造十不善业。当堕地狱。愿彼等。于一切十善道皆得具足。无量众生。不堕恶趣</p><p>某等一切众生。或被他所讼。身受刑罚。或系缚捶挞。禁于监狱。至于杀害。愿彼等。一切消释。乃至究竟菩提。凡系缚捶挞诸苦。悉能解脱。无上自在。丰盛成就</p><p>某等一切众生。或有造众恶业。至于夭寿死亡。愿彼等。一切罪业。悉皆消除。无时沦丧。永远不得死亡。永得常寿。临命终时。法海胜慧游戏神通如来名号耳得听闻。随顺意念。往生善道。高品世界。乃至究竟菩提。常受人天之乐</p><p>愿此身迁没时。即往应供正等正觉。法海胜慧游戏神通如来国土。莲台狮子宝座内化生。往生之后。总持禅定等。一切功德现前。无上导师。法海胜慧游戏神通如来等。及十方一切诸佛。亲得授记。心生欢悦刹那刹那间。无碍入于诸佛国土</p><p>世尊法海神通佛曾发弘深四大愿</p><p>依佛慈悲摄授力一切众生悉成就</p><p>唯愿佛法常炽盛普令有情得安乐</p><p>无明烦恼总消除速成无上菩提道</p><p>第七药师如来</p><p>顶礼供养归依。世尊。应供正等正觉。药师琉璃光王如来(七遍)</p><p>(此间奉供六支同前)</p><p>诸佛子等。今在众会道场。药师琉璃光王如来前问号忆念。虔诵七遍。并礼赞供养等善力药师琉璃光王如来。应佛当时所发本愿</p><p>愿某等一切众生。三十二种大丈夫相。八十种好。庄严其身我相云何。一切众生。亦皆成就</p><p>药师琉璃光王如来。身中光明。遍照无量无数世界。威光赫奕。身如宝珠琉璃。其相何等。能复如是。内外清澈。无垢光明。胜体广大。吉祥威德。炽盛安住。焰网庄严。过于日月。某等云何。亦复成就。凡诸有情。或生于两世界间。幽冥之处。或复彼世界。在于闇夜。异方游行。愿彼等。一切见我光明。安慰行去。随作众事</p><p>药师琉璃光王如来。以无量智慧。方便利益。某等一切无量众生。凡所受用之物。皆得无尽。无论何物。不劳求谋</p><p>某等一切众生。或行邪道。及行声闻。独觉道者。愿彼等。一切悉令安住。大乘法中</p><p>愿某等一切众生。乃至究竟菩提。谨守三戒。一切学处。无所毁犯。设有毁犯戒律者。不堕恶趣</p><p>某等一切众生。身或恶色。诸根不具。丑陋愚顽。支体残废。背偻白癞。挛躄盲聋。癫狂诸病所缠愿彼等。一切先业障覆。悉皆消除。诸根支体。皆得端严</p><p>某等一切众生。或有众病所逼。无归无依。无养无药无有亲顾。贫穷困苦。愿彼等。一切病症。悉皆消散。乃至究竟菩提。无病无害。所用之物。悉皆丰足</p><p>若有女人。为女百过。烦恼逼切。不喜女体。欲图为男者愿彼等。一切女体退转。乃至圆满菩提。常为男子。愿某等一切众生。或被魔绳所缚。皆得解脱种种异见不同之理。皆得断决。令住正见。菩提妙行。广大圆满成就</p><p>某等一切众生。或犯王法。幽禁牢狱。枷锁鞭挞。以至极刑。复有众多。苦楚逼切。并其身语意之忧恼。远离敖慢。愿彼等。依我福力。一切灾害。皆得解脱</p><p>某等一切众生。或因饥渴所恼。为求食故殷勤。造众恶业。愿以随得。上色香味饮食。随意饱满。复以法味令住安乐</p><p>某等一切众生。或身无衣服。穷困苦恼。寒热蚊虻。昼夜受苦。迫切彼等。我愿随其所好。即得染种种上色妙衣宝严。涂香花鬘。伎乐等物。一切众生。有所冀望。皆令丰满成就。圣者欢悦禁戒。烦苦恼热。皆得解脱。令住安乐</p><p>愿此身迁没时。即往应供正等正觉药师琉璃光王如来国土。莲台狮子宝座内化生。往生之后。总持禅定等。一切功德现前。无上导师。药师琉璃光王如来等。及十方一切诸佛。亲得授记。心生欢悦。刹那刹那间。无碍入于诸佛国土</p><p>世尊药师琉璃光曾发弘深十二愿</p><p>依佛慈悲摄授力一切众生悉成就</p><p>唯愿佛法常炽盛普令有情得安乐</p><p>无明烦恼总消除速成无上菩提道</p><p>第八释迦如来</p><p>顶礼供养归依。导师世尊。应供正等正觉。威胜释迦牟尼如来(七遍)</p><p>(此间奉供六支同前)</p><p>诸佛子等。今在众会道场。释迦牟尼如来前。闻号忆念。虔诵七遍。并礼赞供养等善力。导师释迦牟尼如来。为某等一切众生或被种种业障缠缚。诸病痛切种种忧苦逼迫。穷困乏少。深为怜愍。是等有情。利益人天。得安乐故。由是宣扬七佛。善巧方便。并昔发本愿。摄授经中。作如是言。曼殊室利。是故欲求一切功德成就者。不杂烦恼。念诵七佛如来名号。昼三时。夜三时。意念崇重敬信。造佛形像。花.香.灯.涂.食物。伎乐等。奉供品物。受八关斋。净洁七日。安寓净处。发愿往生彼佛国土。观一切众生。发慈悲心。复有咒曰</p><p>答达鸦塔阿[脉-月+角]墨[脉-月+角]墨伊墨尼密希嘛堤嘛堤萨巴答答塔阿噶答萨嘛阿达哈鸦堤卡蚩得阿得嘛得巴阿勒巴阿巴硕达哈尼萨喇斡巴阿巴嘛纳阿沙鸦嘛嘛餔达棏餔达姼答答墨乌墨沽墨餔达达哈[嚘-(心/ㄆ)+戈]彻答喇巴哩硕达哈尼达哈墨尼达哈墨墨噜墨噜墨噜旆喀哷萨喇斡阿[嚘-(心/ㄆ)+戈]阿拉密喇答淤尼拔阿喇呢餔达棏苏餔达棏餔达达哈阿堤卡叉阿纳喇[嚘-(心/ㄆ)+戈]欃都墨萨喇斡德斡萨墨阿萨墨萨嘛纳斡阿哈[口*蓝]都萨喇斡餔达达哈玻堤萨鵽沙墨沙墨巴喇沙曼都墨萨喇斡伊答淤巴达喇斡拔鸦阿答鸦斯逋乌喇呐逋乌喇呢逋乌喇鸦墨萨喇斡阿阿沙阿鸦白厄朱鸦巴喇堤拔哈阿塞萨喇斡巴阿拔嘛[嚘-(心/ㄆ)+戈]刹央[嚘-(心/ㄆ)+戈]哩娑阿哈呵</p><p>此名碧琉璃光总持。若有善男子。善女人。供养受持读诵。满一千八遍。彼诸如来。悉皆护念。诸菩萨亦皆忆念。执金刚菩萨。真实拥卫。诸天并帝释梵天。四大天王。亦皆拥护。所有五无间罪。一切业障。悉皆消灭。无诸病患。长寿延年。非时死难。皆得解脱。亡难冤难。旷野贼难。斗争词讼。尽得消除。远离冤害。有所希求。无不随意。如是所说一切。因为(某人云云)兼利我等。于药师仪轨经中七如来。释迦导师如来。海会众前。供养兴愿。念诵神咒。云何摄授。随意俱获利益。如是所说。某等一切众生。速得垂锡</p><p>世尊正等释迦佛宣扬琉璃咒利果</p><p>依佛慈悲摄授力一切众生悉成就</p><p>唯愿佛法常炽盛普令有情得安乐</p><p>无明烦恼总消除速成无上菩提道</p><p>第二法宝</p><p>破无明暗最胜炬除苦恼病希有药</p><p>一切离欲妙法宝顶礼归命奉供养(七遍)</p><p>(奉供六支同前)</p><p>如来真实妙旨。正量不变之体。惟愿我等。现前宣说。垂锡真义</p><p>闻号消愆功德生如来所宣不易果</p><p>依佛慈悲摄授力一切众生悉成就</p><p>唯愿佛法常炽盛普令有情得安乐</p><p>无明烦恼总消除速成无上菩提道</p><p>第三僧宝文殊菩萨</p><p>顶礼供养归依。圣者文殊室利菩萨摩诃萨。心离一切过咎尘垢。身具众德清净光明。威仪庄严。足依莲花。天人阿苏喇龙及持明仙等。拥围发髻。顶着宝冠摧破三恶道诸苦众生(七遍)</p><p>(奉供六支同前)</p><p>世尊。圣者文殊室利怜愍恶世众生。被种种业障所蒙诸般疾病所缠。忧愁苦恼所逼一切邪见所迷渐渐下堕诸恶道趣。为怜愍是等有情。或有听闻此经者。于无上菩提。不得退转。诸罪业障。一切悉皆消灭。罪魔不侵。一切灾害。不如意事。皆得消散。凡所欲求一切顺缘。随意成就。为此七药师如来名号。及本愿功德经因在大法会中。特白导师世尊。释迦牟尼佛言。世尊。后像法转时。若有持诵。本愿功德经为他广大演说。若自书。或令人书。造成梵本。敬信尊重。以种种花香。末香烧香。花鬘涂香。幡盖供养。我于彼善男子。善女人。种种称扬药师琉璃光王如来名号。乃至睡中。亦以佛名。令其觉悟。以五花缯彩。而裹帙之。供于净处。有是经处。四大天王。与其眷属。及余无量。百千天众。皆诣其所。受持是经者。无复横死。一切皆不能夺其精气。设有夺者。还复如故。此等所说。皆如圣言。真实正量许诺。今在合和供品坛宇之中。受享供养海会如来。共忆前缘。补修仪轨。圣事流通。本经所说。一切饶益。令我等一切众生。速得成就。摄授垂锡</p><p>文殊深广本愿经殷勤祈请利益果</p><p>依佛慈悲摄授力一切众生悉成就</p><p>唯愿佛法常炽盛普令有情得安乐</p><p>无明烦恼总消除速成无上菩提道</p><p>救脱菩萨</p><p>顶礼供养归依。救脱菩萨摩诃萨(七遍)</p><p>(奉供六支同前)</p><p>世尊圣者救脱。怜愍恶世。困苦众生。兴大慈心。于其导师世尊。海会众前。而作是言。大威德世尊。于后末世。像法转时。若有众生。常为诸病苦之所恼逼。身形尪瘦。不能饮食。喉唇干燥。死相现前。父母亲属。朋友知识。啼泣围绕。目视皆暗见彼琰魔法王之使。身卧彼处。引其<a href=\"/remen/shenshi.html\" class=\"keylink\" target=\"_blank\">神识</a>。将至琰魔法王之所。有俱生神。随其所作<a href=\"/remen/shane.html\" class=\"keylink\" target=\"_blank\">善恶</a>之业。悉皆记录。授于琰魔法王。琰魔法王。即依法律。问其所作。随彼福罪而处断之。若有为是病者。归命药师琉璃光王如来。如法供养。而彼神识。或经七日。或三七日或五七日。或七七日。如从梦觉。复本精神。既还忆知。善不善业所得<a href=\"/remen/guobao.html\" class=\"keylink\" target=\"_blank\">果报</a>。由自证见。乃至命难。亦不造恶。供养法则。复告大德阿难。若有欲脱大病难者。为是病人。七日七夜。授持布萨。八支斋法。应以饮食。及其资具。随其所有。供养奉事。<a href=\"/remen/biqiu.html\" class=\"keylink\" target=\"_blank\">比丘</a>僧众。昼夜六时。诚诵药师琉璃光王如来名号。复诵此经四十九遍。燃灯四十九日。造像七躯。一一像前。各置七灯。一一灯量。大如车轮。乃至四十九夜。光明不绝。复造五色彩旛。四十九首。复次。大德阿难。若刹帝利灌顶王等。所谓病难。或自界及其他国侵逼难。星宿变怪难。日月薄蚀难。非时风雨难。过时不雨难人众疾疫难。种种搅乱不安之时。彼刹帝利灌顶王。尔时当于一切有情。起慈悲心。放大恩赦。脱诸苦恼如前法式。供养彼药师琉璃光王佛。彼灌顶王。由此善根。及药师琉璃光王如来本愿力故。令其国界。安稳丰岁。风雨顺时。谷稼成熟。国内众生。无病安乐最胜欢悦。彼国暴恶。鸦[嚘-(心/ㄆ)+戈]刹喇[嚘-(心/ㄆ)+戈]刹。出生啖食之鬼神等。恼乱有情。不得其便。一切恶相。悉皆不见。而灌顶王。皆得增益寿命色力无病自在。此等所说。皆如圣言。真实正量许之。今在合和供品坛宇之中。受享供养。海会如来。共忆前缘。补修仪轨。圣事流通。本经所说一切饶益。令我等一切众生。速得成就。摄授垂锡</p><p>救脱愍病失界等息炎获乐兴愿果</p><p>依佛慈悲摄授力一切众生悉成就</p><p>唯愿佛法常炽盛普令有情得安乐</p><p>无明烦恼总消除速成无上菩提道</p><p>金刚手等</p><p>顶礼供养归依。威德金刚手菩萨摩诃萨等。与众菩萨(七遍)</p><p>顶礼供养归依。大梵帝释。及持国.增长.广目.多闻.四大天王等。诸天近事。护法天神(三遍)</p><p>(此间奉供六支同前)</p><p>将此丰饶供品。奉进十大镇方之神。及四大天王。同其眷属。愿令佛法炽盛。众生常得安乐。金刚手菩萨摩诃萨。与大梵帝释。及持国.增长.广目.多闻.四大天王等。护法近事诸天尊神。云何昔在海会众前天以实语。同音启白佛言。世尊。我等已闻七佛本愿。亲见诸佛如来。亲承供养。复次世尊。随于何处。持诵七佛名号。及[哈*达]喇呢章句。流通供养。我等本部眷属。共诣其所。若有善男子。善女人。持诵供养书写。我等同往其处。善男子。善女人。国王大臣。受持书写本愿尊经者。承佛神力。悉皆拥护。城邑方域。尽得拥护。死难冤难。圹野灾难。一切病疾。悉皆消散。我等追念如来。慈愍一切有情。即报佛恩。令诸横死。皆得退散。斗争词讼。皆得消灭。所有意念。随愿成就。身心安乐。受用自在财谷增长一切时中。无不守护世尊。我等亲于佛前。自立誓愿。若有敬信男<a href=\"/remen/zinv.html\" class=\"keylink\" target=\"_blank\">子女</a>人。忆念我者。应诵此咒</p><p>答达鸦塔阿阿[脉-月+角]嘛[脉-月+角]答喇[脉-月+角]嘛嘛[脉-月+角][脉-月+角]哷哈乎呵嘛喇嘛喇嘛喇嘛喇徂徂哷徂哷娑呵哈阿</p><p>若复有人。诵七佛名。及此神咒。读诵自书。或令人书。恭敬供养。当知是等。不堕三涂。彼人于无上正等正觉。复不退转。彼诸佛土。随意受生。常见诸佛得<a href=\"/remen/suming.html\" class=\"keylink\" target=\"_blank\">宿命</a>智总持禅定无不具足。如是所说。亲口许之。复次。金刚手菩萨。而白佛言。若有受持本愿尊经者。为利是等有情。今我更说。[哈*达]喇呢咒。诸佛世尊。护念于我。顶礼七尊正等正觉。顶礼一切执金刚答达鸦塔阿鄂嘛拔杂哷拔杂哷嘛哈阿拔杂哷拔杂喇巴阿商达哈阿喇呢伊萨嘛萨嘛萨曼答阿巴喇堤哈答拔杂哷沙嘛沙嘛巴喇沙曼都萨喇斡拔鸦阿达哈鸦沽噜沽噜萨喇斡[嚘-(心/ㄆ)+戈]喇嘛阿呢萨嘛鸦嘛孥萨嘛喇拔哈噶斡阿纳拔杂嘛喇巴阿呢萨喇斡阿商墨巴哩逋乌喇叶娑阿哈阿</p><p>世尊。复若有人。持七佛名。及本愿功德经。并持此咒。读诵演说。我令是人。所愿满足。一切善法皆得成就欲见我者。当书此经。造七佛像。并执金刚像。皆以身像。安<a href=\"/sheli/fo/\" class=\"keylink\" target=\"_blank\">佛舍利</a>。以如来所说。如上法式。种种花香。灯涂璎珞。庄严伎乐。供养旋绕。复诵总持秘密神咒。亦于众生。兴饶益慈愍心。受持八支圣道斋戒。三时澡浴三时换衣。从白月八日。至十五日。每日诵咒一百八遍。我于其梦中。即自现身。共为言说。随其所求。皆令满足。此等所说。皆如圣言。不变正量许之。今在合和供品坛宇之中。受享供养。海会如来。共忆前缘。补修仪轨圣事流通。本经所说。一切饶益。令我等一切众生。速得成就。摄授垂锡</p><p>复愿七佛本愿功德经等。甚深妙法。永远炽盛。一切修行门路。所有间断阻隔。一切魔障。或于此方。为人畜病。及旱涝雹霜。害苗稼者。令其灾难恶相。示显多端。不祥</p></div>"
}]