[{
    "title": "佛顶尊胜心破地狱转业障出三界秘密陀罗尼 第907部",
    "author": "善无畏 译",
    "html": "<div class=\"B1_text\"><p>　　佛顶尊胜心破<a href=\"/remen/diyu.html\" class=\"keylink\" target=\"_blank\">地狱</a>转<a href=\"/remen/yezhang.html\" class=\"keylink\" target=\"_blank\">业障</a>出<a href=\"/remen/sanjie.html\" class=\"keylink\" target=\"_blank\">三界</a>秘密陀罗尼</p><p>　　中<a href=\"/remen/tianzhu.html\" class=\"keylink\" target=\"_blank\">天竺</a>国<a href=\"/remen/sanzang.html\" class=\"keylink\" target=\"_blank\">三藏</a>善<a href=\"/remen/wuwei.html\" class=\"keylink\" target=\"_blank\">无畏</a>奉诏译</p><p>　　(四)名金刚鼓。(二)口开舌举震法界宫。莲<a href=\"/remen/huazang.html\" class=\"keylink\" target=\"_blank\">华藏</a>诸如来出定。即以摧破地狱灭七遍之殃。起教菩萨(善住天子也)说五字秘密。执本授。<a href=\"/remen/rufa.html\" class=\"keylink\" target=\"_blank\">如法</a>布字。人主顶戴乎冠中。万国清泰。节度观察。旌旗上书写<a href=\"/remen/zhenyan.html\" class=\"keylink\" target=\"_blank\">真言</a>。四方晏静。专城太守镇遏总戎。鼓角上题字严警。远闻妖气潜。炽盛布千里。苗稼洪润人无灾疾。地土神祇风恬雨顺。(一)瑜迦事法约有千条。略述少分。(三)念诵加持战鼓上书。贼军自降一人不损焉。(五)佛言。阿字金刚部主肝。鑁字莲华部主肺。[廿/览]字宝部主心。唅字羯磨部主胃。欠字<a href=\"/remen/xukong.html\" class=\"keylink\" target=\"_blank\">虚空</a>部主脾。山海大地从阿字出。江河万流从鑁字出。金玉珍宝日月星辰火珠光明从览字成。五谷五果众花开敷因唅字结。秀香美人天长养颜色滋味端正相貌福德富贵从欠字<a href=\"/remen/zhuangyan.html\" class=\"keylink\" target=\"_blank\">庄严</a>。阿字是东方阿閦如来。鑁字西方阿弥陀如来。览字是南方宝生如来。唅字北方不空成就如来。欠字是上方毗卢遮那大日如来。阿字甚深空寂之体。取之不可取。舍之不可舍。万法之母。大灌顶王阿字是也。阿字是难信之法。小乘律师特勿令见。此本五部梵本四十万言出。毗卢遮那经金刚顶经采集要妙。最上<a href=\"/remen/futian.html\" class=\"keylink\" target=\"_blank\">福田</a>。唯此五字真言。诵者所获<a href=\"/remen/gongde.html\" class=\"keylink\" target=\"_blank\">功德</a>不可比量不可思议不可说也。金刚顶经五部真言。<a href=\"/remen/shouchi.html\" class=\"keylink\" target=\"_blank\">受持</a>读诵观照理性。令人获福。骨坚体健。永无灾障及诸病苦。摄养长寿(五藏曼荼罗是五部法身)阿金刚地部一(阿字作地观金刚座观)鑁金刚水部二(鑁字作水观莲华观)览金刚火部三(览字作日观)唅金刚风部四(唅字作月观)欠字金刚空部五(欠字作空观)如来体性无生观右五部真言。是一切如来无生<a href=\"/remen/ganlu.html\" class=\"keylink\" target=\"_blank\">甘露</a>之珍浆醍醐<a href=\"/remen/foxing.html\" class=\"keylink\" target=\"_blank\">佛性</a>之妙药。一字入于五藏万病不生。况修日观月观。即时修得<a href=\"/remen/foshen.html\" class=\"keylink\" target=\"_blank\">佛身</a>空寂五分法身义。阿鑁览唅欠右上五法身真言。若日诵一遍或七遍二十一遍或四十九遍者挍量功德。一遍福如转藏经一百万遍。何况禅寂坐入定门。从阿字观谛审分明。如日照空。即是了见佛性。所获福无有比量。秘藏文句实不思议。只恐声闻法师。小乘持律者。生疑不信反益其罪。譬如王有稚子偏最怜念库藏殄宝倾竭不惜。唯不与干将镆[金*耶]恐不解运用故伤其体。是故如来密传大菩萨。不与声闻劣慧。已下三个真言是三种悉地。成就法中立上中下品差别也</p><p>　　阿罗波遮那(此是下品悉地真言)是名出悉地。能生根茎遍满四方。诵一遍。如转藏经一百遍</p><p>　　阿微罗[合*牛]佉(此是中品悉地真言)大日经悉地品。名降伏四魔<a href=\"/remen/jietuo.html\" class=\"keylink\" target=\"_blank\">解脱</a>六趣满足一切智智金刚字句也。是名入悉地。能生枝叶。遍满四方。光明晃曜入<a href=\"/remen/fofa.html\" class=\"keylink\" target=\"_blank\">佛法</a>界。名入悉地。若诵一遍。如转藏经一千遍</p><p>　　阿鑁蓝唅欠(是上品悉地真言也。以前五三印真言。顺一遍逆一遍。次顺旋转四遍。次逆旋转四遍。此即利益一切<a href=\"/remen/zhongsheng.html\" class=\"keylink\" target=\"_blank\">众生</a>皆以悉地义也)是名秘密悉地。亦名成就悉地。亦名苏悉地。苏悉地者遍法界也。成就<a href=\"/remen/foguo.html\" class=\"keylink\" target=\"_blank\">佛果</a>。证大<a href=\"/remen/puti.html\" class=\"keylink\" target=\"_blank\">菩提</a>。法界秘密言。光明遍满。唯佛与佛能入此门。缘觉声闻不能照。此亦名秘密悉地。若诵一遍。当如转藏经一百万遍。出悉地从足至腰。入悉地从脐至心。秘密悉地从心至顶。如是三悉地。出悉地<a href=\"/remen/huashen.html\" class=\"keylink\" target=\"_blank\">化身</a>成就。入悉地报身成就。秘密悉地苏悉地法身成就。即是三种常身<a href=\"/remen/zhengfa.html\" class=\"keylink\" target=\"_blank\">正法</a>藏。是故稽首礼毗卢遮那佛</p><p>　　稽首毗卢遮那佛开敷净眼如莲华</p><p>　　三界调御<a href=\"/remen/tianren.html\" class=\"keylink\" target=\"_blank\">天人</a>师大<a href=\"/remen/putixin.html\" class=\"keylink\" target=\"_blank\">菩提心</a>救世者</p><p>　　深妙真言加持法流入无生阿字门</p><p>　　白毫<a href=\"/remen/wuxiang.html\" class=\"keylink\" target=\"_blank\">无相</a>正遍知<a href=\"/remen/yuanman.html\" class=\"keylink\" target=\"_blank\">圆满</a>恒照如日月</p><p>　　阿閦宝生救世者弥陀成就不空王</p><p>　　咸于悉地吉祥轮传斯妙法化诸有</p><p>　　慈心<a href=\"/remen/zizai.html\" class=\"keylink\" target=\"_blank\">自在</a>降三世金刚萨埵不动尊</p><p>　　无违誓愿应时期瑜伽事毕还金刚</p><p>　　我依毗卢遮那佛开心智印建标仪</p><p>　　无量功德普庄严同入总持诸善逝</p><p>　　愿共有缘修学者安住无上清净海</p><p>　　佛顶尊胜心破地狱法一卷(以后杂要文也)</p><p>　　本批云。治历二年六月一日。于肥前国。以但石藏圣御房本书写毕。僧静暹</p><p>　　贞和二年丙戌七月十八日。自金刚王院僧正御房御手下赐之毕。权少僧都文海(五十四岁)</p><p>　　天明元年辛丑闰七月十七日。以宇治慧心院藏。本写得讫。慈忍</p><p>　　八家秘录云。尊胜破地狱陀罗尼<a href=\"/remen/yigui.html\" class=\"keylink\" target=\"_blank\">仪轨</a>一卷(是三种悉地法)应知所明法未显题额。是故有此注记。盖是此本乎</p><p>　　时享和改元秋七月挍以上木</p><p>　　丰山轮下快道志</p></div>"
}]