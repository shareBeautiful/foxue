[{
    "title": "佛说六字咒王经 第1044部",
    "author": "未知",
    "html": "<div class=\"B1_text\"><p>佛说六字咒王经</p><p>失译人名今附东晋录</p><p>如是我闻。一时佛在舍卫国只陀林中。尔时有一外道栴陀罗女。厌惑尊者阿难即时如来见阿难恍惚。为说六字咒王经。先佛所说我今亦说。即说咒曰</p><p>安陀隶般陀隶迦罗知趐由隶帝阇婆帝频头婆帝陀头隶陀帝隶陀究摩帝修摩帝安陀逻般陀逻檀陀罗提兜罗阿那延陀慢陀婆帝阿那阿那夜摩头摩婆帝迦罗吒趐由逻浮登伽弥帝阇婆帝频头摩帝阿罗婆伽婆帝毗吒毗提腻至吒毗提腻悉波呵</p><p>若有为某甲作恶咒诅。若作已若当作。若天若龙。若夜叉若罗刹。若饿鬼若鸠槃荼。若富多那若毗舍阇。若阿婆摩罗若吉遮。若佉欧陀若毗陀罗。若半毗陀罗若半毗陀罗女。若<a href=\"/remen/shamen.html\" class=\"keylink\" target=\"_blank\">沙门</a>若<a href=\"/remen/poluomen.html\" class=\"keylink\" target=\"_blank\">婆罗门</a>。若刹利。若毗舍若首陀。若摩登伽若摩登伽女。若栴陀罗若栴陀罗女。若奴若婢。若男若女。若外道<a href=\"/remen/chujia.html\" class=\"keylink\" target=\"_blank\">出家</a>男女。如是等种种悉能咒诅厌蛊。我今以此六字咒王经。若上向作上向灭之。若下向作下向灭之。若地上作地上灭之。若壁著作壁着灭之。若柱边作柱边灭之。若城内作城内灭之。若城门中作城门中灭之。若宫内作宫内灭之。若宫门中作宫门中灭之。若道中作道中灭之。若四徼道中作四徼道中灭之。若婆罗门作悉皆灭之。若水中作水中灭之。若水边作水边灭之。若河边作河边灭之。若家中作家中灭之。若树边作树边灭之。若树根下作树根下灭之。若火中作火中灭之。若火炉中作火炉中灭之。若井[穴/土/黾]边作井[穴/土/黾]边灭之。若碓磨边作碓磨边灭之。若冢边作冢边灭之。若床敷间作床敷间灭之。若衣被服饰中作悉皆灭之。若夜作夜灭之。若昼作昼灭之。若昼夜常作悉皆灭之。此咒能断绝帝释咒道。能断绝梵天咒道。能断绝四天咒道。及与一切所有邪鬼咒道方术悉皆能断。若有为某甲作厌蛊咒诅。及与毒药悉皆灭之。若佉欧陀若毗陀罗。若吉遮若富多那所为悉皆灭之。众恶都尽众善补处。愿此咒常吉。以此真实章句。使某甲昼安夜安昼夜常安得寿百岁得见百秋。何以故<a href=\"/remen/shijian.html\" class=\"keylink\" target=\"_blank\">世间</a>最上无过于佛。人天所敬众鬼敬奉。若有行恶咒道。若作已若当作若中间作。若成就若未成就悉皆灭之。及一切众毒能害人者。此六字咒王经皆消灭之。即说咒曰</p><p>佉智佉注佉毗智缄寿缄寿多智婆智</p><p>若为某甲作恶咒诅。若作已若当作。若天若龙。若夜叉若罗刹。及与一切能作恶咒诅者悉皆灭之。若佉欧陀罗若毗陀罗。若富多那所为悉皆灭之。众恶都尽众善补处。愿此咒常吉。以此真实章句使某甲昼安夜安昼夜常安得寿百岁得见百秋。何以故世间上法无过<a href=\"/remen/fofa.html\" class=\"keylink\" target=\"_blank\">佛法</a>。人天所敬众鬼奉受离欲无著。即说咒曰</p><p>佉智佉注佉毗智缄寿缄寿多智婆智</p><p>何以故僧是世间最上<a href=\"/remen/futian.html\" class=\"keylink\" target=\"_blank\">福田</a>。人天所敬众鬼守护。即说咒曰</p><p>佉智佉注佉毗智缄寿缄寿多智婆智兴帝阿祢帝阿周帝</p><p>若有为某甲作恶咒诅。若和合毒药皆悉灭之。即说咒曰</p><p>摩休婆乌摩帝乌摩陀蓰陀祢佉欧陀波提蓰陀祢频头摩提至帝至多波提蓰陀祢阿[泳-永+卑]栴陀[泳-永+卑]呵呵遮利呵呵那弥呵呵浮摩提呵呵浮陀尼劬沙呵呵尼呵陀佉欧陀尼毗沙佉欧陀伊祢弥祢陀陀弊莎诃</p><p>若有人读持此六字大咒王经。假使咒枯树可得还生枝叶。何况人身。使某甲得寿百岁得见百秋。诸佛所说阿难所传。若人读诵通利。悉皆自护众恶不着身。若咒他者能除彼患。诵者断五辛至心鲜洁。然后乃能行之南无<a href=\"/remen/gsyps.html\" class=\"keylink\" target=\"_blank\">观世音菩萨</a>摩诃萨。礼彼大士然后说此神咒。愿此神咒常吉。观世音照我身观我身怜愍我故。即说咒曰</p><p>乌呵尼须呵尼阿陀尼呵陀阇毗尼耽毗尼安陀隶般陀隶斯畀提般陀逻波斯尼萨陆头率吒婆啰豆率吒质耽阇婆夜耽呵夜须呵夜尼婆罗夜耶婆某罗提那某遮提卢娄至吒般陀死卢娄卢漏至吒般陀死悉波呵和[酉*益]利知利收利摩登耆栴陀利罗叉罗叉罗耶悉波呵</p><p>此咒护一切厄。鲜净无垢<a href=\"/remen/jietuo.html\" class=\"keylink\" target=\"_blank\">解脱</a>。光明观照缚一切贼。迷荒一切恶护身缚贼。虎狼师子狂象及豺悉皆被缚。我某甲及共行同伴。一切咒力所向之处愿当平吉。南无观世音菩萨。愿此咒大吉。用此咒法当持之日。不食五辛净洁洗浴。不得行淫不得饮酒啖肉。以白叠綖手捉诵咒七遍一遍一结。若有官事被言。若斗诤若咒诅。及一切恶皆能灭之。咒讫此綖系着其人衣带头过事主自解之</p><p>南无过去未来现在三世诸佛。南无文殊师利普贤<a href=\"/remen/mile.html\" class=\"keylink\" target=\"_blank\">弥勒</a>一切诸大菩萨。归依如是等菩萨摩诃萨众。然后说此大神陀罗尼咒。即说咒曰</p><p>[酉*益]豆摩帝耶舍婆帝婆罗沙天婆帝乌受婆帝郁多罗尼阿叉夜婆帝阿[少/兔]膻帝目阇婆罗婆目帝波罗婆只豆悉波帝迦罗尼伽帝波毗耶舍首罗婆隶陀提[少/兔]提散陀波提郁多罗尼舍陀目佉舍陀波罗毗舍膻陀迦梨舍婆萨那婆伽帝究舍罗婆娑尼阿[少/兔]散帝毗散帝知帝阿知帝汤那伽帝阿汤那伽帝阿婆娑帝呵舍波罗祢婆罗祢目隶牟罗牟罗婆陀祢舍尼波罗陆须利婆帝殊帝波罗陆须毗摩隶庵摩隶</p><p>此咒除一切闇。如来所持诸天敬爱。众神拥护梵天所解。帝释敬奉护世守护。决了众圣诸仙<a href=\"/remen/shouchi.html\" class=\"keylink\" target=\"_blank\">受持</a>。和合众性解脱诸缚。一切诸天及人。断诸<a href=\"/remen/fannao.html\" class=\"keylink\" target=\"_blank\">烦恼</a>降诸魔怨。伏诸外道摧伏众论。及诸憍慢过诸法师。不舍大众悦诸学法。守<a href=\"/remen/hufa.html\" class=\"keylink\" target=\"_blank\">护法</a>藏利益<a href=\"/remen/sanbao.html\" class=\"keylink\" target=\"_blank\">三宝</a>。慈哀一切<a href=\"/remen/zhongsheng.html\" class=\"keylink\" target=\"_blank\">众生</a>之类。<a href=\"/remen/zhuangyan.html\" class=\"keylink\" target=\"_blank\">庄严</a>众义有如是利。是名无尽藏陀罗尼非护能护。若有读诵者。得三十三无隶畏难。用此咒法晨起澡手漱口。<a href=\"/remen/shaoxiang.html\" class=\"keylink\" target=\"_blank\">烧香</a><a href=\"/remen/libai.html\" class=\"keylink\" target=\"_blank\">礼拜</a>三遍。读诵所行之处言语谈说。一切向处<a href=\"/remen/wuchang.html\" class=\"keylink\" target=\"_blank\">无常</a>不胜众人。贵敬见者<a href=\"/remen/huanxi.html\" class=\"keylink\" target=\"_blank\">欢喜</a>怨家降伏。有如是利益</p><p>佛说六字咒王经</p></div>"
}]