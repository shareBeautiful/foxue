[{
    "title": "金刚秘密善门陀罗尼咒经 第1138部",
    "author": "未知",
    "html": "<div class=\"B1_text\"><p>金刚秘密善门陀罗尼咒经</p><p>失译人名今附东晋录</p><p>如是我闻。一时佛在<a href=\"/remen/puti.html\" class=\"keylink\" target=\"_blank\">菩提</a>树下元吉道场。告诸<a href=\"/remen/biqiu.html\" class=\"keylink\" target=\"_blank\">比丘</a>大德<a href=\"/remen/sheli.html\" class=\"keylink\" target=\"_blank\">舍利</a>弗大德阿难。如是等诸声闻众及大菩萨。其名曰金刚幢菩萨。金刚藏菩萨<a href=\"/remen/mile.html\" class=\"keylink\" target=\"_blank\">弥勒</a>菩萨。如是贤劫中诸菩萨摩诃萨等而为上首</p><p>尔时金刚密迹菩萨白佛言。<a href=\"/remen/shizun.html\" class=\"keylink\" target=\"_blank\">世尊</a>多陀阿伽度阿罗呵三藐三<a href=\"/remen/fotuo.html\" class=\"keylink\" target=\"_blank\">佛陀</a>。唯愿世尊说善门陀罗尼。为诸<a href=\"/remen/zhongsheng.html\" class=\"keylink\" target=\"_blank\">众生</a>而作照明。不令诸恶之所娆害。若天龙夜叉若罗刹。若鸠槃茶若人非人。若有夺人精气者。若刀杖若毒药若方道虫治。若食若饮若行若卧若睡若梦。若怨家斗诤共相言说。诵此陀罗尼。一切诸恶不能娆害尔时佛赞金刚密迹菩萨摩诃萨。善哉善哉金刚密迹汝今善听。当为汝说善门陀罗尼。欲求救护一切众生。即说咒曰</p><p>多狄吔优久贸久摩卑尼曼陀尼曼陀尼婆啰遮利尼休休卢啝多莎诃</p><p>是诸如来灌顶章句之所护持。尔时佛复重说是咒</p><p>多狄咃啝只啝只啝只罗达利啝耆罗啝帝和耆罗脾帝和耆罗达提遮迦罗啝耆利遮迦罗达利达利达利贸利遮利休休利多伽脾陛利利利尸利尸利留留之遮利周利贸利曼茶利萨婆波簸脾那奢儿鵄鵄兜毗离摩[口*离]呵多尼跛离婆离跋提毗提毗离抑娑离奢罗毗罗和泥罗啝那茶移娑呵摩遮离拏因陀罗和帝提提罗耶南无摩醯首波罗耶尼利师梵浮尼波波啖婆尼迦啰啝提浮多啝提萨夕迦[肆-聿+页]苏摩啝帝帝苏摩钵罗莎呵绖伽由迦多耶多狄他呵逻呵逻呵逻唏逻伊昙摩蒲遮波伽婆莎呵多狄他伽绖多婆绖多阿逸多阿利啖婆尼迦伽怛尼阿啰茶呵尼末伽毗卢呵尼休婆啝帝浮娑啝帝唏利唏利耶他嗜耶他阿斤尼耶他波连遮耶他婆炎耶他唏利多阿炎婆嗜罗波尼。苏目佉他罗尼钵但尼多咃伽帝那婆师多萨婆萨埵那末咃耶迦留那多耶阿唅婆<a href=\"/remen/shani.html\" class=\"keylink\" target=\"_blank\">沙弥</a>耶咃帝弗婆枳多咃伽帝阿罗呵三藐菩提婆师多阿提痴多萨夕婆罗底尔那脾跋咃卑多</p><p>尔时佛告金刚密迹。吾欲利益一切众生说陀罗尼。如过去诸佛<a href=\"/remen/shouchi.html\" class=\"keylink\" target=\"_blank\">受持</a>守护。我亦护持。尔时佛放顶上螺发光明。现大人相遍照十方。诸佛世界靡不周遍。诸佛各各同声赞言。善哉善哉释迦牟尼佛。快说是善门陀罗尼。为诸众生而作照明。我等亦当受持守护。赞言善哉善哉。若复有人受持读诵善门陀罗尼者。当于晨朝一切诸佛常当护念。若先所造罪报<a href=\"/remen/yezhang.html\" class=\"keylink\" target=\"_blank\">业障</a>渐得除灭。是善男子复得二十种<a href=\"/remen/gongde.html\" class=\"keylink\" target=\"_blank\">功德</a>。一者长命。二者老寿。三者名称。四者远闻。五者大富。六者大力。七者端正。八者好色。九者相好。十者严身。十一者无病。十二者安乐。十三者诸佛护念。十四者诸天守护。十五者善根成熟。十六者<a href=\"/remen/jingjin.html\" class=\"keylink\" target=\"_blank\">精进</a>。十七者无厌。十八者辩才。十九者解议。二十者善根成就。若有受持读诵。得如上所说二十种具足功德。尔时佛告金刚密迹。是陀罗尼皆是诸佛秘密藏法。汝好受持无令漏失。皆是诸佛之所住处</p><p>尔时金刚密迹菩萨白佛言。世尊我亦说陀罗尼守护是人。受持读诵善门陀罗尼者。不令诸恶得其便也。即说咒曰</p><p>写狄[肆-聿+页]昙式弃式弃指指指指婆婆婆婆留留留留啫啫啫啫伽伽伽伽啼啼啼啼破破破破摩摩摩摩诃那诃那诃那诃那陀诃陀诃钵遮钵钵遮莎呵</p><p>尔时佛复赞金刚密迹菩萨。善哉善哉金刚密迹。令汝咒术悉皆神验利益众生。若有夺人精神气者。为作守护使不得便。尔时梵天王从座而起。白佛言世尊。若复有人受持读诵善门陀罗尼者。我亦<a href=\"/remen/suixi.html\" class=\"keylink\" target=\"_blank\">随喜</a>说陀罗尼守护是人。令其所咒悉得神验。即说咒曰</p><p>多狄他啼利弥利至利莎呵婆呵摩富利莎呵婆呵摩脾莎呵波罗迦卑弗波散哆离莎呵</p><p>尔时释提桓因。从座而起白佛言。世尊我亦说陀罗尼守护是人。受持读诵一切诸恶不令得便。即说咒曰</p><p>写狄[肆-聿+页]昙毗尼啝罗尼啝陀摩逻持趾趾趾瞿利揵陀利波逻摩逻婆阿那摩慎多逻尼陀逻摩利尼遮迦罗啝枳檐婆利檐婆利莎呵</p><p>尔时四天王从座而起。白佛言世尊。我等四王亦说陀罗尼守护是人。不令诸恶得其便。即说咒曰</p><p>多狄他弗卑修弗卑豆摩簸梨呵梨呵梨耶波逻奢帝涅目帝瞢伽梨兜帝兜低莎呵</p><p>尔时释迦牟尼佛。申其右臂摩释梵护世诸现士顶赞言。善哉善哉快说是陀罗尼守护众生。常为诸佛之所护持。尔时佛复告金刚密迹菩萨。若有善男子善女人。受持读诵善门陀罗尼者。当于晨朝。一切诸佛及诸天神常随护助。求其短者使不得便。尔时金刚密迹菩萨。一切大众诸天及人乾闼婆阿修罗等。闻佛所说<a href=\"/remen/huanxi.html\" class=\"keylink\" target=\"_blank\">欢喜</a>奉行</p><p>金刚秘密善门陀罗尼经(与丹本不同)</p></div>"
}]