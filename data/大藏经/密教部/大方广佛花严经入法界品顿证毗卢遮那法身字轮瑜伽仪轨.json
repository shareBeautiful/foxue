[{
    "title": "大方广佛花严经入法界品顿证毗卢遮那法身字轮瑜伽仪轨",
    "author": "未知",
    "html": "<div class=\"B1_text\"><p>大方广佛花严经入法界品顿证毗卢遮那法身字轮瑜伽<a href=\"/remen/yigui.html\" class=\"keylink\" target=\"_blank\">仪轨</a></p><p>夫欲顿入一乘修习毗卢遮那如来法身观者。先应发起普贤菩萨微妙<a href=\"/remen/xingyuan.html\" class=\"keylink\" target=\"_blank\">行愿</a>。复应以三密加持身心。则能悟入文殊师利大<a href=\"/remen/zhihui.html\" class=\"keylink\" target=\"_blank\">智慧</a>海。然<a href=\"/remen/xiuxing.html\" class=\"keylink\" target=\"_blank\">修行</a>者最初于空闲处。摄念安心闭目端身结跏趺坐。运心普缘无边刹海。谛观三世一切如来遍于一一佛菩萨前。殷勤恭敬<a href=\"/remen/libai.html\" class=\"keylink\" target=\"_blank\">礼拜</a>旋绕。又以种种供具云海。奉献如是等一切众圣。广大<a href=\"/remen/gongyang.html\" class=\"keylink\" target=\"_blank\">供养</a>已。复应观自心。心本不生。<a href=\"/remen/zixing.html\" class=\"keylink\" target=\"_blank\">自性</a>成就。光明遍照犹如<a href=\"/remen/xukong.html\" class=\"keylink\" target=\"_blank\">虚空</a>。复应深起悲念。哀愍<a href=\"/remen/zhongsheng.html\" class=\"keylink\" target=\"_blank\">众生</a>不悟自心<a href=\"/remen/lunhui.html\" class=\"keylink\" target=\"_blank\">轮回</a>诸趣。我当普化拔济。令其开悟尽无有余。复应观察自心诸众生心及诸<a href=\"/remen/foxin.html\" class=\"keylink\" target=\"_blank\">佛心</a>。本无有异平等一相。成大<a href=\"/remen/putixin.html\" class=\"keylink\" target=\"_blank\">菩提心</a>。莹彻清凉廓然周遍。圆明皎洁成大月轮。量等虚空无有边际。复应于月轮内。右旋布列四十二梵字。悉皆金色放大光明。照彻十方分明显现。一一光中见无量刹海。有无量诸佛。有无量众前后围绕。坐<a href=\"/remen/puti.html\" class=\"keylink\" target=\"_blank\">菩提</a>场成等正觉。智入三际身遍十方。转大法轮度脱群品。悉令现证无住<a href=\"/remen/niepan.html\" class=\"keylink\" target=\"_blank\">涅槃</a>。复应悟入<a href=\"/remen/banruo.html\" class=\"keylink\" target=\"_blank\">般若</a>波罗蜜四十二字门。了一切法皆无所得。能观正智所观法界。悉皆平等无异无别。修瑜伽者若能与是旋陀罗尼观行相应。即能现证毗卢遮那如来智身。于诸法中得无障碍</p><p>圆明字轮</p><p>【图】</p><p>四十二字颂曰</p><p>阿(上)啰跛左曩攞娜么拏(上)洒嚩[多*页](上)野瑟吒(上二合)迦(上)娑(上)莽誐他(上)惹娑嚩(二合)驮舍佉(上)讫洒(二合)娑[多*页](二合上)娘(上)啰他(上二合)婆(去)縒(上)娑么(二合)诃嚩(二合)哆娑(二合)伽(上)姹 (上)儜(上)颇娑迦(二合)野娑(二合上)室左(二合上)吒(上)荼(去)</p><p>大方广佛花严经入法界品四十二字观门</p></div>"
}]