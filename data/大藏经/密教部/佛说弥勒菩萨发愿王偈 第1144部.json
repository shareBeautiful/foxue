[{
    "title": "佛说弥勒菩萨发愿王偈 第1144部",
    "author": "工布查布 译",
    "html": "<div class=\"B1_text\"><p>佛说<a href=\"/remen/mile.html\" class=\"keylink\" target=\"_blank\">弥勒</a>菩萨发愿王偈</p><p>内阁掌译西番蒙古诸文西番学总管仪宾工布查布译</p><p>梵语阿(喇)鸦黑(厄答)喇巴呢(达哈)阿纳喇(阿)杂(阿)</p><p>华言圣弥勒愿王</p><p>敬礼一切诸佛菩萨摩诃萨</p><p>佛告阿难。夫弥勒菩萨摩诃萨。往昔誓行<a href=\"/remen/puti.html\" class=\"keylink\" target=\"_blank\">菩提</a>行时。昼夜六时。偏袒右肩。右膝着地。合掌恭敬。而发如是愿文</p><p>敬礼一切佛及具天眼仙</p><p>菩萨摩诃萨并诸声闻众</p><p>令避恶趣[土*遂]而示<a href=\"/remen/niepan.html\" class=\"keylink\" target=\"_blank\">涅槃</a>路</p><p>引入无老死敬礼<a href=\"/remen/putixin.html\" class=\"keylink\" target=\"_blank\">菩提心</a></p><p>我由无明心所作一切罪</p><p>今于佛面前<a href=\"/remen/chanhui.html\" class=\"keylink\" target=\"_blank\">忏悔</a>尽无余</p><p>自我三业门所积资粮福</p><p>是我普慧种愿我道无尽</p><p>十方诸国中所有<a href=\"/remen/gongyang.html\" class=\"keylink\" target=\"_blank\">供养</a>佛</p><p>佛昔<a href=\"/remen/suixi.html\" class=\"keylink\" target=\"_blank\">随喜</a>者我今皆随喜</p><p>忏悔一切罪随喜诸善根</p><p>敬礼一切佛愿得大<a href=\"/remen/zhihui.html\" class=\"keylink\" target=\"_blank\">智慧</a></p><p>十方一切处所有大菩萨</p><p>止于十地者请速等正觉</p><p>既证圆觉心降伏诸魔军</p><p>为利诸有情愿请转法轮</p><p>以大法鼓音度<a href=\"/remen/zhongsheng.html\" class=\"keylink\" target=\"_blank\">众生</a>苦际</p><p>愿经<a href=\"/remen/wuliangjie.html\" class=\"keylink\" target=\"_blank\">无量劫</a><a href=\"/remen/changzhu.html\" class=\"keylink\" target=\"_blank\">常住</a>世<a href=\"/remen/shuofa.html\" class=\"keylink\" target=\"_blank\">说法</a></p><p>祈运大悲智慈济诸有情</p><p>陷溺贪欲泽恩爱所缠缚</p><p>众生被障碍诸佛不憎捐</p><p>慈悲诸含识拔出三有海</p><p>一切三世佛所行诸道法</p><p>我今皆随学愿证菩提道</p><p>同登六<a href=\"/remen/bian.html\" class=\"keylink\" target=\"_blank\">彼岸</a>度<a href=\"/remen/liudao.html\" class=\"keylink\" target=\"_blank\">六道</a>众生</p><p><a href=\"/remen/zhengde.html\" class=\"keylink\" target=\"_blank\">证得</a>六<a href=\"/remen/shentong.html\" class=\"keylink\" target=\"_blank\">神通</a>愿成无上道</p><p>无生及本源无处无<a href=\"/remen/zixing.html\" class=\"keylink\" target=\"_blank\">自性</a></p><p>悟此真空理无智亦无得</p><p>无命无众生无背无取向</p><p>愿达<a href=\"/remen/wuwo.html\" class=\"keylink\" target=\"_blank\">无我</a>法即等大仙佛</p><p>愿不住二执所摄一切物</p><p>为利益众生不吝行<a href=\"/remen/bushi.html\" class=\"keylink\" target=\"_blank\">布施</a></p><p>物种侈靡盛我应用丰足</p><p>物性等空寂<a href=\"/remen/yuanman.html\" class=\"keylink\" target=\"_blank\">圆满</a>布施度</p><p>所受止作品无瑕最清净</p><p>及无痴矜慢圆满<a href=\"/remen/jielv.html\" class=\"keylink\" target=\"_blank\">戒律</a>度</p><p>如地水火风四大无触背</p><p>侵犯靡嗔恨圆满忍辱度</p><p><a href=\"/remen/faxin.html\" class=\"keylink\" target=\"_blank\">发心</a>始终勤恒喜不懈弛</p><p>身心勇猛力圆满<a href=\"/remen/jingjin.html\" class=\"keylink\" target=\"_blank\">精进</a>度</p><p>调伏正定聚如幻三摩地</p><p>金刚禅那等圆满静虑度</p><p>三种<a href=\"/remen/jietuo.html\" class=\"keylink\" target=\"_blank\">解脱</a>门三时平等法</p><p><a href=\"/remen/wensixiu.html\" class=\"keylink\" target=\"_blank\">闻思修</a>明了圆满智慧度</p><p>诸佛所称赞炽盛光赫奕</p><p>勤修菩萨行圆满自他志</p><p>行此菩提道名称慈氏子</p><p>圆满<a href=\"/remen/liudu.html\" class=\"keylink\" target=\"_blank\">六度</a>行超于十地位</p><p>我以此善愿众<a href=\"/remen/shengming.html\" class=\"keylink\" target=\"_blank\">生命</a>终速往兜率宫</p><p>受生皆于见法阁即为慈氏之长子</p><p>十地<a href=\"/remen/zizai.html\" class=\"keylink\" target=\"_blank\">自在</a>降阎浮证得十力大位时</p><p>愿受妙法<a href=\"/remen/ganlu.html\" class=\"keylink\" target=\"_blank\">甘露</a>味圆满佛行尽无余</p><p>从此命终承愿力即得上生兜率天</p><p>忻庆奉事慈氏尊速得承授菩提记</p><p>阿难。当知慈氏菩萨摩诃萨。如此以实善巧修净行业。道路平顺。而获无上菩提。成等正觉。成就真实大方便门</p><p>按此经于汉藏未见。而番本亦无出。然西国诸贤。颇有注解。且普同作为恒常功课。与华严<a href=\"/remen/xingyuan.html\" class=\"keylink\" target=\"_blank\">行愿</a>品。三十五佛行愿品。称为三种大忏愿。愚略拟之。盖初自梵文译时。或于弥勒上生下生等经。节取切要者也(多分唐竺法护所译。弥勒菩萨下生经相近)今时海内清宁。三教并盛。资用不乏。人民向善者多。近来常闻修建龙华会者。忆为或有欲持诵者。因特译出汉文。便于信氏诵读仰祈</p><p>圣慈加护广布<a href=\"/remen/liutong.html\" class=\"keylink\" target=\"_blank\">流通</a>为愿焉</p><p>(乾隆八年正月吉日翻竟于广仁弥勒院)</p></div>"
}]