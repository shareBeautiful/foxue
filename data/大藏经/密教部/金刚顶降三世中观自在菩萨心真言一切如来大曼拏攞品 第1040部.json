[{
    "title": "金刚顶降三世中观自在菩萨心真言一切如来大曼拏攞品 第1040部",
    "author": "沙门不空 译",
    "html": "<div class=\"B1_text\"><p>金刚顶降三世大<a href=\"/remen/yigui.html\" class=\"keylink\" target=\"_blank\">仪轨</a>法王教<a href=\"/remen/zhongguan.html\" class=\"keylink\" target=\"_blank\">中观</a><a href=\"/remen/zizai.html\" class=\"keylink\" target=\"_blank\">自在</a>菩萨心<a href=\"/remen/zhenyan.html\" class=\"keylink\" target=\"_blank\">真言</a>一切如来莲花大曼拏攞品</p><p>开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>不空奉诏译</p><p>尔时观自在菩萨摩诃萨。白佛言。<a href=\"/remen/shizun.html\" class=\"keylink\" target=\"_blank\">世尊</a>我欲于此降三世仪轨法王会中说自心真言。世尊若才称说一切如来。<a href=\"/remen/sanmei.html\" class=\"keylink\" target=\"_blank\">三昧</a>现前一切怖畏厄难灾障。及诸病恼皆得消灭</p><p>尔时薄伽梵。告观自在菩萨言。善哉善哉汝应善说。时观自在菩萨摩诃萨。承佛圣旨即说自心真言曰</p><p>阿噜礼迦(半)娑嚩(二合引)贺(引)</p><p>适说此心真言时。一切如来从本刹土。云集苏迷卢顶毗卢遮那大会之中。围绕观自在菩萨摩诃萨复说自心真言大曼拏攞</p><p>院位擘方设内四角四门</p><p>善度最中央井形拼四道</p><p>显成于八位分为八叶花</p><p>是色应用朱中台观自在</p><p>于彼一一叶图画大觉形</p><p>中院不为门内外八线道</p><p>微妙建立已阿阇梨当入</p><p>应对曼拏攞结大莲花契</p><p>端身定支节住于三摩地</p><p>次结盎俱施奉请于圣者</p><p>若一切有情入此曼拏攞</p><p>虽处于凡位贪嗔罪垢灭</p><p>犹如于莲花不为水所著</p><p>胜生亦如是不为欲所染</p><p>阿阇梨即以大莲花印。屈进力度如钩。请观自在菩萨。莲花钩真言曰</p><p>唵(引)摩诃(引)跛娜摩(二合)吽惹</p><p>即时观自在菩萨便至道场现微妙色身。或放光明。阿阇梨次当<a href=\"/remen/rufa.html\" class=\"keylink\" target=\"_blank\">如法</a>引<a href=\"/remen/dizi.html\" class=\"keylink\" target=\"_blank\">弟子</a>入。是诸弟子应着白衣。复以白缯掩覆其服。又以净帛缠系其头。既引入已而说偈言</p><p>犹如于莲花不为水所著</p><p>胜生亦如是不为诸欲染</p><p>即应在手授与弟子莲花。右手授与<a href=\"/remen/nianzhu.html\" class=\"keylink\" target=\"_blank\">念珠</a>。又说偈言</p><p>诸佛大莲花于诸曼拏攞</p><p>最为其上首常须分别思</p><p>身奉观自在</p><p>然后教印及三摩地门</p><p>心真言莲花曼拏攞品</p><p>复次如前建立曼拏攞。<a href=\"/remen/xingzhe.html\" class=\"keylink\" target=\"_blank\">行者</a>应坐中台之上。入一切如来开敷莲花三摩地。诵一洛叉即得观自在身</p><p>心真言三昧耶曼拏攞品</p><p>复以如前建立曼拏攞。应取一千莲花。一花一诵安中台以为奉献。然后引弟子入告三昧耶言(谓诸欲清净誓也)</p><p>羯磨曼拏攞品</p><p>复次如前建立曼拏攞。以四种<a href=\"/remen/gongyang.html\" class=\"keylink\" target=\"_blank\">供养</a>。复次成就像法。于清净绢[叠*毛]上。画观自在菩萨。坐苏弥卢顶八佛围绕。起白月一日于此像前。一切时无间断入三摩地念诵。乃至画像放光。于光明中流出观自在菩萨及诸如来。入行者眉间灌顶之处。坚固而住。即时行者体同观自在。<a href=\"/remen/shana.html\" class=\"keylink\" target=\"_blank\">刹那</a>顷便见<a href=\"/remen/jileshijie.html\" class=\"keylink\" target=\"_blank\">极乐世界</a>。一切<a href=\"/remen/zhongsheng.html\" class=\"keylink\" target=\"_blank\">众生</a>皆见去时<a href=\"/remen/shouming.html\" class=\"keylink\" target=\"_blank\">寿命</a>无量</p><p>我今又说成就之法。诵一洛叉。一切盖障皆得清净。诵二洛叉。所有五无间等一切诸罪尽灭无余。诵三洛叉。一切福德来集。一切如来等备具。一切成智现前</p><p>复次若结大印(谓五相成就)诵洛叉数。经夜无限念诵。比至晨朝一切如来入行者心。即体同如来。若入于口即体同观自在</p><p>复次成就事业。诵一遍护身。两遍护他及城邑聚落。三遍即能成办一切事业。若阿尾舍应烧檀香(加持八百遍炉中烧薰支分)若息诸鬼魅者。加呬唎(二合)字诵之。令一切有情顺。加持金刚花与之(赤花代之)令恶心不动。以白土止息之(真言首加书朱书之名后即卷置一瓶之中以白土实之安于一坑之中后土填之想室彼兑即安须弥山于其上下亦得耳)令悉底利敬爱。加持苏末那花。与之伏从。又欲令一切禽兽随处不动转白芥子令一切禽兽不能动。加持白芥子遥向掷之。欲有所示现。加持孔雀尾遥转。欲梦中知一切事。三念诵其夜见之。又欲除恶梦者。以油麻护摩。又欲止息口舌取鸡翅翎护摩。若处子婆誐蕊淫女月帛护摩。悉嚩始迦罗拏。若求一切事应广供养观自在。八日一日夜不食念诵满一切愿。又于观自在菩萨前。三时时别诵三遍。满三月菩萨满其所愿。又于佛像前三时时别诵三遍。满三月佛满其愿</p><p>印品</p><p>合掌以二水二风交地空各开竖。二火相合是根本印。芙蓉合掌是为大莲花印。不易大莲花开竖地空。是禳夺诸罪印。又外叉金刚缚。合二风如莲花叶。二空竖相逼是三昧印。又分二手作莲花拳。便以慧拳旋绕定拳。作开八叶势是羯磨印(请如来)呬唎(二合)字观于心月莲。是法印。观诸法如莲花不着于水。诸法亦然不染欲等。是智印。莲花阿阇梨。欲授弟子阿阇梨位。以莲花授与弟子二掌中。又加持莲花鬘一千八遍。系弟子头上。加持</p><p>真言曰</p><p>唵(引)跛娜么(二合)么(引)攞(引)鼻诜左路(引)计湿嚩(二合)啰数索</p><p>由是得为莲花部中阿阇梨。我今说莲花部<a href=\"/remen/xiuxing.html\" class=\"keylink\" target=\"_blank\">修行</a>禁戒仪。则先供养观自在菩萨。应服一掬遇牟怛啰若少分摩夷。即一切清净。然观自身作观自在菩萨。日诵一千遍乃至七日。禁戒得成就。从此已后一切食一切处作。皆不为污染。我今说普通一切供养仪。则二手为金刚拳。各安于腰侧。向左小低头。是为恭敬礼。又二手从额分向后系鬘势。历度下垂带。是为献花鬘。又二手从于脐渐上至口写。是为献歌咏。又二手从口檀慧历展相旋绕上顶虚合掌。是献金刚舞。由是供养如来位尚不难得。况余悉地。何以故。一切乐不如此金刚萨埵故</p><p>金刚顶经降三世大仪轨法王教中观自在菩萨心真言一切如来莲花大曼拏攞品</p></div>"
}]