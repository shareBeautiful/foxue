[{
    "title": "尊胜菩萨所问一切诸法入无量门陀罗尼经 第1343部",
    "author": "万天懿 译",
    "html": "<div class=\"B1_text\"><p>尊胜菩萨所问一切诸法入无量门陀罗尼经</p><p>北齐<a href=\"/wenda/jushi/\" class=\"keylink\" target=\"_blank\">居士</a>万天懿译</p><p>如是我闻。一时佛在舍卫国祇树给孤独园。与大<a href=\"/remen/biqiu.html\" class=\"keylink\" target=\"_blank\">比丘</a>千二百五十人。菩萨摩诃萨万二千人。悉是一生补处。从余世界而来集会。得陀罗尼具无尽辩。成就念慧具足惭愧。于诸<a href=\"/remen/fofa.html\" class=\"keylink\" target=\"_blank\">佛法</a>无有障碍。为诸<a href=\"/remen/zhongsheng.html\" class=\"keylink\" target=\"_blank\">众生</a>不请之友。亲近<a href=\"/remen/jiaohua.html\" class=\"keylink\" target=\"_blank\">教化</a>成就善法。于诸佛刹往来无碍。随众生心以众善法而教化之。离于一切魔业境界。灭除一切<a href=\"/remen/fannao.html\" class=\"keylink\" target=\"_blank\">烦恼</a>怨贼。善能普入一切法界。善能<a href=\"/remen/gongyang.html\" class=\"keylink\" target=\"_blank\">供养</a>一切诸佛。善能安住一切诸禅<a href=\"/remen/jietuo.html\" class=\"keylink\" target=\"_blank\">解脱</a><a href=\"/remen/sanmei.html\" class=\"keylink\" target=\"_blank\">三昧</a>。又能随意<a href=\"/remen/zizai.html\" class=\"keylink\" target=\"_blank\">自在</a>入出。其名曰<a href=\"/remen/ganlu.html\" class=\"keylink\" target=\"_blank\">甘露</a>鼓菩萨摩诃萨。甘露称菩萨摩诃萨。甘露光菩萨摩诃萨。甘露名菩萨摩诃萨。甘露响菩萨摩诃萨。娑罗树王菩萨摩诃萨。一切妙音菩萨摩诃萨。一切智相菩萨摩诃萨。称相菩萨摩诃萨。甘露入菩萨摩诃萨。普慧菩萨摩诃萨。普增上菩萨摩诃萨。普光菩萨摩诃萨。普称菩萨摩诃萨。普相菩萨摩诃萨。普王菩萨摩诃萨。普德相自在王菩萨摩诃萨。微妙声菩萨摩诃萨。胜相菩萨摩诃萨。无能胜菩萨摩诃萨。普眼菩萨摩诃萨。普见德菩萨摩诃萨。现无过恶菩萨摩诃萨。离过菩萨摩诃萨。无过恶菩萨摩诃萨。一切众生不请之友菩萨摩诃萨。不舍一切众生菩萨摩诃萨。常乐集一切<a href=\"/remen/gongde.html\" class=\"keylink\" target=\"_blank\">功德</a>菩萨摩诃萨。善上乘菩萨摩诃萨。第一功德名称菩萨摩诃萨。如是等上首菩萨摩诃萨万二千人。焰摩天子等八万天子俱。兜率陀天子八十亿。化乐天子九千二百那由他。他化自在天子一万五千那由他。从他化自在天乃至<a href=\"/remen/sejie.html\" class=\"keylink\" target=\"_blank\">色界</a>无量诸天皆来集会</p><p>尔时东方过此九十二佛世界微尘数佛刹。有世界名曰无胜。彼中有佛名曰善胜力如来。彼有菩萨摩诃萨名曰尊胜。与菩萨大众前后围绕。于一念顷于彼界没。忽现此<a href=\"/remen/suoposhijie.html\" class=\"keylink\" target=\"_blank\">娑婆世界</a>。住<a href=\"/remen/xukong.html\" class=\"keylink\" target=\"_blank\">虚空</a>中。彼一一菩萨放琉璃云。遍覆三千<a href=\"/remen/daqianshijie.html\" class=\"keylink\" target=\"_blank\">大千世界</a>。雨阎浮檀金华。一一菩萨各雨一佛世界微尘数供具。一一菩萨各雨一佛世界微尘数一切水陆所生无量杂华。一一菩萨各雨一佛世界微尘数微妙杂香。一一菩萨各雨一佛世界微尘数栴檀沉水黑坚沉水云雨杂香。一一菩萨各雨一佛世界微尘数七宝杂鬘。一一菩萨各雨一佛世界微尘数栴檀香。一一菩萨各雨一佛世界微尘数种种上妙<a href=\"/remen/tianren.html\" class=\"keylink\" target=\"_blank\">天人</a>之衣。一一菩萨各雨一佛世界微尘数种种<a href=\"/remen/zhuangyan.html\" class=\"keylink\" target=\"_blank\">庄严</a>杂宝幢幡。一一菩萨各出一佛世界微尘数偈赞。皆未曾有赞叹如来。尔时此娑婆世界。所有<a href=\"/remen/diyu.html\" class=\"keylink\" target=\"_blank\">地狱</a>苦恼众生皆得安乐。一切众生慈心相向。一切饿鬼悉皆饱满。一切众生离贪嗔痴。不寒不热无有想欲不饥不渴。时日清和无有尘雾。时诸众生于色声香味触无不适意放逸。诸天悉得寂静。尔时尊胜菩萨摩诃萨即上至阿迦腻吒天。住于空中而雨诸供具。供养如来。雨一切华鬘杂香涂香末香衣盖幢幡种种众宝妙庄严具。雨于一切天宫龙宫夜叉乾闼婆阿修罗迦楼罗紧那罗摩睺罗伽一切宫上。及四天王宫乃至三千大千世界悉皆遍满</p><p>尔时尊胜菩萨摩诃萨从上来下诣<a href=\"/remen/shizun.html\" class=\"keylink\" target=\"_blank\">世尊</a>前。到已<a href=\"/remen/dl.html\" class=\"keylink\" target=\"_blank\">顶礼</a>世尊足绕无量匝。以天清净琉璃金刚珠网覆如来上。坐于一面。尔时尊胜见佛世尊入一<a href=\"/remen/zhendi.html\" class=\"keylink\" target=\"_blank\">真谛</a>法。入是法时。能入一切三世诸佛所<a href=\"/remen/shuofa.html\" class=\"keylink\" target=\"_blank\">说法</a>门。能知诸佛无量相应辩。解脱辩。无碍辩。无著辩。无尽辩。一切处辩。普遍辩。一切法如实方便所说辩。空<a href=\"/remen/wuxiang.html\" class=\"keylink\" target=\"_blank\">无相</a>无愿解脱门辩。一切诸禅解脱三昧如实方便分别念处明了说辩。正勤起灭说辩。神足往来说辩。根力智辩。力无胜辩。<a href=\"/remen/puti.html\" class=\"keylink\" target=\"_blank\">菩提</a>觉如实辩。分别法界辩。见如实辩。幻化泡焰水中月吼声响一切法如实辩。无生无灭如实辩。微细辩。种种辩。美妙辩。知众生心善不善如实辩。一切众中以一音辩。一切法辩。尔时尊胜见如是事。即从坐起整衣服。右膝着地合掌向佛。白佛言世尊。愿赐少空闲。听我问于如来正觉。尔时世尊告尊胜菩萨。我常于众生施于空闲。恣汝所问。如来正觉当断汝疑悦可汝意。尔时尊胜菩萨白佛言。世尊。有陀罗尼名一切法无量如实所说法门。若有菩萨得是陀罗尼相应法门者。彼菩萨能得无断辩。无愚辩。一切法作无作辩。知陀罗尼无碍辩。微细辩。能持一切诸佛所说。能知无量所说。复能入陀罗尼聚智。能入界智根智。入真谛智。入一切众生智。入非众生智。入有智。入非有智。入着智。入无著智。入空智。入非空智。入有想智。入无想智。入有愿智。入无愿智。入有依智。入无依智。入有为智。入无为智。入于一处得无碍辩智。唯愿世尊。怜愍一切说此陀罗尼门。尔时世尊赞尊胜言。善哉善哉。尊胜。汝能以此事问如来正觉。尊胜。汝今谛听善思念之。当为汝说。尔时尊胜受教谛听。佛告尊胜。何者一切诸法入无量门陀罗尼经。尔时世尊即便说之</p><p>写[狂-王+犬]汦昙阿难多耶施阿难多耶舍目呿波利簸[口*梨]阿难多仇拏阿难多仇拏目呿波利簸梨阿摩吟阿摩罗目呿波利簸梨扇泯扇多目呿波利簸梨修那移修那耶目呿波利簸梨修耶舍修耶施目呿波利簸梨啼泯师那移啼泯沙那他目呿波利簸梨修目企修目呿目呿波利簸梨阇吟阇罗目呿波利簸梨扇泯扇泯目呿波利簸梨肥那利肥那蛇目呿波利簸梨修檀泯修檀多目呿波利簸梨喻尼施喻尼奢目呿波利簸梨迦摩吟迦摩罗目呿波利簸梨修那移修那蛇目呿波利簸梨阿竭[烈-列+泃]阿竭多目呿波利簸梨阿囊罗移阿囊罗蛇目呿波利簸梨尼罗蛇肥竭泯尼罗蛇肥竭多目呿波利簸梨僧都沙竭泯僧都沙竭多目呿波利簸梨修竭[烈-列+泃]修竭多目呿波利簸梨阿摩吟阿摩罗目呿波利簸梨肥竭泯肥竭多目呿波利簸梨阿能伽泞阿能伽囊目呿波利簸梨肥湿波脾肥湿波脾目呿波利簸梨阿难多竭泯阿难多竭多目呿波利簸梨阿摩婆阇那肥竭泯阿摩婆阇那肥竭多目呿波利簸梨阿摩罗伽泯阿摩罗伽多目呿波利簸梨予弥吟予弥吟目呿波利簸梨迦久泯迦久泯目呿波利簸梨阿舍痴三钵泞阿舍痴三钵囊目呿波利簸梨仇留摩移仇留摩蛇目呿波利簸梨阿肥罗肥竭泯阿肥罗肥竭多目呿波利簸梨阿奢地三钵泞阿奢地三钵那目呿波利簸梨阿摩罗肥竭泯阿摩罗肥竭多目呿波利簸梨罗仇尼仇泯罗仇尼仇多目呿波利簸梨阿难多地施阿难多地奢目呿波利簸梨阿难多豆呿肥竭泯阿难多豆呿肥竭多目呿波利簸梨阿摩罗裟[(ㄙ*ㄙ)/贝]陀伽泯阿摩罗娑[(ㄙ*ㄙ)/贝]陀伽泯目呿波利簸梨修罗斯修罗娑目呿波利簸梨阿难多蛇施阿难多蛇奢目呿波利簸梨修摩坻罗多泞修摩坻罗多囊目呿波利簸梨阿娑呿利底阿娑呿利多目呿波利簸梨阿襜摩毗泯阿襜摩毗多目呿波利簸梨阿迦罗摩拏究舍梨阿迦罗拏究舍罗目呿波利簸梨阿三婆罗泯阿三婆罗泯多目呿波利簸梨阿[(ㄙ*ㄙ)/贝]吟阿[(ㄙ*ㄙ)/贝]罗目呿波利簸梨修阇移修阇蛇目呿波利簸梨阿波罗弥律知阿波罗弥律知目呿波利簸梨阿浮斯阿浮娑目呿波利簸梨修肥质泯修肥质多目呿波利簸梨莎目企莎目企目呿波利簸梨阿吃呿律泯阿吃呿律多目呿波利簸梨阿婆弥律坻阿婆弥律多目呿波利簸梨阿囊移阿囊蛇目呿波利簸梨阿伽摩坻[革*奇]阿伽摩坻[革*奇]目呿波利簸梨阿目企阿目企目呿波利簸梨只阇啝坻只阇啝坻目呿波利簸梨那蛇啝坻那蛇啝多目呿波利簸梨阿摩罗啝坻阿摩罗啝多坻目呿波利簸梨莎婆竭多摩坻莎婆竭多摩多目呿波利簸梨阿伽摩多末坻阿伽摩多末多目呿波利簸梨昙摩末坻昙摩末多目呿波利簸梨阿[口*岂]吟阿[口*岂]罗目呿波利簸梨阿婆蛇摩坻阿婆蛇摩多目呿波利簸梨昙摩他兜摩坻昙摩他兜末多目呿波利簸梨多咃伽多摩坻多咃伽多摩多目呿波利簸梨肥仇吒摩坻肥仇吒摩多目呿波利簸梨阿莎婆阿娑婆摩坻阿莎婆阿娑婆摩多目呿多波利簸梨题婆摩坻题婆摩多目呿波利簸梨那伽末坻那伽末多目呿波利簸梨夜叉末坻夜叉末多目呿波利簸梨干沓婆末坻干沓婆末多目呿波利簸梨阿修罗末坻阿修罗末多目呿波利簸梨伽留茶末坻伽留茶末多目呿波利簸梨紧那罗末坻紧那罗末多目呿波利簸梨摩睺罗伽末坻摩睺罗伽末多目呿波利簸梨摩[少/兔]沙末坻摩[少/兔]沙末多目呿波利簸梨阿摩[少/兔]沙末坻阿摩[少/兔]沙末多目呿波利簸梨战陀罗摩坻战陀罗摩多目呿波利簸梨修利蛇摩坻修利蛇摩多目呿波利簸梨殊[口*室]律沙摩坻殊[口*室]律沙摩多目呿波利簸梨伽伽那囊摩坻伽伽那囊摩多目呿波利簸梨阿僧伽摩坻阿僧伽摩多目呿波利簸梨罗仇摩坻罗仇摩多目呿波利簸梨僧舍蛇摩坻僧舍蛇摩多目呿波利簸梨那蛇囊摩坻那蛇囊摩多目呿波利簸梨修蛇奢摩坻修蛇奢摩多目呿波利簸梨罗多囊伐坻罗多囊伐多目呿波利簸梨输伽毗伽弥输伽毗伽摩目呿波利簸梨萨埵三摩移萨埵三摩蛇目呿波利簸梨阿波竭多泞阿阿波竭多泞呵目呿波利簸梨阇利尼毗竭泯阇利尼毗竭多目呿波利簸梨莎婆竭泯莎婆竭多目呿波利簸梨修育泯修育多目呿波利簸梨阿罗蛇逻摩毗竭泯阿罗蛇逻摩毗竭多目呿波利簸梨阿僧仇支泯阿僧仇支多目呿波利簸梨阿囊莎泯阿囊莎多目呿波利簸梨修仇泞修仇拏目呿波利簸梨莎呿多昙咩莎呿多昙摩目呿波利簸梨罗仇夜施罗仇夜奢目呿波利簸梨阿舍吒摩移阿舍吒摩夜目呿波利簸梨豆伽坻毗伽咩豆伽多毗伽摩目呿波利簸梨汦阇伐汦汦阇伐多目呿波利簸梨尼多夜施尼多夜奢目呿波利簸梨迦摩罗末坻迦摩罗末多目呿波利簸梨阿禅多宿企阿禅多宿呿目呿波利簸梨蛇他婆摩坻蛇他婆摩多目呿波利簸梨[咻-木+(一/旦)]伽囊摩坻[咻-木+(一/旦)]伽囊摩多目呿波利簸梨伽拏囊毗伽汦伽拏囊毗伽多目呿波利簸梨阿波竭多[口*岂]吟阿波竭多[口*岂]罗目呿波利簸梨弥豆因利提蛇弥豆因利提蛇目呿波利簸梨僧育迦汦僧育迦多目呿波利簸梨迦那迦摩移迦那迦摩蛇目呿波利簸梨勒那摩移勒那摩蛇目呿波利簸梨阿波伽多肥[口*予]欣斯阿波伽多肥[口*予]欣斯目呿波利簸梨阿难多肥福罗伏题阿难多肥福罗伏题目呿波利簸梨修目企修目佉目呿波利簸梨汦阇夜施汦阇夜奢目呿波利簸梨<a href=\"/remen/sheli.html\" class=\"keylink\" target=\"_blank\">舍利</a>摩坻舍利摩多目呿波利簸梨具沙啝汦具沙啝多目呿波利簸梨富留沙逻阇斯肥伽摩拏富留沙逻阇娑肥伽摩拏目呿波利簸梨迦罗竭汦迦罗竭多目呿波利簸梨迦罗博伽汦迦罗博伽多目呿波利簸梨呿陀伽目企呿陀伽目呿目呿波利簸梨僧兜吒伽汦僧兜吒伽多目呿波利簸梨乾陀竭汦乾陀竭多目呿波利簸梨僧[革*奇]多竭汦僧[革*奇]多竭多目呿波利簸梨阿囊恒叉拏竭汦阿囊恒叉拏竭多目呿波利簸梨肥湿波斯竭汦肥湿波斯竭多目呿波利簸梨阿囊摩蛇竭汦阿囊摩蛇竭多目呿波利簸梨舍堑竭汦舍堑竭多目呿波利簸梨婆[少/兔]遮梨婆[少/兔]遮罗目呿波利簸梨罗蛇囊竭汦罗蛇囊竭多目呿波利簸梨奢罗拏竭汦奢罗拏竭多目呿波利簸梨波罗蛇拏竭汦波罗蛇拏竭多目呿波利簸梨阿摩罗竭汦阿摩罗竭多目呿波利簸梨首脂竭汦首脂竭多目呿波利簸梨素覔竭汦素覔竭多目呿波利簸梨迦留沙波竭汦迦留沙波竭多目呿波利簸梨僧奢蛇波竭坻僧奢蛇波竭多目呿波利簸梨罗婆拏目企罗婆拏目呿目呿波利簸梨多波囊目企多波囊目呿目呿波利簸梨肥阇蛇竭汦肥阇蛇竭多目呿波利簸梨多留泥竭汦多留拏竭多目呿波利簸梨罗拏竭汦罗拏竭多目呿波利簸梨肥质多竭汦肥质多竭多目呿波利簸梨多罗竭汦多罗竭多目呿波利簸梨咩啰[少/兔]竭汦咩啰[少/兔]竭多目呿波利簸梨罗阇尼竭汦罗阇尼竭多目呿波利簸梨罗吒竭汦罗吒竭多目呿波利簸梨多咃竭汦多咃竭多目呿波利簸梨罗婆肥竭汦罗婆肥竭多目呿波利簸梨蛇咃婆阿肥波利多僧舍蛇肥伐耆汦蛇咃婆阿肥波利多僧舍蛇肥伐耆多目呿波利簸梨三摩蛇竭泞三摩蛇竭囊目呿波利簸梨阿仇呵泞阿仇呵囊目呿波利簸梨阿罗婆祢阿罗婆拏目呿波利簸梨阿尼悲沙[革*奇]阿尼比沙迦目呿波利簸梨阿罗婆迦咩阿罗婆迦摩目呿波利簸梨难提目企难提目呿波利簸梨阿路罗迦咩阿路罗迦摩目呿波利簸梨阿尼弥蓰阿尼弥沙目呿波利簸梨输迦肥竭汦输迦肥竭多目呿波利簸梨比梨蛇僧舍蛇肥竭汦比梨蛇僧舍蛇肥竭多目呿波利簸梨阿难囊摩祢阿难囊摩那目呿波利簸梨阿囊婆竭汦阿囊婆竭多目呿波利簸梨肥肥伽竭汦肥肥伽竭多目呿波利簸梨波咃摩毗罗沙泞波咃摩毗罗沙拏目呿波利簸梨毗茶竭汦毗茶竭多目呿波利簸梨阿兜利移竭汦阿兜利移竭多目呿波利簸梨吃多若竭汦吃多若竭多目呿波利簸梨僧奢蛇三牟陀伽多竭汦僧奢蛇三牟陀伽多竭多目呿波利簸梨阿婆蛇竭汦阿婆蛇竭多目呿波利簸梨肥摩坻肥机拏竭汦肥摩坻肥机拏竭多目呿波利簸梨婆罗肥竭汦婆罗肥竭多目呿波利簸梨波婆阇肥目企波婆阇肥目呿目呿波利簸梨多留肥竭汦多留肥竭多目呿波利簸梨阿奢蛇竭汦三波那阿奢蛇竭多三波那目呿波利簸梨题婆僧迦摩拏题婆僧迦摩拏目呿波利簸梨咃那弥他肥竭汦咃那弥他肥竭多目呿波利簸梨阿囊岚脾阿囊岚婆目呿波利簸梨罗多那遏旨竭汦罗多那遏旨竭多目呿波利簸梨瞿梨迦陀兜肥迦咩瞿利迦陀兜肥迦摩目呿波利簸梨肥不罗竭汦肥不罗竭多目呿舍多波利簸梨那蛇那蒙坻竭汦那蛇那蒙坻竭多目呿舍多波利簸梨娑罗和罗伽汦娑罗和罗伽多目呿波利簸梨目呿博伽汦萨智萨多尼罗移浮汦浮多尼罗移蛇咃脾蛇咃和尼罗移阿尼罗移尼罗蛇波竭只沙攡娑罗和坻因偷末坻耶奢末坻仇拏末坻那蛇末坻多罗末坻伽坻末坻迦呿末坻伽摩囊末坻阿那放[狂-王+央]末坻娑罗末坻侄茶末坻阿脾波路波末坻蛇咃婆末坻那蛇那末坻阿斤遮那末坻痴罗末坻那伽末坻竭坻修竭坻阿波竭坻阿留拏竭坻遮罗竭坻阿遮罗竭坻阿[跳-兆+(亶-旦+且)]多竭坻婆罗肥伽摩那竭坻差芒竭坻阿婆蛇竭坻尸婆竭坻<a href=\"/remen/niepan.html\" class=\"keylink\" target=\"_blank\">涅槃</a>拏竭坻蛇咃和竭坻阿肥波梨多竭坻竭坻阿波伽多竭坻修那蛇竭坻阿肥罗肥罚耆汦摩陀肥罚耆汦满那肥罚耆汦阿多肥罚耆汦阿那移肥罚耆汦伽那肥伐耆汦迦罗肥伐耆汦阿娑罗肥伐耆汦摩坻竭汦那蛇竭汦侄坻竭汦摩坻竭汦灭坻竭汦多咃伽多竭汦多咃婆阿那脾陀[少/兔]竭汦但摩陀坻阿射脾陀[少/兔]竭汦竭坻脾射蛇竭汦娑罗脾[狂-王+犬]啝耆罗摩耶三摩提目呿竭汦萨婆多咃竭多目呿那耶蛇咃娑[少/兔]菩陀帝堕三曼多仇那[少/兔]扇娑多咃竭多浮弥阿[少/兔]菩陀[少/兔]竭汦</p><p>如是尊胜。此是一切诸法入无量门陀罗尼。若得此陀罗尼菩萨。能持一切诸佛所说。能游一切诸佛世界。能持一切声闻缘觉所说。一切<a href=\"/remen/shijian.html\" class=\"keylink\" target=\"_blank\">世间</a>经书医方咒术围陀经典悉能持之。一切众生言语能出能入。能知一切众生之心。善知一切语言辞音。如其言音能即至如是一切道中。能知实不实法得念坚固。一切菩萨所应供养。能以一指动一切诸佛世界。能使彼众生无惊畏想。能以一念知于三世。能断一切众生疑悔。能使众生修决定行更无疑滞。常得善念终不依事诸天。得无量诸三昧门。得<a href=\"/remen/suming.html\" class=\"keylink\" target=\"_blank\">宿命</a>智。常得化生不受胎生常。坐莲花终不生于恶趣。受身若受身处。身中无诸虫户。于一切生处常得是陀罗尼。永不生于无佛国土。常得无尽宝手。得庄严佛国。得如实方便教化众生。能知众生一切所行。能知众生善不<a href=\"/remen/shanxin.html\" class=\"keylink\" target=\"_blank\">善心</a>。能知一切外道所<a href=\"/remen/xiuxing.html\" class=\"keylink\" target=\"_blank\">修行</a>法。得乐说方便得无尽藏陀罗尼。得善喜陀罗尼。得波修蜜陀罗尼。得无量称陀罗尼。得一切闻持陀罗尼。得<a href=\"/remen/wuwei.html\" class=\"keylink\" target=\"_blank\">无畏</a>陀罗尼。复次尊胜。举要言之。是人能得一切佛刹虚空法界微尘数不忘陀罗尼。得法界虚空界一切世界水界渧数。得如是等不忘陀罗尼。得法界虚空界。尽未来际一切佛刹。满中大火。一切火焰生灭等数。得如是等不忘陀罗尼。复次得如是法界虚空界。尽未来际一切佛刹及大地草木。碎为微尘。得如是数不忘陀罗尼。复次得法界虚空界。尽未来际一切佛刹。以恒沙数及微尘等不忘陀罗尼。得诸佛现在心念陀罗尼如是等。尊胜。得如是陀罗尼菩萨。能得如是等不可思议百千陀罗尼。乃至不可思议无量百千三昧门。尊胜。若有人善诵在心。是人无非人畏罗刹畏比舍遮畏。若在阿练若处。无卑利多畏及师子虎狼恶兽毒虫贼盗恶人及毛竖等畏。若诵此陀罗尼者。若为一切诸恶鬼神所捉疾得解脱。若诵此陀罗尼者。一切恶毒。若身内若身外不能为患。若有诵此陀罗尼处。若村落城邑。若众中若僧房。若经行处。终无一切方道起尸等鬼。又无王难盗贼水火刀毒恶鬼人非人等毒龙等畏。复次尊胜。若有比丘<a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷。若在家若<a href=\"/remen/chujia.html\" class=\"keylink\" target=\"_blank\">出家</a>。修行净行着净衣服。以好香华供养诸佛菩萨。心念诸佛菩萨。诵此陀罗尼。若有病人。若头痛若疟病苦风病若热病冷病若众生苦动一日若二日若三日若四日。若常病若眼痛若齿牙痛若腹痛若背痛。若恶风若失念若鬼所著。如是等病。是人为诵此陀罗尼。手摩扪之。尊胜。若诵此陀罗尼一百九十八遍。若诸病诸怖畏。不除灭者无有是处。何以故。过去诸佛。以此陀罗尼拥护众生。未来诸佛。亦以此陀罗尼拥护众生。现在诸佛。亦以此陀罗尼拥护众生。尊胜。此陀罗尼。有大功德有大势力。多为众生作大利益。若有众生。善诵此陀罗尼持在心者。有八十亿夜叉拥护是人。尔时会中。有夜叉王名奢腊娑。有千眷属。白佛言。世尊。我等并眷属。常当拥护诵此陀罗尼人。世尊。大雪山中。有好药草名益精气。此药德力。能令一切阎浮提所有药草增长势力。世尊。我常以此妙药洒散此人益其气力。使诵此陀罗尼人永不病苦。身心安隐无有痛处卧无恶梦</p><p>尔时世尊。复告尊胜。彼四大天王未<a href=\"/remen/chengfo.html\" class=\"keylink\" target=\"_blank\">成佛</a>顷。常当拥护诵此陀罗尼者。终不放舍。乃至三十三天。炎摩兜率化乐他化自在诸天子等。乃至未成佛顷。常当拥护是人。尊胜。持此陀罗尼者。不得阴界诸入。若不得阴界诸入。则不得一切诸法。若不得一切诸法是人即疾成就此陀罗尼。复次尊胜。诸法实不可得。但以言语法故名为阴界诸入。阴界诸入故名为聚集。一切诸法实无聚集。何以故。色性不可得故。如地地<a href=\"/remen/zixing.html\" class=\"keylink\" target=\"_blank\">自性</a>成就水水自性成就火火自性成就风风自性成就。如是诸大自性成就。无增无减无有聚合。实不可得无有处所。云何名色如色。地水火风亦复如是。过去无作者。未来无作者。现在无作者。何以故。一切诸法。无形无色无生无灭。法若不生则无有灭。若无生灭则无作为。复次言有色故则有过去未来现在。是色实不可得。若色实不可得。当知则无过去未来现在。是故此色痛想行识亦复如是。是故能入者即是入陀罗尼。入此陀罗尼者即名入此阴。若入是阴即名得陀罗尼。此陀罗尼者。名之为持。此持何所持。持无所得。名之为持。所言得者。以言语法故。有名字音声假合。实无所得假名为作。实无阴无入。实无法可持。何以故。此无作法假名为色。此无作法云何聚集。若可聚集假名为阴。若不聚集云何名阴。复次尊胜。犹多集诸法。名之为舍。名之为城。如因有地墙壁梁柱椽梠门户向牖名之为舍。因集多舍巷陌楼阁埤堄却敌园林池堑。名之为城。若离此众物城不可得。如是如是。尊胜。为假合众缘。名为色阴。求此实相实不可得。若不可得何有聚集。若无聚集何处有色如色。痛想行识亦复如是。复次尊胜。若入此阴即名入陀罗尼门。尊胜。此陀罗尼亦不可得。何以故。如眼眼不可得界界不可得。耳鼻舌身意亦复如是。所以者何。此中实不可得。若实不可得是名无物。若无有物则无成就。若无成就则无有生。若无有生则无有灭。若无生灭则无过去未来现在。但为世法有名字言语。此名字言语实无所有。众生者亦无有言。世法者亦无有着。无著者即是无所有言。此诸法实不可得。实无有物。若实无物亦无成就。若无成就亦无有生。若无有生则无有灭。若无生灭则无三世。若无三世则无名字。则无相貌。若无相貌则无言说。无有聚集无有染着。无去无来无证无得。非凡夫地。非声闻地。非缘觉地。非菩萨地。亦非佛地。非地非非地。若非地非非地。名之为如。亦非如非非如。寂灭无相。又假言语法。名为如来。何以故。以第一义故。此第一义是无所有。实不可得。此不可得者名为如来。复次尊胜。如眼界色界眼识界乃至十八界。为言语法故。为之作名。如地界。为众生言语法故。为作种种名。如是如是。尊胜。此言语法名为法界。若入此法界者名入此陀罗尼。彼中言入何者名入。所言入者入无所入。何以故。一切诸法实无有物。若实无物则无成就。若无成就则是无生。若无有生则是无灭。若无生灭则无三世。但为诸法假立名字。然此诸法及言说名字。实空无相法。若无相即是无愿。若是无愿即无去来。动转戏论。善男子。一切诸法实性如是。无有欺诳。尊胜。于后世中若有善男子善女人。若有书写读诵。若为人演说此陀罗尼者。是人所得功德。除佛世尊无有能说此人功德者。尔时世尊说此经已。三千大千世界六种震动。一切诸天作诸伎乐。雨诸天华。八万四千人得<a href=\"/remen/fayan.html\" class=\"keylink\" target=\"_blank\">法眼</a>净。有一千人发无上道心。九千三百诸天同发<a href=\"/remen/putixin.html\" class=\"keylink\" target=\"_blank\">菩提心</a>。尔时尊胜及一切他方来会菩萨摩诃萨。及阇婆遮夜叉王。并一切大众诸天世人。及乾闼婆阿修罗等。闻佛所说。<a href=\"/remen/huanxi.html\" class=\"keylink\" target=\"_blank\">欢喜</a>奉行</p><p>尊胜菩萨所问一切诸法入无量陀罗尼门经</p><p>尔时三千日月诸天王。诸龙王。诸阿须伦王。主天地大鬼神及天魔王。火神王山神王树神王诸神王。即于佛前叉手作礼。奉行诵此咒者。我日日往供养。便不横死。一切诸恶皆不得便。持是咒所在处。诸天王诸须伦王诸大鬼将军。皆共敬护承事之。学是咒者自致作佛(尔时已下五纸丹藏皆无)</p><p>阇梨摩诃阇梨阇罗尼优佉目佉沙波提摩诃沙波提</p><p><a href=\"/remen/shouchi.html\" class=\"keylink\" target=\"_blank\">受持</a>是句咒讽读诵。识七世生宿命。受持者。一切浮陀鬼神若人非人不得娆近。毒蛇不敢螫。毒药自然除。刀亦不能伤。王亦不敢害。梵亦不嗔之。七十亿佛所说。犯是咒者当犯重罪。复有菩萨<a href=\"/remen/mile.html\" class=\"keylink\" target=\"_blank\">弥勒</a>等八十人。我亦当说是持句咒</p><p>阿知和知吒佉吒罗罗理弥驴留弥善梨提梨</p><p>受是持句咒讽诵读。识十四世宿命。是持句咒八十四亿佛所说。犯是咒当获重罪</p><p>阿知和知那知鸠那知提梨沙罗波提阿那波提波那提迦和尼摩诃迦和尼</p><p>受是持句咒讽诵读。识无数世宿命。受持者。一切浮陀鬼神若人非人不敢娆近。毒蛇不敢螫。毒药自然除。刀亦不能伤。王亦不敢害。梵亦不嗔之。是持句咒无数亿佛所说。犯是咒者当获重罪</p><p>是持句咒。咒于枯树令生华叶。百病消除自然安隐。辟除凶害。南无佛令我所咒皆得从愿。佛说陀邻尼钵</p><p>闻如是。一时佛在舍卫只桓给饭孤独精舍</p><p>阇离摩诃阇离阇兰尼惰绮目低三波提摩诃三波提</p><p>受持讽诵读。识七世生宿命。是陀邻尼钵。七十七亿佛所说</p><p>頞[革*氐]拔[革*氐][打-丁+贰]吒吱叉离勒吱罗岚弥楼岚弥醯离弥离鞮离</p><p>是陀邻尼钵。奉持讽诵读。识十四世先死宿命。是陀邻尼钵。八万四千亿佛所说</p><p>頞鞮拔鞮涅[革*氐]鸠涅鞮铁离莎罗波提安那波提那那波提迦偷呢摩诃迦偷呢</p><p>受是陀邻尼钵。持讽诵读。识无央数世生宿命。不可称计亿佛所说</p><p>阇离摩诃阇离阇利泥阿踦摩踦婆婆帝摩诃娑婆帝娑慢帝摩诃娑慢帝</p><p>能自忆念七世生事。此陀罗尼句。七十七亿诸佛所说</p><p>阿智婆智那智究那智阿[少/兔]婆帝婆帝婆帝迦赐摩诃迦赐赴陀摩诃赴陀赴赴陀赴奢婆帝</p><p>能自亿念十二世生事。阿难。此咒是八十二亿诸佛所说</p><p>阿踦摩踦那踦那祈尼那伽娑离娑罗尼离阇醯离阇醯罗婆帝禅帝离禅帝罗婆帝</p><p>能自忆念十三世事。阿难。此陀罗尼句。九十九亿诸佛所说</p><p>阿智那智仇那智踔踦踔茶踦楼楼弥醯离毗离疋离</p><p>能自忆念十四世事。阿难。此咒是九十九亿诸佛所说。是陀罗尼句者。我等常当守护是人。尔时世尊便说偈言</p><p>是陀罗尼经诸佛先已说</p><p>我今亦演畅<a href=\"/remen/154932.html\" class=\"keylink\" target=\"_blank\">饶益</a>众生故</p><p>若人闻此咒广生信乐心</p><p>能忆念前世至于十四生</p><p>人有信乐心闻持如此咒</p><p>其所住来处不遭诸厄难</p><p>无有人非人鸠槃富单那</p><p>能为作恼患诵持此咒故</p><p>不为刀所伤毒亦不能害</p><p>不为他所杀诵持此咒故</p><p>天魔王波旬欲界中特尊</p><p>不能作留难诵持此咒故</p><p>父母及兄弟眷属及亲友</p><p>不逢诸衰祸诵持此咒故</p><p>于百千亿劫造作不善业</p><p>七日能令净诵持此咒故</p><p>菩萨于亿劫积集诸福德</p><p>七日能令胜诵持此咒故</p><p>四大天王等护世间四方</p><p>拘毗罗提头博叉毗楼茶</p><p>大臣诸眷属欢喜而称赞</p><p>恭敬常守护诵持此咒故</p><p>安隐嘱累满具足王如来绀琉璃具足王如来劝助众善具足王如来无忧德具足王如来药师具足王如来莲华具足王如来算择合会具足王如来解散一切缚具足王如来持八佛名</p><p>疾得无上道亿劫阿僧祇</p><p>行恶悉消除速得明解教</p><p>飞行到诸刹疾得泥洹道</p><p>南无<a href=\"/remen/fotuo.html\" class=\"keylink\" target=\"_blank\">佛陀</a>南无达摩南无僧伽南无摩呵梨师毗阇罗阇譪屈陀建陀娑满驮跋阇逻翅陀建崛茶誓茶遮利遮利摩诃遮利哹摩利哹摩勒翅悉耽鞞阇鞞阿阇鞞匊究匊匊翅萨婆陀罗尼翅阿扇提摩俱梨摩诣呼弥呼弥呼摩呼摩娑祸呵</p><p>过去无量诸佛所说。未来弥勒贤劫菩萨亦当宣说。善治四大增损。亦治心内四百四病。亦治<a href=\"/remen/yezhang.html\" class=\"keylink\" target=\"_blank\">业障</a>犯戒诸恶永尽</p><p>尊胜菩萨陀罗尼经一卷</p><p>尊胜菩萨所问经译师传</p><p>开元录云。高齐之代。有居士万天懿。本姓拓(音托)跋氏。北岱云中人也。魏分十姓。因为万(音木)俟(音其)氏。世居洛阳。故复为河南人(题云<a href=\"/remen/tianzhu.html\" class=\"keylink\" target=\"_blank\">天竺</a>者非)。后单称万氏焉。懿少曾出家。师<a href=\"/remen/poluomen.html\" class=\"keylink\" target=\"_blank\">婆罗门</a>。而聪慧有志力。善梵书梵语。兼工咒术。由是应召得预翻传之数。以武成帝湛河清年中。于邺都自译尊胜菩萨所问经一部。广行于世矣(与无崖际持经同本)</p></div>"
}]