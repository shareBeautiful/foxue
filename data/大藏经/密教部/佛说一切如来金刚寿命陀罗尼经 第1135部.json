[{
    "title": "佛说一切如来金刚寿命陀罗尼经 第1135部",
    "author": "沙门不空 译",
    "html": "<div class=\"B1_text\"><p>佛说一切如来金刚<a href=\"/remen/shouming.html\" class=\"keylink\" target=\"_blank\">寿命</a>陀罗尼经</p><p>开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>不空奉诏译</p><p>如是我闻。一时佛在殑伽河侧。与诸<a href=\"/remen/biqiu.html\" class=\"keylink\" target=\"_blank\">比丘</a>及大菩萨无量<a href=\"/remen/tianren.html\" class=\"keylink\" target=\"_blank\">天人</a>大众俱。尔时<a href=\"/remen/shizun.html\" class=\"keylink\" target=\"_blank\">世尊</a>告毗沙门等四天王言。有四种法甚可怖畏。若男若女童男童女。一切有情无能免者。所谓生老病死。于中一法最为遍恼。难可对治。所谓死怖。我愍是故说对治法。尔时四天王白佛言。世尊我于今日为获大利。唯愿世尊为<a href=\"/remen/zhongsheng.html\" class=\"keylink\" target=\"_blank\">众生</a>故宣说是法。尔时世尊面向东方。弹指召集一切如来。作是誓言。所有十方一切如来应正等觉。为众生故。证<a href=\"/remen/puti.html\" class=\"keylink\" target=\"_blank\">菩提</a>者咸皆助我。令我以一切如来威神力故。悉令一切众生转非命业。使增寿命。我昔未为众生转此法轮。于今方转。能令众生寿命色力皆得成就无夭死怖。如是南西北方四维上下。召集惊告亦复如是。尔时十方尽佛眼所到。若干世界一切如来皆悉赴集。遍满<a href=\"/remen/xukong.html\" class=\"keylink\" target=\"_blank\">虚空</a>数如微尘。尔时一切诸佛为加持故。异口同音。即说一切如来金刚寿命陀罗尼曰</p><p>怛胵他(一)者犁(二)者攞者犁(三)弥娜知萨嚩 (二合)萨底(二合)稽(四)斫讫浪(二合)蘖南(五)钵啰(二合)舍满都萨婆路誐(六)萨婆萨怛嚩(二合)南(七)阿娜[齿*束](八)俱娜[齿*来](九)遮[口*(隶-木+士)]遮[口*(隶-木+士)](十)系么浇(牛矫反)哩(十一)系么儞铲尼(十二)系么尸弃(十三)矫啰微(十四)矫啰迷(十五)系俱啰微(十六)信啰[口*犁](十七)俱么底(十八)微舍么抳(十九)戍戍毗嚩(二十)阿者犁(二十一)弥者犁(二十二)么尾览么(二十三)户毛户毛(二十四)唵(二十五)么折啰谕师(某甲二十六)萨嚩诃</p><p>尔时十方佛所。一切执金刚菩萨异口同音亦说延命陀罗尼曰</p><p>吽(引)吽(引)尸弃萨嚩(二合引)诃(引)</p><p>如是一切如来及十方执金刚菩萨。说是陀罗尼已隐而不现</p><p>尔时毗沙门天王白佛言。我亦以佛神力。为一切众生加持护念。除非命故说陀罗尼</p><p>始尾(二合下同)帝(一)始尾怛犁(二)栗利</p><p>尔时毗楼勒叉天王又白佛言。我亦以佛神力。为多众生除夭命故。说陀啰尼</p><p>摩登霓(一)摩登儗尼(二)输么输么谋(三)</p><p>尔时提头赖吒天王亦白佛言。我亦为诸众生。除死怖故说陀罗尼</p><p>者[口*礼]者[口*礼](一)者啰[口*犁]</p><p>尔时毗楼博叉天王亦白佛言。我亦以佛神力故。令一切众生除非命故说陀罗尼</p><p>未临(一)么么么</p><p>佛告四天王言。若有读诵此经。日日<a href=\"/remen/shouchi.html\" class=\"keylink\" target=\"_blank\">受持</a>乃至一遍。当敬彼善男子善女人。应如佛想终不堕三恶道定增寿命。若人每日。为一切众生转读此经。终无夭死短命之怖。亦无恶梦魇魅咒。咀恶形罗刹鬼神之怖。亦不为水火兵毒之所伤害。一切诸佛菩萨摄受护念其处。亦为佛所护持。尔时世尊说是经已。毗沙门天王等一切大众。皆大<a href=\"/remen/huanxi.html\" class=\"keylink\" target=\"_blank\">欢喜</a>信受奉行</p><p>佛说一切如来金刚寿命陀罗尼经</p></div>"
}]