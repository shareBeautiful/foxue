[{
    "title": "瑜伽集要救阿难陀罗尼焰口轨仪经 第1318部",
    "author": "沙门不空 译",
    "html": "<div class=\"B1_text\"><p>瑜伽集要救阿难陀罗尼焰口轨仪经</p><p>唐<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>不空奉诏译</p><p>尔时<a href=\"/remen/shizun.html\" class=\"keylink\" target=\"_blank\">世尊</a>。在迦罗城尼俱律那僧伽蓝所。与诸<a href=\"/remen/biqiu.html\" class=\"keylink\" target=\"_blank\">比丘</a>并诸菩萨无数众会。前后围绕而为<a href=\"/remen/shuofa.html\" class=\"keylink\" target=\"_blank\">说法</a>。尔时阿难独居静处念所受法。即于其夜三更已后。见一饿鬼名曰焰口。其形丑陋身体枯瘦。口中火然咽如针锋。头发髼乱牙爪长利。甚可怖畏。住阿难前白阿难言。汝却后三日命将欲尽。即便生于饿鬼之中。是时阿难闻此语已。心生惶怖问饿鬼言。大士若我死后生饿鬼者。我今行何方便得免斯苦。尔时饿鬼白阿难。言汝于来日晨。朝若能<a href=\"/remen/bushi.html\" class=\"keylink\" target=\"_blank\">布施</a>百千那由他恒河沙数饿鬼饮食。并余无量<a href=\"/remen/poluomen.html\" class=\"keylink\" target=\"_blank\">婆罗门</a>仙阎罗所司业道冥官。及诸鬼神先亡久远等所食饮食。如摩伽陀国所用之斛。各施七七斛饮食。并为我等<a href=\"/remen/gongyang.html\" class=\"keylink\" target=\"_blank\">供养</a><a href=\"/remen/sanbao.html\" class=\"keylink\" target=\"_blank\">三宝</a>。汝得增寿。令我等辈离饿鬼苦得生天上。阿难见此焰口饿鬼。身形羸瘦枯燋极丑。口中火然其咽如针。头发髼乱毛爪长利。又闻苦语甚大惊怖身毛皆竖。即至晨朝从座而起。往至佛所右绕三匝。顶<a href=\"/remen/lifo.html\" class=\"keylink\" target=\"_blank\">礼佛</a>足身体战栗而白佛言。大悲世尊愿救我苦。所以者何昨夜三更。经行静处念所受法。见焰口鬼而语我言。汝过三日必当命尽生饿鬼中。我问鬼言云何令我得免斯苦。饿鬼答言汝若能施百千万亿那由他恒河沙数无量饿鬼。婆罗门仙阎罗所司业道冥官。及诸鬼神侍从眷属。先亡久远。平等普施饿鬼饮食。汝等增寿白言世尊云何能办无量饮食充足。佛告阿难汝今勿怖。我念过去<a href=\"/remen/wuliangjie.html\" class=\"keylink\" target=\"_blank\">无量劫</a>中曾作婆罗门时。于<a href=\"/remen/gsyps.html\" class=\"keylink\" target=\"_blank\">观世音菩萨</a>摩诃萨边。受得陀罗尼名曰无量威德<a href=\"/remen/zizai.html\" class=\"keylink\" target=\"_blank\">自在</a>光明如来陀罗尼法。佛告阿难。汝若善能作此陀罗尼法加持七遍。能令一食变成种种<a href=\"/remen/ganlu.html\" class=\"keylink\" target=\"_blank\">甘露</a>饮食。即能充足百千俱胝那由他恒河沙数一切饿鬼。婆罗门仙异类鬼神。上妙饮食皆得饱满。如是等众。一一各得摩伽陀国所用之斛。此食此水量同法界食之无尽。皆获圣果<a href=\"/remen/jietuo.html\" class=\"keylink\" target=\"_blank\">解脱</a>苦身。佛告阿难汝今<a href=\"/remen/shouchi.html\" class=\"keylink\" target=\"_blank\">受持</a>此陀罗尼法。令汝福德<a href=\"/remen/shouming.html\" class=\"keylink\" target=\"_blank\">寿命</a>增长。饿鬼生天及生<a href=\"/remen/jingtu.html\" class=\"keylink\" target=\"_blank\">净土</a>受人天身能。令施主转障消灾延年益寿。现招胜福当证<a href=\"/remen/puti.html\" class=\"keylink\" target=\"_blank\">菩提</a>。发广大心普为有情。积劫已来多生父母。列宿天曹幽司地府。焰摩鬼界蜫微蠢动一切含灵普设无遮广大供养。悉来赴会。乘佛威光洗涤身田。获斯胜利受人天乐。唯愿诸佛<a href=\"/remen/banruo.html\" class=\"keylink\" target=\"_blank\">般若</a>菩萨金刚天等。及诸业道无量圣贤。以<a href=\"/remen/wuyuan.html\" class=\"keylink\" target=\"_blank\">无缘</a>慈证我所行。是故我等为欲满足弘誓愿故。欲为弘护令济有情无退失故。为摧诸业令清净故。为欲<a href=\"/remen/jingjin.html\" class=\"keylink\" target=\"_blank\">精进</a>求无上道速成就故。为欲拔济恶道<a href=\"/remen/zhongsheng.html\" class=\"keylink\" target=\"_blank\">众生</a>。永抛<a href=\"/remen/kuhai.html\" class=\"keylink\" target=\"_blank\">苦海</a>登<a href=\"/remen/bian.html\" class=\"keylink\" target=\"_blank\">彼岸</a>故。如经所说无边世界<a href=\"/remen/liudao.html\" class=\"keylink\" target=\"_blank\">六道</a>四生。其中所有为于主宰统领上首之者。皆是住不可思议解脱菩萨慈悲誓愿。分形布影示现<a href=\"/remen/huashen.html\" class=\"keylink\" target=\"_blank\">化身</a>。在六道中同类受苦。设于方便不被<a href=\"/remen/fannao.html\" class=\"keylink\" target=\"_blank\">烦恼</a>随烦恼坏。分别诸业令发道意。常自克责悔身造作。调伏<a href=\"/remen/jiaohua.html\" class=\"keylink\" target=\"_blank\">教化</a>一切众生。为大导师摧灭三涂。净诸业道断截爱流。不舍<a href=\"/remen/xingyuan.html\" class=\"keylink\" target=\"_blank\">行愿</a>处于苦海为善知识。成熟利乐一切有情证大<a href=\"/remen/niepan.html\" class=\"keylink\" target=\"_blank\">涅槃</a>。若有施主深信大乘渴仰瑜伽。愿乐见闻陀罗尼藏甘露法门。为诸有情兴拔济心。殷勤称赞舍大财宝。三请于师方许檀法。平等一如离怨憎想。常行布施无有悔恨。亲近善友勇猛精进。无有怯弱至求大道。称赞三宝抚育<a href=\"/remen/shengming.html\" class=\"keylink\" target=\"_blank\">生命</a>。方便拔济皆令解脱。不以恶求而养身命。常自利他。彼善男子是真善友。行菩萨行。普为三涂诸恶趣中。一切饿鬼焰魔王等。婆罗门仙<a href=\"/remen/xukong.html\" class=\"keylink\" target=\"_blank\">虚空</a>诸天。释梵四王列宿天曹。龙神八部日月须弥。修罗外道六欲魔众。水火风空山林窟穴。舍宅宫殿伽蓝。大地江河流泉浴池。庙宇吉凶游行神众。抄录<a href=\"/remen/shane.html\" class=\"keylink\" target=\"_blank\">善恶</a><a href=\"/remen/shentong.html\" class=\"keylink\" target=\"_blank\">神通</a>无碍。毛羽飞空水族游鳞。披毛角类蠢动含灵。旷野游魂鞭尸苦涩。多生冤恨相系未免。历劫怨魂负于财命。亡过僧尼未<a href=\"/remen/zhengguo.html\" class=\"keylink\" target=\"_blank\">证果</a>者。多生父母眷属亲戚。乘如来教得出三涂。无量<a href=\"/remen/diyu.html\" class=\"keylink\" target=\"_blank\">地狱</a>发<a href=\"/remen/putixin.html\" class=\"keylink\" target=\"_blank\">菩提心</a>。各愿放舍解脱冤结。递相赞念如父母想。到此道场证知护念心怀踊跃。如优昙花甚难可值。由自造作处于人间。识情难定多随妄起。积为苦源未获圣果。旋生过患。又复依王水土住佛慈光。常思曩缘犹怀今果。日夜克责何报殊私。或为眷属亲戚父母几曾翻覆颠倒攀缘。改形换面岂将便识。唯愿今日承斯<a href=\"/remen/foli.html\" class=\"keylink\" target=\"_blank\">佛力</a>。驾逈飞空到此道场。慈光拂体各随形类。忏涤尘尤发菩提心纳斯供养。佛告阿难若欲受持施食之法。须依瑜伽甚深<a href=\"/remen/sanmei.html\" class=\"keylink\" target=\"_blank\">三昧</a>阿阇梨法。若乐<a href=\"/remen/xiuxing.html\" class=\"keylink\" target=\"_blank\">修行</a>者。应从瑜伽阿阇梨。学发无上大菩提心。受三昧戒入大曼拏罗得灌顶者。然许受之受大毗卢遮那如来五智灌顶。绍阿阇梨位。方可传教也。若不尔者递不相许。设尔修行自招殃咎。成盗法罪终无功效。若受灌顶依于师教。修习瑜伽威仪法式。善能分别了达<a href=\"/remen/faxiang.html\" class=\"keylink\" target=\"_blank\">法相</a>。故名三藏阿阇梨。方得传斯教也。若欲作法先自护持<a href=\"/remen/dizi.html\" class=\"keylink\" target=\"_blank\">弟子</a>亦尔。定知日已选择净地。精华大舍间静园林。鬼神爱乐流泉浴池。江河山泽福德之地。堂舍亦得。<a href=\"/remen/rufa.html\" class=\"keylink\" target=\"_blank\">如法</a>涂摩用香水泥。随施主力方圆大小。四角竖幖如法<a href=\"/remen/zhuangyan.html\" class=\"keylink\" target=\"_blank\">庄严</a>。用五色彩安火焰珠。又于珠内安置佛顶大悲随求尊胜。东北佛顶。东南大悲。西南随求。西北尊胜。又于四柱如法庄严。殊特妙好名吉祥幢。令百由旬无诸衰患即成结界。风吹影拂土散水沾。罪障消亡获大福利。眼见耳闻普皆利济。次复周围悬缯旛盖。宝扇白拂布列位。次其于(坛法圣众位次别在教文从师禀受)阿伽香水妙花灯涂。饮食汤药种种果味及余物等。以法净除勿令触秽。庄严若了手执香炉。右绕道场遍以观照。不周备处重添安排。庄严事毕与诸弟子。香汤洗浴着新净衣。出外中庭如法扫洒。香泥涂地如法庄严。名三昧耶坛(是与弟子及鬼神<a href=\"/remen/shoujie.html\" class=\"keylink\" target=\"_blank\">受戒</a>坛也)于道场外敷净荐褥。严整威仪作礼三拜。面东胡跪手执香炉。作启请法</p><p>启告十方一切诸佛般若菩萨金刚天等。及诸业道无量圣贤。我今以大慈悲。乘佛神力。召请十方尽虚空界三涂地狱诸恶趣中。旷劫饥虚一切饿鬼。阎罗诸司天曹地府。业道冥官婆罗门仙。久远先亡旷野冥灵。虚空诸天及诸眷属异类鬼神。唯愿诸佛般若菩萨金刚天等无量圣贤及诸业道。愿赐威光悲增护念。普愿十方尽虚空界天曹地府业道冥官。无量饿鬼多生父母。先亡久远婆罗门仙。一切冤结负于财命。种种类族异类鬼神各及眷属。乘如来力。于晨朝时(日没时亥时诸天众<a href=\"/remen/huanxi.html\" class=\"keylink\" target=\"_blank\">欢喜</a>降临作法验尔)决定降临。得受如来上妙法味清净甘露。饮食充足滋润身田。福德<a href=\"/remen/zhihui.html\" class=\"keylink\" target=\"_blank\">智慧</a>发菩□□永离邪行归依三宝。行大慈心利益有情。求无上道不受<a href=\"/remen/lunhui.html\" class=\"keylink\" target=\"_blank\">轮回</a>诸恶苦果。常生善家离诸怖畏。身常清净证无上道。如是三白启告已竟。即以香华灯涂运心。供养诸佛般若菩萨金刚天等。无量圣贤及诸业道。唯愿慈悲降临摄受。微分供养礼三拜已。承迎圣众入于坛内。右绕三市还复面东作礼圣众。即以香华灯涂种种<a href=\"/remen/fashi.html\" class=\"keylink\" target=\"_blank\">法事</a>供养次即发露己身所有罪咎<a href=\"/remen/chanhui.html\" class=\"keylink\" target=\"_blank\">忏悔</a>已竟。还礼圣众。即以涂香戒度涂掌(运心入观)方可作法。次结破地狱印。二羽金刚拳。檀慧而相钩。进力竖侧合。心想开地狱。三诵三掣开。<a href=\"/remen/zhenyan.html\" class=\"keylink\" target=\"_blank\">真言</a>曰</p><p>娜谟阿瑟吒(二合)试帝南三弭也(二合)三没驮俱胝南唵(引)惹[宁*也](二合)曩嚩婆细地哩地哩吽</p><p>由此印咒威力故。所有诸趣地狱之门。随此印咒豁然自开</p><p>次结召请饿鬼印。左羽作<a href=\"/remen/wuwei.html\" class=\"keylink\" target=\"_blank\">无畏</a>相。右羽向前竖。四度微曲进度钩召。真言曰</p><p>唵(引)[口*尔]曩[口*尔]迦曀呬曳(二合)呬娑嚩(二合)贺</p><p>既召请已。普皆云集。以愍念心赞叹慰喻。令欢喜已渴仰于法</p><p>次结召罪印。二羽金刚缚。忍愿伸如针。进力曲如钩。召罪真言曰</p><p>唵(引)萨嚩播跛羯哩洒(二合)拏尾戍驮曩嚩日啰(二合)萨怛嚩(二合)三摩耶吽弱(入声)</p><p>次结摧罪印八度内相叉忍愿如前竖摧罪真言曰</p><p>唵嚩日啰(二合)播抳尾娑普(二合)吒耶(一)萨嚩播野满驮曩[宁*也](二)钵啰(二合)谟乞叉(二合)耶(三)萨嚩播耶誐底毗药(二合四)萨嚩萨怛嚩(二合五)萨嚩怛他誐多(六)嚩日啰(二合)三摩耶(七)吽(八)怛啰(二合)吒(九)</p><p>次结定业印二羽金刚掌进力屈二节禅智押二度净业真言曰</p><p>唵嚩日啰(二合)羯么(一)尾戍驮野(二)萨嚩嚩啰拏儞(三)母驮萨底曳(二合)曩(四)三摩耶吽(五)</p><p>次结忏悔灭罪印</p><p>二羽金刚缚进力屈二节禅智押二度忏悔真言曰</p><p>唵萨嚩播跛(一)尾娑普(二合)吒(二)那贺曩(三)嚩日啰(二合)野(四)娑嚩(二合)贺</p><p>诸<a href=\"/remen/fozi.html\" class=\"keylink\" target=\"_blank\">佛子</a>等既忏悔已</p><p>百劫积集罪一念顿荡除如火焚枯草灭尽无有余</p><p>次结妙色身如来施甘露印即以左羽转腕向前。力智作声施甘露真言曰</p><p>曩谟素噜播耶(一)怛他誐哆野(二)怛儞也(二合)他唵(引四)素噜素噜(五)钵啰(二合)素噜(六)钵啰(二合)素噜(七)娑嚩(二合)贺(八)</p><p>诵真言时。想于忍愿上有一鑁字。流出般若甘露法水。弹洒空中。一切饿鬼异类鬼神普得清凉。猛火息灭。身田润泽离饥渴想</p><p>次结开咽喉印。左羽想持莲花。右羽忍禅弹作声。随诵而弹之。开咽喉真言曰</p><p>曩谟婆誐嚩帝(一)尾补攞誐怛啰(二合)野(二)怛他誐多野(三)</p><p>语诸佛子。今与汝等作印咒已。咽喉自开。通达无碍离诸障难</p><p>诸佛子等。我今为汝称赞如来吉祥名号。能令汝等永离三涂八难之苦。常为如来真净弟子</p><p>南无宝胜如来(若有大众一时为称)</p><p>诸佛子等。若闻宝胜如来名号。能令汝等尘劳业火悉皆消灭</p><p>南无离怖畏如来(准前为称下皆例此)</p><p>诸佛子等。若闻离怖畏如来名号。能令汝等常得安乐。永离惊怖清净快乐</p><p>南无广博身如来</p><p>诸佛子等。若闻广博身如来名号。能令汝等饿鬼针咽业火停烧清凉通达。所受饮食得甘露味</p><p>南无妙色身如来</p><p>诸佛子等。若闻妙色身如来名号。能令汝等不受丑陋。诸根具足相好<a href=\"/remen/yuanman.html\" class=\"keylink\" target=\"_blank\">圆满</a>殊胜端严。天上人间最为第一</p><p>南无多宝如来</p><p>诸佛子等。若闻多宝如来名号。能令汝等具足财宝。称意所须受用无尽</p><p>南无阿弥陀如来</p><p>诸佛子等。若闻阿弥陀如来名号。能令汝等<a href=\"/remen/wangsheng.html\" class=\"keylink\" target=\"_blank\">往生</a>西方<a href=\"/remen/jileshijie.html\" class=\"keylink\" target=\"_blank\">极乐世界</a>。莲花化生入不退地</p><p>南无<a href=\"/remen/shijian.html\" class=\"keylink\" target=\"_blank\">世间</a>广大威德自在光明如来</p><p>诸佛子等。若闻世间广大威德自在光明如来名号。能令汝等获得五种<a href=\"/remen/gongde.html\" class=\"keylink\" target=\"_blank\">功德</a>。一者于诸世间最为第一。二者得菩萨目端严殊胜。三者威德广大超过一切外道天魔。如日照世。显于大海。功德巍巍。四者得大自在所向如意。似鸟飞空而无阻碍。五者得大坚固智慧光明。身心明彻如琉璃珠。诸佛子等。此七如来以誓愿力。拔济众生永离烦恼。脱三涂苦安隐常乐。一称其名千生离苦证无上道</p><p>次与汝等归命三宝</p><p>归依佛两足尊归依法离欲尊归依僧众中尊(三说)</p><p>汝等佛子归依佛竟归依法竟归依僧竟(三说)</p><p>汝依三宝故如法坚护持</p><p>次为汝等发菩提心。汝等谛听。作金刚掌忍愿如莲叶。以印心上。真言曰</p><p>唵(引)冒地唧多(一)母怛跛(二合二)娜野弭(三)</p><p>今为汝等发菩提心竟</p><p>诸佛子等当知。菩提心者从大悲起。<a href=\"/remen/chengfo.html\" class=\"keylink\" target=\"_blank\">成佛</a>正因智慧根本。能破无明烦恼恶业不被染坏</p><p>次为汝等受三昧耶戒印。以二羽缚忍愿申如针。真言曰</p><p>唵(引)三昧耶萨怛鑁(二合)</p><p>今为汝等受三昧耶戒竟。从今已去。能令汝等。入如来位。是真佛子。从法化生得<a href=\"/remen/fofa.html\" class=\"keylink\" target=\"_blank\">佛法</a>分</p><p>次结无量威德自在光明如来印左羽想持器。右羽弹忍禅。想于左羽掌中有一鑁字。流出种种无量甘露法食。即诵施食真言曰</p><p>唵(引)萨嚩怛他誐多(一)嚩路枳帝鑁(二)婆啰婆啰(三)三婆啰三婆啰(四)吽(五)</p><p>语诸佛子。今与汝等作印咒已。变此一食为无量食。大如须弥。量同法界终无能尽</p><p>复以前印诵此真言曰</p><p>曩谟三满多没驮喃鑁(一)</p><p>语诸佛子。今与汝等作印咒已。由此印咒加持威力。想于印中流出甘露成于乳海。流注法界普济汝等一切有情。充足饱满。是时<a href=\"/remen/xingzhe.html\" class=\"keylink\" target=\"_blank\">行者</a>即以右羽持甘露器。面向东立泻于坛前(或净地上或大石上或所净瓦盆亦名<a href=\"/remen/menglanpen.html\" class=\"keylink\" target=\"_blank\">盂兰盆</a>生台亦得)或泉池江海长流水中。不得泻于石榴桃树之下。鬼神惧怕不得食之。若圣众坛中明王诸天。若施饮食(置生台上是本法也)若供养诸佛圣众。于上五更晨朝日出是供养时。若鬼神法当于人定子时亦得(人定最上)本阿阇梨法。若于斋时尽于一日。但加持饮食水等布施。飞空鸟兽水族之类。不拣时节但用施之。若作饿鬼施食之法当于亥时是施食时。若于斋时施饿鬼食者。徒设功劳终无效也。不是时节妄生虚诳。鬼神不得食也。不从师受自招殃咎。成盗法罪</p><p>诸佛子等。虽复方以类聚。勿以嗔恨。然我所施一切无碍。无高无下平等普遍不择冤亲。今日勿得以贵轻贱。倚强凌弱拥遏孤幼。令不得食。使不均平。越佛慈济。必须互相爱念。犹如父母一子之想。语诸佛子。汝等各有父母兄弟姊妹妻子眷属善友亲戚。或有事缘来不得者。汝等佛子慈悲爱念。各各赉持饮食钱财物等。递相布施充足饱满。无有乏少令发道意。永离三涂长越四流。当舍此身速超<a href=\"/remen/daoguo.html\" class=\"keylink\" target=\"_blank\">道果</a>。又为汝等将此净食分为三分。一施水族令获人空。二施毛群令获法寂。三施他方禀识陶形。悉令充足获无生忍</p><p>次结普供养印作金刚合掌置印当心真言</p><p>唵(引)誐誐曩三婆嚩嚩日啰(二合)斛</p><p>诸佛子等从来所受饮食。皆是人间贩鬻生命。酒脯钱财血肉腥膻荤辛臭秽。虽复受得如是饮食。譬如毒药损坏于身。但增苦本。沉沦苦海。无解脱时。我某甲依如来教精诚罄舍。设此无遮广大<a href=\"/remen/fahui.html\" class=\"keylink\" target=\"_blank\">法会</a>。汝等今日遇兹胜善戒品沾身。于过去世广事诸佛。亲近善友供养三宝。由此<a href=\"/remen/yinyuan1.html\" class=\"keylink\" target=\"_blank\">因缘</a>值善知识发菩提心。誓愿成佛不求余果。先得道者递相度脱。又愿汝等昼夜恒常。拥护于我满成所愿。以此施食所生功德。普将回施法界有情。共诸有情同将此福。尽皆回施无上菩提一切智智。勿招余果愿速成佛</p><p>次结奉送印。二羽金刚拳。进力二相钩。随诵而掣开。金刚解脱真言曰</p><p>唵(引)嚩日啰(二合)穆乞叉(二合)穆</p><p>佛告阿难若当来世。苾刍苾刍尼乌波索迦乌波斯迦。每于晨朝或于斋时及一切时。常以此法及诸真言七如来名。加持饮食施诸饿鬼等修行行者当于斋时及一切时。为诸饿鬼及余鬼神出于饮食盛净器内。候于人定加持。布施无量饿鬼及余鬼神(一切时者但有净食未曾受用留取布施)便能具足无量福德。则同供养百千俱胝如来功德等无差别。寿命延长增益色力善根具足。一切非人夜叉罗刹。诸恶鬼神不敢侵害。又能成就无量威德。若欲能施诸饿鬼等婆罗门仙阎罗所司业道冥官及诸鬼神先亡久远等。以净饮食满盛一器。作前印咒投于净流水中。如是作已即为天仙美妙饮食。供养俱胝恒河沙数饿鬼婆罗门仙阎罗所司业道冥官及诸鬼神先亡久远等。得加持食印咒威力。各成就根本所愿诸善功德。各各同时发誓愿言。咒愿施主寿命延长福德安乐。又令其人心所见闻。正解清净具足善根。速证无上正等菩提。又同供养百千恒河沙如来功德等无有异。一切冤仇不能侵害。若苾刍苾刍尼乌波索迦乌波斯迦。若欲供养佛法僧宝。应以香花灯涂上妙饮食。以前印咒加持奉献。诸佛菩萨一切贤圣欢喜赞叹种种功德。恒为诸佛忆念称赞。诸天善神常来拥护。是人即为满足檀波罗蜜。佛告阿难汝随我语。如法修行广宣流布。令诸短命薄福众生。普得见闻常修此法。寿命延长福德增长。是时佛说为阿难及救拔焰口饿鬼一切众生陀罗尼经。以是名字汝当奉持。一切大众及阿难等。闻佛所说一心信受欢喜奉行</p><p>瑜伽集要救阿难陀罗尼焰口轨仪经</p></div>"
}]