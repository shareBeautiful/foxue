[{
    "title": "念诵结护法普通诸部 第904部",
    "author": "金刚智",
    "html": "<div class=\"B1_text\"><p>念诵结<a href=\"/remen/hufa.html\" class=\"keylink\" target=\"_blank\">护法</a>普通诸部</p><p><a href=\"/remen/sanzang.html\" class=\"keylink\" target=\"_blank\">三藏</a>金刚智授与灌顶<a href=\"/remen/dizi.html\" class=\"keylink\" target=\"_blank\">弟子</a></p><p>凡欲念诵。先须护身结界澄想。观察本尊圣者。起慈悲心愍念有情。发大誓愿<a href=\"/remen/huixiang.html\" class=\"keylink\" target=\"_blank\">回向</a><a href=\"/remen/puti.html\" class=\"keylink\" target=\"_blank\">菩提</a>。方可念诵(如经所说初后皆用)</p><p>若初入道场先结<a href=\"/remen/sanmei.html\" class=\"keylink\" target=\"_blank\">三昧</a>耶</p><p>安自身顶上遍礼十方佛</p><p>三世大慈尊所集诸善根</p><p>合掌尽<a href=\"/remen/suixi.html\" class=\"keylink\" target=\"_blank\">随喜</a></p><p>唵嚩日罗钵娜么微(入)</p><p>如是依法结护已。若有阙犯三昧耶。密持苏摩金刚言。<a href=\"/remen/chanhui.html\" class=\"keylink\" target=\"_blank\">忏悔</a>时中诸过咎</p><p>曩莫悉哩也地尾迦南萨嚩怛他俄多南阿(引)含(去)尾罗耳尾罗耳摩诃斫羯罗嚩日哩萨哆萨哆莎罗帝莎罗帝怛罗曳怛罗曳尾驮么儞三畔惹儞怛罗么底悉驮阿讫哩曳窒哩焰莎嚩贺</p><p>佛部三昧耶契</p><p>二羽侧相合忍戒檀相拄</p><p>进力附忍愿禅智屈申附</p><p>当想释迦尊分明在其所</p><p>结已顶开散诵此密言曰</p><p>唵怛他蘖都嗢婆嚩耶莎嚩诃</p><p>念诵已安于顶想。此印成时。即是如来。应正等觉。三十二相。八十种好。具足<a href=\"/remen/zhuangyan.html\" class=\"keylink\" target=\"_blank\">庄严</a>。处宝莲花。师子之座。令自心眼。分明想见。一切如来。在于顶会。莲花部三昧耶契</p><p>檀慧二俱合禅智头相拄</p><p>十度若敷莲当如观<a href=\"/remen/zizai.html\" class=\"keylink\" target=\"_blank\">自在</a></p><p>想之居顶右应作如是观</p><p>诵此密言曰</p><p>唵钵头暮嗢婆嚩耶莎嚩诃</p><p>念诵已安于顶右。即令心眼想见观自在菩萨。身相<a href=\"/remen/yuanman.html\" class=\"keylink\" target=\"_blank\">圆满</a>。作红赤色。天冠花鬘。众宝璎珞。具足庄严。冠中化佛。坐宝莲花。作<a href=\"/remen/shuofa.html\" class=\"keylink\" target=\"_blank\">说法</a>相。又想诸大菩萨如侍佛侧同侍如来金刚部三昧耶契</p><p><a href=\"/remen/zhiguan.html\" class=\"keylink\" target=\"_blank\">止观</a>背相加智檀与禅慧</p><p>翻覆互相钩是名金刚持</p><p>结已居顶左同彼执金刚</p><p>诵此密言曰</p><p>唵嚩日路都婆嚩耶莎嚩诃</p><p>念诵已安于顶左。即令心眼分明想见。执金刚菩萨身色如浅碧玉色。手持跋折罗半跏而坐。又想见。无量金刚种族同侍如来。结三昧耶已。即想自身。全成吽字。此字想成。犹如火色。从字发生。炽然焰。愤烧身中。三毒<a href=\"/remen/fannao.html\" class=\"keylink\" target=\"_blank\">烦恼</a>。及随烦恼。一时顿尽。时火亦随灭。唯存吽字。融成皎月。在于心中。作是想时。不宜迟住。速转慧心。令其成就。无动金刚辟除难契</p><p>愿力并竖端方慧如钩契</p><p>智度捻如环定手亦如是</p><p>即以忍进度穿入慧掌中</p><p>是名无动剑用结方隅界</p><p>拔刀右绕之辟除一切魔</p><p>曩慕三曼多嚩日罗(二合)[哧*皮][口*皮]罗(二合)战拏(尼皆反)摩诃路沙拏娑破吒耶吽怛罗(二合)吒诃莽</p><p>诵三遍已或七遍。以印右转三遍。即成结护。左转三遍。名曰辟除。是咒威力能大拥护十方大界。及以护身并净除处所。乃至<a href=\"/remen/sanjie.html\" class=\"keylink\" target=\"_blank\">三界</a>犹能防护。况一方所。作是法随<a href=\"/remen/xingzhe.html\" class=\"keylink\" target=\"_blank\">行者</a>心念。咒印所及之处。能令种种异类及难调魍魉之属皆见炽然金刚威怒如大火聚周遍其处。此法功能甚大难说。于多劫中广说功能不可尽。是名无动金刚法。此法亦通五部结护(出毗卢遮那经)一切如来擐甲头鉾契</p><p>先诵密言已进力互相旋</p><p>三遍旋绕之便言唵砧字</p><p>进支想唵字力支想砧字</p><p>各想青色索如被铠带之</p><p>一切支节间并须旋绕系</p><p>渐至于顶后先从檀慧垂</p><p>是名金刚甲诵此密言曰</p><p>唵跋日啰迦嚩者跋日啰[牛*句]卢拔折罗嚩日哩那咁(引)</p><p>如是结已。一切天龙夜叉人非人等皆见行者。是金刚身被金刚甲。执金刚杵住金刚界。诸魔鬼神退散驰走不能为害。是名擐甲头鉾契(出金刚顶经)作是法已。即复虔诚三业。想礼十方一切诸佛及诸菩萨缘觉声闻。一心[跍*月]跪。手执香炉。想令净于法界。复想此香云右旋为台。花云妙香处处垂布。无量宝花行列开敷香气氛馥。于一一佛会中而为佛<a href=\"/remen/gongyang.html\" class=\"keylink\" target=\"_blank\">供养</a>。作此想时。诵此明曰。重说偈言</p><p>愿此香云遍十方歌音妙响空中满</p><p>供养微尘等诸佛并诸菩萨及声闻</p><p>唯愿三界大慈尊赐垂三昧自在力</p><p>曩莫三曼多母驮喃萨嚩他欠邬蘖帝萨颇罗呬[牟*含]俄俄那釰莎嚩诃</p><p>诵三遍已入诸三昧。随心所观皆悉成就。作是观者。欲令行人除烦恼障内外清净身故。复诵此陀罗尼心印咒加持之</p><p>唵萨嚩婆嚩输驮萨嚩达磨萨嚩婆嚩输度唅</p><p>作是念已。口称阿字。即以阿字是无生义法本不生。唯独此门能远尘垢。尘垢既净则无<a href=\"/remen/yinyuan1.html\" class=\"keylink\" target=\"_blank\">因缘</a>。因缘既无则诸法寂静。以诸法寂静故。即亦真<a href=\"/remen/rufa.html\" class=\"keylink\" target=\"_blank\">如法</a>清净。从初门中具一切义。乃至四十二贤圣皆亦如之金刚下方三昧耶契</p><p>戒忍并竖端叉入愿方背</p><p>即以戒忍度苾入观羽中</p><p>余度各相捻由如三角形</p><p>诵此密言曰</p><p>唵枳里枳里跋日啰跋日哩部罗畔驮畔驮吽泮吒(半音)莎诃</p><p>念诵已想成独股金刚杵。火焰彻下至金刚际。是法能令下方一切大力恶魔之属皆悉退散金刚四方三昧耶契</p><p>如前契不改禅智竖开峰</p><p>绕身三辟之名曰金刚界</p><p>随心想至处便成为界方</p><p>诵此密言曰</p><p>唵沙罗沙罗跋日啰波罗(引)迦罗吽泮吒莎诃</p><p>念诵已以契右旋三遍挥之。随心远近成墙界。无量金刚护持此界。能令非类见是猛焰。如大火城四散驰走金刚上方三昧耶契</p><p>如前契不移禅捻进文侧智力亦如之</p><p>唵尾悉普罗捺逻乞叉跋日啰半惹罗哞泮吒</p><p>莎诃。念诵已举印顶上旒绕三遍。能令上</p><p>方一切恶魔鬼神种种异类之属。惶怖远走</p><p>无敢为障请一切圣者宝辂契</p><p>定慧内和合进力建如峰</p><p>禅捻愿侧文智忍亦如是</p><p>召集诸贤圣禅智内三招</p><p>是名迎请契</p><p>唵都噜都噜莎婆诃</p><p>念诵已想。是宝辂往圣者所。于是辂上想有宝室庄严道场。于其室中有宝莲花师子之座。座上有无量众宝。而用庄严坐诸圣者。圣者<a href=\"/remen/huanxi.html\" class=\"keylink\" target=\"_blank\">欢喜</a>一念顷间一时来至召集一切贤圣契</p><p>止观五指交以禅在智上</p><p>对眉仰定慧进力状如钩</p><p>三回弹指声是名为召集</p><p>唵跋日罗三摩阇惹</p><p>尔时召集菩萨住<a href=\"/remen/xukong.html\" class=\"keylink\" target=\"_blank\">虚空</a>中。手执揵椎及跋折罗击之出声。其声远至十方无量世界。一切诸佛数如恒沙。一切菩萨数如微尘。皆来集会住行者前。已决定心至诚无疑。圣者欢喜速来赴本愿故。即持遏迦以上诸佛及诸菩萨缘觉声闻结佛部三昧耶契。捧遏迦器诵前普净法界明三遍。所以上阏伽者。今以净妙之水净诸尊处。以清净义故设圣者花座契</p><p>如前莲花契微屈似开敷</p><p>心想妙莲花随位而敷座</p><p>曩么三曼多母多南唵钵头么微罗也莎诃</p><p>念诵已心想秘印出妙莲花。色香鲜洁。随位敷置座。诸圣者白言。圣者由本愿力不舍大悲。降此卑弊之处开无间等思。愿斯微供。愿垂加持满有情愿。次诵妙伽他而用赞叹之结八方火院契</p><p>二羽平舒掌慧加定羽上</p><p>禅智直竖开名曰金刚火</p><p>唵阿三么只儞吽</p><p>念诵已以印右绕三遍。随心远近如大火城。一切魔障退散驰走结十方天界三魔耶契</p><p>定慧内相叉忍愿头相捻</p><p>进力屈附背犹如三钴形</p><p>禅捻进侧文智度亦如是</p><p>唵商羯[口*(隶-木+士)]摩诃三莽焰莎诃</p><p>念诵已右挥三遍普转八方四维上下。如大净天更无垢秽。密会之中广博严净。是名三昧耶法如是结已。经云假使轮王佛顶。及诸相违余<a href=\"/remen/zhenyan.html\" class=\"keylink\" target=\"_blank\">真言</a>者皆不得其便。即以种种香花饮食。奉献本尊及诸圣众。即发愿回向部母护尊及自身契</p><p>定慧三相合进力屈如钩</p><p>捻于忍愿背犹如佛眼形</p><p>禅智并竖开附于忍愿侧</p><p>是名部母契</p><p>曩莫三曼多母驮喃怛侄他唵噜噜萨普(二合)噜入伐罗底瑟他悉驮路者儞娑罗嚩罗他沙达儞莎诃</p><p>念诵三遍已。以契围绕本尊圣者。是名护尊法。复用真言秘契加持自身四所。是名部母三昧耶法</p><p>如是结已每日四时如法念诵。所谓晨朝午时黄昏夜半是也。持四种<a href=\"/remen/nianzhu.html\" class=\"keylink\" target=\"_blank\">念珠</a>作四种念诵。一者音声念诵。二者金刚念诵合口动舌默诵是也。三者三摩地念诵心念诵是也。四者真实念诵如字义<a href=\"/remen/xiuxing.html\" class=\"keylink\" target=\"_blank\">修行</a>是也。每欲诵先须洗浴依法结护。诵军荼利小心真言。咒水洒散衣服上。旋浴所出不应跪脚想八叶莲花以承其足。次想自身相好同于本尊。欲开户时作一吽声。然入道场礼忏三业。从初三昧耶次第结之。然持本尊真言。全跏半跏随意而坐。二羽当心相去一寸。以珠相捻印成念诵。乃至限满一万。若一千八百四百二百。下至一百八。数减如上不成念诵。于一一时中不得散动及与他人语言。是名怛哩三昧耶念诵法。念诵毕以复陈忏悔。重结八供养。随心发愿无不成辨。复结三昧耶契。次第解之。至顶上散</p><p>次作结界及火院界。左旋解之。又以辂车召集契。以禅智二度向外拨之。即成拨遣。即结部母护身方可起去。一切诸天皆见此人身。皆同圣者。诸恶鬼神不敢为害。怨家债主奉心敬礼。一切有情日夜利益。是故智者安心。此门秘密为行。常行惠施。悲念苦恼有情。不应起嗔嫌之心。是名三昧耶念诵法。常于食上想有啰字以净于食。复想自身三钴金刚。当诵十力真言八遍。然后方食</p><p>真言曰</p><p>那莫萨嚩勃陀菩地萨多嚩(二合)南唵皤烟提帝孺磨利儞莎嚩诃</p><p>军荼利真言曰</p><p>唵呼噜呼噜底瑟吒底瑟吒盘陀盘陀何那何那阿蜜哩帝吽泮吒莎诃</p><p>一切如来喜戏内供养契</p><p>止观外相叉禅智并端竖当心住供养</p><p>一切诸如来供养菩萨印随奉所尊者</p><p>愿速加持之唵摩诃啰底(丁以反)</p><p>一切如</p><p>来菩提鬘内供养契</p><p>以此喜戏印向前直申之即成菩提鬘</p><p>愿证如来觉</p><p>密言曰</p><p>唵嚧播戍鞞</p><p>一切如来金刚咏歌内供养契</p><p>前印缩对脐渐上口当散奉金刚歌咏</p><p>愿契微妙音</p><p>密言曰</p><p>唵室嚧(二合)多罗燥歌(轻)</p><p>一切如来金刚舞内供养契</p><p>各作金刚拳禅支对心仰智回散檀慧</p><p>同旋顶上舒</p><p>密言曰</p><p>唵萨嚩布际(轻)</p><p>一切如来焚香外供养契</p><p>金刚缚下散如捻香焚之以如来香云</p><p>遍法界供养</p><p>密言曰</p><p>唵钵罗曷罗尼(上)儞</p><p>一切如来花外供养契</p><p>禅智外相叉仰面而散之以微妙花云</p><p>普心持供养</p><p>密言曰</p><p>唵颇罗迦迷</p><p>一切如来灯外供养契</p><p>即以金刚缚禅智竖逼之持如来惠灯</p><p>普照众事业</p><p>密言曰</p><p>唵素底惹拟哩(二合)</p><p>一切如来涂香外供养契</p><p>金刚缚心上散开似涂香持此妙栴檀</p><p>等海云供养</p><p>密言曰</p><p>唵素犍荡(引)霓</p><p>如是供养赞叹竟。以本尊三昧观。令心不散。瑜伽行者以一切如来身口意金刚差别契加持己身。又想一切随形好。尽庄严其身。即应诵摩诃三摩耶印百字言。令身坚固。便结本尊三昧耶契毗卢遮那法身三昧耶契</p><p>禅智外相叉忍愿端竖屈进力于背上</p><p>三节直竖之</p><p>真言曰(百字明也)。由以摩诃[衔-金+工]百字真言加持故。设犯无间罪。谤一切诸佛及方广经。修真言者以本尊坚住己身故。现世所求悉地。谓最胜悉地金刚萨埵悉地。乃至如来最胜悉地。不改金刚界大印。便诵本尊根本明</p><p>唵(一)摩折罗驮都(二)[牟*含]</p><p>定慧二羽捧珠鬘如本真言七遍已</p><p>捧至顶上复当心坚住等引而念诵</p><p>舌端微动唇齿合逆顺循身观相好</p><p>四时勤修不令间千百为限复过是</p><p>一切<a href=\"/remen/shentong.html\" class=\"keylink\" target=\"_blank\">神通</a>及福智现世同于遍照尊</p><p>行者念诵分限毕已。捧珠顶上。勤发大愿。然后结三摩地印。入法界体性三昧。修习五字旋陀罗尼</p><p>诸法本不生<a href=\"/remen/zixing.html\" class=\"keylink\" target=\"_blank\">自性</a>离言说</p><p>清净无垢染因业等虚空</p><p>旋复谛思惟字字语真实</p><p>初后虽差别所生皆归一</p><p>不舍是三昧兼住<a href=\"/remen/wuyuan.html\" class=\"keylink\" target=\"_blank\">无缘</a>悲</p><p>普愿诸有情如我无有异</p><p>行者从三昧出已。即结根本印。诵本明七遍。复以供养供养诸佛。以妙音词称扬赞叹献阏伽水。以降三世印左旋解界。即结金刚<a href=\"/remen/jietuo.html\" class=\"keylink\" target=\"_blank\">解脱</a>印。奉送诸圣。各还本土。印结前三昧耶印。忍愿承花至顶上散。真言</p></div>"
}]