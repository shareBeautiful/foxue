[{
    "title": "佛说善夜经 第1362部",
    "author": "义净法师 译",
    "html": "<div class=\"B1_text\"><p>佛说善夜经</p><p>唐<a href=\"/remen/sanzang.html\" class=\"keylink\" target=\"_blank\">三藏</a>法师义净奉制译</p><p>如是我闻。一时薄伽梵。在王舍城竹林园所。去斯不远有一苾刍住温泉侧。时有一天颜貌端严光明殊妙。过初夜分诣苾刍所。彼天威光周圆赫奕。悉皆照耀普遍温泉。合掌礼敬在一面坐。白苾刍言大德。仁颇先闻善夜经不。苾刍答曰我未曾闻如是经典。复问天言仁先知不。天曰我亦不知。苾刍曰谁有知者。天曰无上慈父在竹林园。仁今可往诣彼请问。如佛所说当奉行之。说是语已忽然不现。时彼苾刍至天晓已。诣<a href=\"/remen/shizun.html\" class=\"keylink\" target=\"_blank\">世尊</a>所<a href=\"/remen/dl.html\" class=\"keylink\" target=\"_blank\">顶礼</a>双足。在一面立白言世尊。昨夜有天过初更后。来诣我所。光明照曜周遍温泉。而问我言。仁颇先闻善夜经不。我言未闻。我问彼天仁先知不。答言不知。我复问言谁有知者。彼言无上慈父在竹林园。仁可往问。如佛所说当奉行之。说是语已忽然不现。我缘斯事故来至此请问世尊。佛告苾刍汝识彼天不。答言不识。汝今当知彼是三十三天胜妙天子威德大将名曰栴檀。为欲利益诸<a href=\"/remen/zhongsheng.html\" class=\"keylink\" target=\"_blank\">众生</a>故。来<a href=\"/remen/juewu.html\" class=\"keylink\" target=\"_blank\">觉悟</a>汝问是经名。时彼苾刍复白佛言。世尊我今愿闻善夜经典。唯愿世尊哀愍为说。尔时世尊告苾刍言。此善夜经具大<a href=\"/remen/gongde.html\" class=\"keylink\" target=\"_blank\">功德</a>。若有闻者能断<a href=\"/remen/fannao.html\" class=\"keylink\" target=\"_blank\">烦恼</a>速证<a href=\"/remen/puti.html\" class=\"keylink\" target=\"_blank\">菩提</a>。汝应谛听善极作意。吾当为说。过去诸法不应追念。未来诸法亦不希求。现在诸法勿生染着。如是<a href=\"/remen/xingzhe.html\" class=\"keylink\" target=\"_blank\">行者</a>名真<a href=\"/remen/jietuo.html\" class=\"keylink\" target=\"_blank\">解脱</a>。尔时世尊即说颂曰</p><p>过去不应念未来不希求</p><p>于现在时中皆<a href=\"/remen/rufa.html\" class=\"keylink\" target=\"_blank\">如法</a>观察</p><p><a href=\"/remen/wangxiang.html\" class=\"keylink\" target=\"_blank\">妄想</a>心难遣智人应善观</p><p>宜可速勤修焉知至明日</p><p>由彼死王众与汝镇相随</p><p>是故我牟尼善夜经今说</p><p>常愿诸有情离苦获安乐</p><p>不造诸恶业恒修于众善</p><p>尔时世尊为欲利益一切众生。令于长夜得安隐乐离诸障恼。于生生处增长善根。常遇<a href=\"/remen/sanbao.html\" class=\"keylink\" target=\"_blank\">三宝</a>不堕恶趣。复更说此陀罗尼曰</p><p>怛侄他毗尼婆(引)喇儞跋柁摩单滞摩腻儞[打-丁+致][打-丁+致][打-丁+致][打-丁+致]瞿里健陀里旃茶里摩登只(上)萨啰烂帝莫呼剌腻摄钵利斫羯啰婆(引)枳摄伐里莫诃摄伐里步精揭(巨列) 儞儞弭儞名揭儞讫栗多(引)儞莎(引)诃(引)僧拽体(天移)昙(去)頞[口*束*页]伽帝捺啰伽帝谤苏迦波(引)[商/衣]劫布得(都洛)迦波(引)[商/衣]答布檀泥(去)莎诃</p><p>若有苾刍苾刍尼邬波索迦邬波斯迦及余善男子善女人等。于此善夜经中。若一伽他若一句咒。读诵<a href=\"/remen/shouchi.html\" class=\"keylink\" target=\"_blank\">受持</a><a href=\"/remen/gongyang.html\" class=\"keylink\" target=\"_blank\">供养</a>尊重。明解其义为他演说。当知是人于一切时无诸灾厄。亦无抂横及诸衰恼。能知过去七生之事。亦不忘失大<a href=\"/remen/putixin.html\" class=\"keylink\" target=\"_blank\">菩提心</a>。决定能趣<a href=\"/remen/niepan.html\" class=\"keylink\" target=\"_blank\">涅槃</a>正道。若有善男子善女人。受持读诵此善夜经者。于未来世所生之处。必定当得宿住之智。常受尊贵安隐快乐。复说颂曰</p><p>此人一切时无有枉横事</p><p>由造顺时业永离非时死</p><p>拥护诸众生令离病忧怖</p><p>不祥及恶梦险路常安隐</p><p>若男<a href=\"/remen/zinv.html\" class=\"keylink\" target=\"_blank\">子女</a>人戴持此经者</p><p>具相人敬重所愿皆<a href=\"/remen/yuanman.html\" class=\"keylink\" target=\"_blank\">圆满</a></p><p>若于身语意所有诸不善</p><p>由此经威力终无有恶报</p><p>若水火王贼雷电毒害等</p><p>怨家战诤时念经皆得脱</p><p>又复有明咒若能读诵者</p><p>于一切时中长善灭诸恶</p><p>即说咒曰</p><p>怛侄他儞弭尼民达哩窒哩卢迦(引)卢枳儞窒哩输攞陀唎儞恶矩比侄哩底奴丽矩都军底矩都屈此鸡[口*栗]底矩比儞拥护拥护我某甲于一切恐怖处于一切疾病苦痛处于一切忧愁相恼处于一切毒虫毒药处于一切鬼魅厌祷处于一切王贼水火处于一切猛兽惊怖处于一切谤讟言讼处于一切怨家斗诤处于一切身意恶业处所有语业四过处于一切厄难危亡处并执金刚神常卫护我某甲并诸眷属莎(引)诃(引)</p><p>复说咒曰</p><p>恒侄他呬里呬里弭里弭里毕舍脂钵拏摄伐里止里莎诃</p><p>尔时世尊说是经已。时彼苾刍及诸大众。人天八部诸鬼神等皆大<a href=\"/remen/huanxi.html\" class=\"keylink\" target=\"_blank\">欢喜</a>信受奉行</p><p>佛说善夜经</p></div>"
}]