[{
    "title": "马鸣菩萨大神力无比验法念诵轨仪 第1166部",
    "author": "金刚智 译",
    "html": "<div class=\"B1_text\"><p>马鸣菩萨大神力无比验法念诵轨仪</p><p>金刚智奉诏译</p><p>曩日释迦如来<a href=\"/remen/puti.html\" class=\"keylink\" target=\"_blank\">菩提</a>树下坐大众集会中。时马鸣菩萨前白佛言。欲说我<a href=\"/remen/zhuangyan.html\" class=\"keylink\" target=\"_blank\">庄严</a><a href=\"/remen/fofa.html\" class=\"keylink\" target=\"_blank\">佛法</a>。及为成像末贫穷下贱裸形<a href=\"/remen/zhongsheng.html\" class=\"keylink\" target=\"_blank\">众生</a>有情衣服。历无数劫行菩萨行。所得大神咒有大威德。色力无比。能于<a href=\"/remen/shijian.html\" class=\"keylink\" target=\"_blank\">世间</a>行殊胜事。无能碍挂。时即佛微[口*笑]告马鸣菩萨言。善哉大丈夫。汝速可说可说。唯然<a href=\"/remen/shizun.html\" class=\"keylink\" target=\"_blank\">世尊</a>愍念我听说。合掌<a href=\"/remen/huanxi.html\" class=\"keylink\" target=\"_blank\">欢喜</a>从口中放大光明。说光中神咒曰</p><p>曩谟三曼多没他那迦迦马鸣吃哩吒啰佉吒啰佉莎缚诃</p><p>若欲<a href=\"/remen/shouchi.html\" class=\"keylink\" target=\"_blank\">受持</a>此法。先从师尽财利<a href=\"/remen/bushi.html\" class=\"keylink\" target=\"_blank\">布施</a>供给。受习印契<a href=\"/remen/zhenyan.html\" class=\"keylink\" target=\"_blank\">真言</a>。则画作菩萨像。色相白肉色而合掌坐白莲华。乘白马着白色衣。以璎珞庄严身。首戴花冠垂右足。画像了泥坛。始自三月三日。东面像向西。以种种广大供具苏乳苏灯<a href=\"/remen/gongyang.html\" class=\"keylink\" target=\"_blank\">供养</a>。二十八日乃至百日。须清净洁净。<a href=\"/remen/biqiu.html\" class=\"keylink\" target=\"_blank\">比丘</a>及传法利生之师恩不已失时。我常檀那家及国土放大光明。成就锦绣罗绵财绢縺致之类。金宝积如山岳。世间受用咨(矣)</p><p>若有一国一人。<a href=\"/remen/xiuxing.html\" class=\"keylink\" target=\"_blank\">修行</a>我本誓故。普天率土民家皆悉如前所说。财利庄严具成就。一人莫乏有患。我本愿皆悉为庄严财宝。于若法至疑惑之心。发起不信之念。不成就一世之愿故。后世之果不定。好好以坚固之情归于法。非忌传授之德。我必日日时时加护念。<a href=\"/remen/yuanman.html\" class=\"keylink\" target=\"_blank\">圆满</a>世间第一妙乐之财利。如向所说系念本誓。向宝坛前。作契印念诵。屈左中指无名指。以大母指押彼二指甲。舒头指及小指安心上。右手把数珠念真言。此名玉环成就一切所愿印。此契印末代愚学之妄不可记于文字。万人中撰十人。十人之中撰一人。许可(矣)</p><p>成就蚕养<a href=\"/remen/yigui.html\" class=\"keylink\" target=\"_blank\">仪轨</a></p></div>"
}]