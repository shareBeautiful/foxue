[{
    "title": "摄无碍大悲心大陀罗尼经 第1067部",
    "author": "沙门不空 译",
    "html": "<div class=\"B1_text\"><p>摄无碍大悲心大陀罗尼经</p><p>摄无碍大悲心大陀罗尼经计一法中出无量义南方满愿补陀落海会五部诸尊等弘誓力方位及威仪形色执持三摩耶幖帜曼荼罗<a href=\"/remen/yigui.html\" class=\"keylink\" target=\"_blank\">仪轨</a> (但咒赞及作法宜视大仪轨内)</p><p>特进试鸿胪卿加开府仪同三司封肃国公赠司空谥大办正大兴善寺大广智不空奉诏译</p><p>尔时婆誐鑁住无碍大悲</p><p>心大陀罗尼<a href=\"/remen/zizai.html\" class=\"keylink\" target=\"_blank\">自在</a>力<a href=\"/remen/sanmei.html\" class=\"keylink\" target=\"_blank\">三昧</a></p><p>演说阿利耶大曼荼罗相</p><p>五部诸尊等威仪形色法</p><p>欲知此海[山/乃]诸尊印相者</p><p>先应知指目莲花合掌者</p><p>莲花即理也理处必有智</p><p>故以左右手其名曰理智</p><p>左手寂静故名理胎藏海</p><p>右手办诸事名智金刚海</p><p>左手五指者胎藏海五智</p><p>右手五指者金刚海五智</p><p>左手定右慧十指即十度</p><p>或名十法界或曰十真如</p><p>缩则摄收一开则有数名</p><p>左小指为檀无名指为戒</p><p>左中指为忍左头指为进</p><p>左大指为禅右小指为慧</p><p>无名指为方右中指为愿</p><p>右头指为力右大指为智</p><p>左大指为慧左头指为方</p><p>左中指为愿无名指为力</p><p>左小指为智</p><p>右手大指为檀空轮右手头指</p><p>为戒风轮右手中指为忍火轮</p><p>右无名指为进水轮右手小指</p><p>为禅地轮小指为地无名为水</p><p>中指为火头指为风大指为空</p><p>(是此十波罗蜜之名。非所用此尊位。今所可用者。定慧理智也。诸尊等印契。以此当知之)</p><p>五部尊法</p><p>一息灾法(用佛部尊等。是故有五智佛)二增益法(用宝部尊。是故有宝光幢笑。求福德者宝。求<a href=\"/remen/zhihui.html\" class=\"keylink\" target=\"_blank\">智慧</a>者光。求官位者幢。求敬爱者笑)三降伏法(用金刚部尊等。是故有五大忿怒尊等)四爱敬法(用莲华部尊。是故本尊观世音等)五钩召法(用羯磨部尊。是故有钩索锁铃等)入五智(法身。是故有五智贤瓶)成莲华(<a href=\"/remen/zixing.html\" class=\"keylink\" target=\"_blank\">自性</a>身。是故有四种莲花)成<a href=\"/remen/foshen.html\" class=\"keylink\" target=\"_blank\">佛身</a>(受用身。是故有如来等)被甲(变<a href=\"/remen/huashen.html\" class=\"keylink\" target=\"_blank\">化身</a>。是故有三十二身)五母部室主毗卢遮那如来(佛部主源之故无母。譬如毗卢遮那经。阿字为毗卢遮那佛种子。吽字金刚萨埵种子。金刚顶经。吽字毗卢遮那种子。阿字金刚萨埵种子。金刚海仪轨。如是每会。此两字相代当知是互作主伴利益<a href=\"/remen/zhongsheng.html\" class=\"keylink\" target=\"_blank\">众生</a>。蒲陀海大悲迁化亦现万亿身。互作主伴接化群生)阿閦如来(金刚部主金刚波罗蜜为母)宝性如来(宝部主宝波罗蜜为母)无量寿如来(莲花部主法波罗蜜为母)不空成就如来(羯磨部主羯磨波罗蜜为母)是则据四波罗蜜出生四佛之义。心有四佛互出生四波罗蜜之义。然则得四波罗蜜为主。四佛为母耶。曰不得。何故不得。曰四波罗蜜为定为慧。则不得四波罗蜜为主。四佛为主。譬如虽父母共产生诸子名父不为母。以五智忿怒相配。五智不动尊(毗卢遮那忿怒。自性轮<a href=\"/remen/banruo.html\" class=\"keylink\" target=\"_blank\">般若</a>菩萨)降三<a href=\"/remen/shizun.html\" class=\"keylink\" target=\"_blank\">世尊</a>(阿閦佛忿怒。自性轮金刚萨埵菩萨)军荼利(宝生佛忿怒。自性轮金刚藏王菩萨)六足尊(无量寿佛忿怒。自性轮文殊师利菩萨)金刚药叉(不空成就佛忿怒。自性轮即可是寂静身。又秽积金刚为不空成就佛忿怒。自性轮金刚业也。秽积即鸟刍涩摩菩萨也)无能胜(释迦牟尼佛忿怒。自性轮慈氏菩萨)马头观音(无量寿佛忿怒。自性轮观世音为主。伴陀罗嚩子尼是白衣<a href=\"/remen/gsyps.html\" class=\"keylink\" target=\"_blank\">观世音菩萨</a>也)三十七尊毗卢遮那佛(遍照金刚。已下皆同)四方四佛(如上)东方金刚波罗蜜(不动)南方宝波罗蜜(平等)西方法波罗蜜(清净)北方羯磨波罗蜜(成就)萨(妙用真如)王(自在)爱(大喜)喜(善哉)宝(如意)光(威德)幢(满愿)笑(<a href=\"/remen/huanxi.html\" class=\"keylink\" target=\"_blank\">欢喜</a>)法(清净)利(般若)因(不退)语(性空)业(善巧)护(<a href=\"/remen/jingjin.html\" class=\"keylink\" target=\"_blank\">精进</a>)牙(猛利)拳(秘密)嬉(授记)鬘(爱敬)歌(<a href=\"/remen/wuwei.html\" class=\"keylink\" target=\"_blank\">无畏</a>)舞(<a href=\"/remen/shentong.html\" class=\"keylink\" target=\"_blank\">神通</a>)香(无碍)花(妙色)灯(普照)涂(普清)钩(善源)索(等持)锁(坚持)铃(<a href=\"/remen/jietuo.html\" class=\"keylink\" target=\"_blank\">解脱</a>)</p><p>既说诸尊等忿怒自性轮竟</p><p>今说初域界本尊微妙相</p><p>第一内心地有八叶莲花</p><p>其妙色青黄妙宝金刚茎</p><p>常出无量光百千种妙色</p><p>缤纷以严地绀琉璃为地</p><p>黄金界绀场微妙无等伦</p><p>从此华台心出现大月轮</p><p>中有本尊像号<a href=\"https://www.guang5.com/fxrm/fxcs/341370.html\" class=\"keylink\" target=\"_blank\">千手千眼</a></p><p>妙色超<a href=\"/remen/sanjie.html\" class=\"keylink\" target=\"_blank\">三界</a>金色具晖曜</p><p>首持发髻冠宝冠绀发垂</p><p>顶上五百面具足眼一千</p><p>诸头宝冠中安住化佛身</p><p>身相十百臂其中采杂宝</p><p>左定日精珠左理宫殿珠</p><p>左定干销珠左定宝弓珠</p><p>左理鍕持珠左定罥索珠</p><p>左理红莲珠左定白莲珠</p><p>左理宝箧珠左定玉环珠</p><p>左定宝镜珠左定蒲桃珠</p><p>左理化佛珠左定宝螺珠</p><p>左理金刚杵左定铁钩珠</p><p>左理白拂珠左定宝瓶珠</p><p>左理如意珠定慧十莲合</p><p>理智入定印</p><p>右慧月精珠右智色云珠</p><p>右慧锡杖珠右智宝剑珠</p><p>右慧宝箭珠右智胡瓶珠</p><p>右慧数王珠右智紫莲珠</p><p>右慧青莲珠右智宝经珠</p><p>右慧金轮珠右智髑髅珠</p><p>右慧杨柳珠右智顶上珠</p><p>右慧宝钵珠右智三剑珠</p><p>右慧钺斧珠右智无畏珠</p><p>右慧宝印珠各各妙宝臂</p><p>犹如尼瞿枝镮钏为臂玉</p><p>百千宝璎珞妙鬘及天衣</p><p><a href=\"/remen/zhuangyan.html\" class=\"keylink\" target=\"_blank\">庄严</a>珠妙体救世<a href=\"/remen/yuanman.html\" class=\"keylink\" target=\"_blank\">圆满</a>光</p><p>离热住三昧跏趺右押左</p><p>安住妙宝莲妙相无伦匹</p><p>既说中胎像威仪好相竟</p><p>今说八叶上大菩萨种好</p><p>及息灾增益威仪形色法</p><p>八叶莲花台(始从东北右旋)</p><p>不空罥索观音</p><p>顶上五髻冠安住化佛身</p><p>具三九面眼正面白肉色</p><p>微笑慈悲相左右天青色</p><p>嗔怒降魔相身被妙璎珞</p><p>系鹿皮<a href=\"/remen/jiasha.html\" class=\"keylink\" target=\"_blank\">袈裟</a>百福庄严身</p><p>四臂两足体左定开莲花</p><p>左理持罥索或执持数珠</p><p>右慧<a href=\"/remen/shuofa.html\" class=\"keylink\" target=\"_blank\">说法</a>印或持金刚锁</p><p>右慧执持锁妙宝琉璃光</p><p>住千叶莲花跏趺右押左</p><p>次毗俱胝观音</p><p>顶上大宝冠身相白肉色</p><p>具一面二眼熙怡慈悲相</p><p>四臂两足体左定执莲花</p><p>左理持鍕持右慧握数珠</p><p>右智与愿印妙宝青莲花</p><p>被鬘及天衣璎珞上妙裳</p><p>安住千叶莲跏趺右押左</p><p>次十一面观音</p><p>诸头发髻冠冠中住佛身</p><p>正面浅黄色救世哀愍相</p><p>左右青黑面左三忿怒相</p><p>右三降魔相当后暴笑相</p><p>顶上如来相四臂两足体</p><p>左定执莲花左理握鍕持</p><p>右慧施无畏或结拳印契</p><p>右智持数珠被鬘妙璎珞</p><p>天衣及上裳商佉妙色光</p><p>安住千叶莲跏趺右押左</p><p>次马头观音</p><p>顶上宝马头三面三三眠</p><p>正面宝冠中安住化佛身</p><p>身相赤肉色甚大嗔怒相</p><p>利牙现唇上四臂两足体</p><p>定慧结印契左定光结拳</p><p>屈檀戒忍轮舒进禅如嘴</p><p>右慧亦如是定慧进合头</p><p>当臆稍下垂左定拳印相</p><p>右慧持钺斧被鬘妙璎珞</p><p>天衣微妙裳妙色琉璃光</p><p>安住大莲花跏趺右押左</p><p>次忿怒钩观音</p><p>顶上火焰冠四面明王像</p><p>正面白肉色眼目丈夫相</p><p>左右绿碧色有大忿怒相</p><p>左理持罥索右慧执铁钩</p><p>右智与愿契严身妙璎珞</p><p>被鬘天衣裳千色莲花光</p><p>安住大宝花跏趺右押左</p><p>次如意轮观音</p><p>微妙大宝冠顶上住佛身</p><p>一面愍念相身相浅黄色</p><p>六臂两足体左定按门山</p><p>左理执莲花左定持金宝</p><p>右慧思惟相右智如意宝</p><p>右慧持数珠被鬘妙璎珞</p><p>袈裟天衣裳圆光莲花色</p><p>安住大莲花仰左跏趺右</p><p>次不空观音</p><p>顶上大宝冠三面三三眼</p><p>正面白肉色忿怒怖畏相</p><p>四臂两足体左定莲上钩</p><p>左理持罥索右慧金刚钩</p><p>右智执三剑被鬘及璎珞</p><p>袈裟天衣裳微妙莲花光</p><p>安住大宝莲跏趺右押左</p><p>次一髻罗刹观音</p><p>顶上火髻冠一面青黑色</p><p>甚大忿怒相四臂两足体</p><p>左定执三剑左理持罥索</p><p>右慧执宝剑右智钺斧剑</p><p>被鬘及璎珞袈裟大衣裳</p><p>圆光百宝色跏趺右押左</p><p>既说八菩萨威仪形色竟</p><p>今说第二院增益延命法</p><p>东方阿閦如来</p><p>身相赤白色朝日初出相</p><p>左定结拳印右慧摩膝相</p><p>身被僧伽梨安住月轮中</p><p>阎浮净金光白象以为座</p><p>南方宝生如来</p><p>身相黄金色左定结拳印</p><p>右慧开外方屈无名小指</p><p>叙中头大指身被<a href=\"/remen/futian.html\" class=\"keylink\" target=\"_blank\">福田</a>衣</p><p>金色晖曜光宝马以为座</p><p>西方无量寿如来</p><p>身相赤金色结三摩地印</p><p>目开视下相丹光袈裟衣</p><p>安住大月轮入定拔苦体</p><p>紫磨金色光孔雀以为座</p><p>北方不空成就如来</p><p>身相赤金色左定结拳印</p><p>右慧舒五指当右胸臆上</p><p>身被福田僧安住满月轮</p><p>黄金周遍光迦噜罗为座</p><p>东北慈氏菩萨</p><p>顶上妙宝冠身相白肉色</p><p>左定紫莲花其上有军持</p><p>右慧摩膝相一切妙璎珞</p><p>严饰救世身安住月轮海</p><p>东南普贤菩萨</p><p>顶上妙髻冠身相白肉色</p><p>大悲愍念相左定莲上钩</p><p>右慧拳押膝百千种璎珞</p><p>珠鬘及天衣一切妙宝色</p><p>庄严慈悲体圆满莲环光</p><p>大宝莲花坐安住满月轮</p><p>西南文殊师利菩萨</p><p>顶上五髻冠身相黄金色</p><p>左定青莲花其上有三剑</p><p>右慧执梵函严饰妙宝身</p><p>圆光商佉色安住月轮中</p><p>西北观世音菩萨</p><p>顶上大宝冠中现无量寿</p><p>身相白肉色十度开敷莲</p><p>天衣妙袈裟万德妙璎珞</p><p>庄严黄金色身光遍法界</p><p>安住月轮中跏趺右押左</p><p>次东门南金刚波罗蜜</p><p>顶上五髻冠身相染海色</p><p>左定执莲花其上有梵箧</p><p>右慧阿閦印袈裟妙璎珞</p><p>庄严青黑中安住月轮中</p><p>东门北多罗菩萨</p><p>顶上发髻冠身相青白色</p><p>中年女人状定慧青莲花</p><p>圆满周遍光晖发犹净金</p><p>微笑鲜白衣严身无有极</p><p>南门东大毗卢遮那如来</p><p>毗楞伽摩尼百宝严天冠</p><p>顶上住五佛身相黄金色</p><p>定慧入定印万亿宝璎珞</p><p>花鬘妙天衣一切宝严身</p><p>千色商佉光师子以为座</p><p>南门西宝波罗蜜</p><p>顶上五髻冠身相白肉色</p><p>左定执莲花其莲花上宝</p><p>右慧四角轮袈裟妙璎珞</p><p>庄严相好身安住月轮中</p><p>西门南得大势菩萨</p><p>顶上五髻冠冠中住鍕持</p><p>身相白肉色左定白莲花</p><p>右慧说法印妙鬘宝璎珞</p><p>严身如观音安住月轮中</p><p>西门北法波罗蜜</p><p>顶上五髻冠身相白肉色</p><p>定慧入定印莲花上梵函</p><p>袈裟妙璎珞庄严万真身</p><p>圆光遍法界安住月轮中</p><p>北门东羯磨波罗蜜</p><p>顶上五髻冠身相青碧色</p><p>左定执莲花其莲上梵箧</p><p>右慧羯磨杵袈裟妙璎珞</p><p>庄严妙宝身安住月轮中</p><p>北门西莲花部发生菩萨</p><p>顶上妙宝冠身相白肉色</p><p>慈悲救世相具相四八色</p><p>左定红莲花右慧摩膝相</p><p>身被鬘袈裟璎珞及天衣</p><p>妙宝玉镮钏庄严上妙身</p><p>住大莲月殿既说第二院</p><p>诸尊方位竟</p><p>今说第三院增益降伏法</p><p>东门延命观音</p><p>顶上大宝冠其中住佛身</p><p>身相深黄色慈悲柔软相</p><p>救世二十臂引接群生类</p><p>两足辐轮相化导诸有情</p><p>左定承宝珠左理把宝剑</p><p>左定握金轮左理金刚橛</p><p>左定持榜棑左理金刚铎</p><p>左定金刚铃左理大莲花</p><p>左定持数珠左理结拳印</p><p>右慧执戟销右智金刚剑</p><p>右慧化佛像右智金刚宝</p><p>右慧持宝镜右智金刚索</p><p>右慧加无畏右智跋折罗</p><p>右慧五股杵右智缚日罗</p><p>百千种璎珞妙鬘及天衣</p><p>庄严上妙身圆光靡不遍</p><p>住颇头摩花安住大月轮</p><p>南门千臂千眼观音</p><p>五百诸头冠各各住佛身</p><p>千眼十臂体身相黄金色</p><p>右定开敷莲右理持罥索</p><p>右慧大莲花右智宝数珠</p><p>左定开敷莲定慧合掌印</p><p>理智三摩地满愿法千条</p><p>所求皆圆满弘誓深如海</p><p>广度诸群生恒以五智力</p><p>引接于一切王难刀兵世</p><p>为刀王救之疫病灾厄时</p><p>为医王济之饥馑渴乏时</p><p>为施主愍生怖畏急难时</p><p>为归依助之乃至为海潮</p><p>成多类之鱼及现白犬身</p><p>利益归依者为利一切故</p><p>现万亿宝刀百亿妙璎珞</p><p>天衣及宝鬘严饰上妙身</p><p>圆光遍法界住钵昙摩花</p><p>跏趺右押左</p><p>西门毗瞿知观音</p><p>顶上大宝冠其冠住佛身</p><p>身相黄金色出现十八臂</p><p>引接众生故大悲救世相</p><p>左定化佛身左理颇胝珠</p><p>左定如意珠左理握梵函</p><p>左定抱宫殿左理金刚索</p><p>左定金刚铃左理说法印</p><p>左定施无畏右慧缚日罗</p><p>右智颇胝珠右慧持宝剑</p><p>右智金刚锁右慧持利鉾</p><p>右智宝数珠右慧持戟销</p><p>右智说法印右慧亦说法</p><p>百千种璎珞严身以种宝</p><p>度生圆满光跏趺右押左</p><p>恒游大莲花安住大月轮</p><p>北门鸟刍涩摩菩萨</p><p>发髻绕白蛇身相大青色</p><p>金刚宝璎珞甚大忿怒相</p><p>六臂六足体左理檀拏印</p><p>左定执鉾镑左理握金轮</p><p>右慧执宝剑右智钺斧相</p><p>金刚宝璎珞严身不可量</p><p>左理宝数珠右慧执三股</p><p>右智满愿印以慧方愿屈</p><p>智力真如嘴以兽皮为衣</p><p>右肩二赤蛇蟠结垂胸臆</p><p>令头本尊向亦四臂两膊</p><p>有一蛇绕之其色甚青白</p><p>住宝池莲上</p><p>东北阎鬘德迦</p><p>顶上火鬘髻迅雷玄云色</p><p>六面十八眼极大忿怒相</p><p>辉焰过众电水牛以为座</p><p>东南无动尊</p><p>髻上八莲叶顶发垂右肩</p><p>一目而谛观面门水波相</p><p>大忿怒白牙左定握罥索</p><p>右慧把宝剑金刚宝璎珞</p><p>威怒身猛焰安住盘石座</p><p>西南降三世</p><p>髑髅火髻冠夏时雨云色</p><p>三面三三眼阿吒吒微笑</p><p>具足百千臂操持众器械</p><p>示现八臂相满愿弘誓故</p><p>左定执戟销左理抱宝弓</p><p>左定金刚索右慧金刚铎</p><p>右智持宝箭右慧握宝剑</p><p>理智救世印先以左定腕</p><p>押右慧腕上以右祥地轮</p><p>叉左祥地轮犹如悬莲剑</p><p>左定进水轮及以忍火轮</p><p>相屈入掌中亦以戒风轮</p><p>檀空轮直竖各各相附头</p><p>譬如两边嘴右慧亦如是</p><p>金刚宝璎珞以为严身宝</p><p>身光霹雳相焰鬘靡不遍</p><p>左足蹈大天右足蹈天后</p><p>度脱其恶心令归<a href=\"/remen/fofa.html\" class=\"keylink\" target=\"_blank\">佛法</a>僧</p><p>西北军荼利</p><p>发髻髑髅冠雷电黑云相</p><p>三目怖畏相八臂操器械</p><p>左定握金刚左理持戟销</p><p>左定金刚钩右慧执二股</p><p>右智拳押胁先作金刚拳</p><p>直竖戒风轮当右胁之下</p><p>右慧施无畏定慧大嗔印</p><p>先以右慧腕押左定腕上</p><p>各作金刚拳定慧戒风轮</p><p>忍大进水轮各直竖当臆</p><p>蚊蜃为臂环金刚宝璎珞</p><p>[金*不]钏严臂踝兽王皮为衣</p><p>白莲承两足十二蛇围绕</p><p>二蛇在颈垂二蛇绕两膊</p><p>八蛇绕八臂甚大怖畏相</p><p>或示现千臂号千臂<a href=\"/remen/ganlu.html\" class=\"keylink\" target=\"_blank\">甘露</a></p><p>或示现八臂各圣军荼利</p><p>或示现二臂日莲花军荼</p><p>如是现万身远离一切厄</p><p>住大炽焰中威德不可测</p><p>释尊大忿怒自性轮金刚</p><p>藏王大菩萨降魔故现形</p><p>东门南金刚爱菩萨</p><p>顶上大宝冠身相白肉色</p><p>左定执宝弓右慧持宝箭</p><p>金刚宝璎珞天衣及华鬘</p><p>严饰妙宝身月轮光莲座</p><p>次金刚喜菩萨</p><p>顶上大宝冠身相白肉色</p><p>定慧结拳印即着胸臆上</p><p>严身犹如爱身光遍围绕</p><p>十六大菩萨威仪皆同体</p><p>东门北金刚王菩萨</p><p>顶上大宝冠身相白肉色</p><p>定慧共拳印严身如上说</p><p>次金刚萨埵菩萨</p><p>顶上大宝冠身相白肉色</p><p>左定金刚拳右慧三股杵</p><p>南门东金刚光菩萨</p><p>顶上大宝冠身相赤肉色</p><p>左定结拳印右慧月精珠</p><p>次金刚宝菩萨</p><p>顶上大宝冠身相白肉色</p><p>左定与愿契右慧金刚宝</p><p>南门西金刚幢菩萨</p><p>顶上大宝冠身相白肉色</p><p>定慧宝幢幡严身如上说</p><p>次金刚笑菩萨</p><p>顶上大宝冠身相白肉色</p><p>定慧合掌拳扬耳侧势耳</p><p>西门南金刚利菩萨</p><p>顶上大宝冠身相黄金色</p><p>左定莲上函右慧金刚剑</p><p>次金刚法菩萨</p><p>顶上大宝冠身相白肉色</p><p>定慧承莲花严身如上说</p><p>西门北金刚因菩萨</p><p>顶上大宝冠身相白肉色</p><p>左定金刚拳右慧握金轮</p><p>次金刚语菩萨</p><p>顶上大宝冠身相白肉色</p><p>定慧如来舌严身如上说</p><p>北门东金刚牙菩萨</p><p>顶上大宝冠身相白黄色</p><p>定慧拳当臆严身亦如上</p><p>次金刚拳菩萨</p><p>顶上大宝冠身相大青色</p><p>定慧金刚拳扬印当胸臆</p><p>腕稍屈垂心严身犹说上</p><p>北门西金刚护菩萨</p><p>顶上大宝冠身相青碧色</p><p>左定舒头指自余皆指屈</p><p>扬之附腋侧右慧亦如是</p><p>次金刚业菩萨</p><p>顶上大宝冠身相白肉色</p><p>定慧合掌中扬之安顶上</p><p>既说第三院诸尊方位竟</p><p>今说第四院敬爱增益法</p><p>东门瞿婆伽</p><p>顶上大宝冠身相白肉色</p><p>定慧紫莲花妙宝璎珞衣</p><p>引接有情故示现天帝相</p><p>南门善财童子</p><p>发髻童子冠身相白肉色</p><p>定慧赤莲华一切邻愍相</p><p>西门摩利支天</p><p>吉祥天女形面门桃花色</p><p>定慧白莲花百千种璎珞</p><p>严身微妙色救世现天相</p><p>北门佛身</p><p>四八紫金色牟尼善逝相</p><p>左定舒安膝右慧说法印</p><p>颇胝商佉光住颇头摩花</p><p>东北金刚灯菩萨</p><p>顶上大宝冠身相鲜肉色</p><p>定慧持灯明严身如上说</p><p>东南金刚涂香菩萨</p><p>顶上大宝冠身相大青色</p><p>定慧涂香器严身如上说</p><p>西南金刚香菩萨</p><p>顶上大宝冠身相大黑色</p><p>定慧持香炉严身如上说</p><p>西北金刚花菩萨</p><p>顶上大宝冠身相浅黄色</p><p>定慧持鲜花严身如上说</p><p>南门南被叶衣观音</p><p>顶上大宝冠髻现无量寿</p><p>身相白肉色左定说法印</p><p>右慧未开莲商佉军那光</p><p>微笑坐白莲跏趺右押左</p><p>次抱铃裨那夜迦</p><p>象王头身人身相青黄色</p><p>舌相遍法界左定拳押腰</p><p>右慧金刚铃镮钏璎珞衣</p><p>具大威德相焰鬘遍其身</p><p>次阿诣罗仙</p><p>瘦羸赤肉色执持莲上瓶</p><p>身光焰围绕安住莲花叶</p><p>东门北白身观音</p><p>顶上大宝冠身相浅黄色</p><p>大悲救世相左定说法印</p><p>右慧执莲花严身如上说</p><p>次抱刀尾曩野迦</p><p>白象头人身身相白皓色</p><p>左定结拳印右慧持宝剑</p><p>镮钏璎珞衣焰鬘遍围绕</p><p>次阿私陀仙</p><p>身相白肉色执持法宝藏</p><p>瘦皱裸形相普遍火焰鬘</p><p>南门东上观音</p><p>顶上大宝冠身相白肉色</p><p>左定说法色右慧持白拂</p><p>鲜白日月轮住钵昙摩花</p><p>次伞盖尾曩野迦</p><p>白象头人身身相珂雪色</p><p>执持白伞盖镮钏妙璎珞</p><p>具大威力相炽焰普遍身</p><p>次毗哩瞿仙</p><p>身相赤肉色定慧执仙杖</p><p>身色赫赫晖安住猛焰中</p><p>南门西正观音</p><p>顶上大宝冠身相白肉色</p><p>左定赤莲花右慧红莲花</p><p>救世爱敬相严身如上说</p><p>次抱钩裨那夜迦</p><p>象王头人身身相深赤色</p><p>左空拳押腰右慧金刚钩</p><p>镮钏妙璎珞具大威德相</p><p>电光体围绕严身无有量</p><p>次瞿昙仙</p><p>身相赤肉色执持宝贤瓶</p><p>具大神通相周环起光焰</p><p>西门南光明观音</p><p>顶上大宝冠身相深黄色</p><p>微妙喜悦相左定说法印</p><p>右慧施无畏百种妙璎珞</p><p>花鬘及天衣严身如上说</p><p>次花鬘尾曩野迦</p><p>白象头人身身相白鹄色</p><p>定慧把花鬘具大势力相</p><p>镮钏妙璎珞猛焰遍其身</p><p>次游孔仙</p><p>身相白肉色执持大宝函</p><p>具大神力相普遍大炽焰</p><p>西门北白处观音</p><p>发冠袭纯衣身相白黄色</p><p>左定钵昙摩右慧垂拳印</p><p>百千种璎珞严身如上说</p><p>次把索裨那夜迦</p><p>身相红莲色象王头人身</p><p>舌相满<a href=\"/remen/shijian.html\" class=\"keylink\" target=\"_blank\">世间</a>左定拳押腰</p><p>右慧金刚索具大威德相</p><p>焰鬘普遍身镮钏妙璎珞</p><p>次成就仙</p><p>身相赤肉色执持三股印</p><p>具大威神相安住炎鬘中</p><p>北门东请观音</p><p>顶上大宝冠身相白黄色</p><p>左定执军持右慧施无畏</p><p>百千众璎珞严身如上说</p><p>次抱弓箭尾曩野迦</p><p>白象头人身身相白雪色</p><p>左定抱宝弓右慧持宝箭</p><p>镮钏妙璎珞焰鬘普遍身</p><p>次婆薮仙人</p><p>定慧青莲华具大神验相</p><p>安住焰鬘中</p><p>北门西大圣观音</p><p>顶上大宝冠身相白肉色</p><p>慈悲救世间左定鲜莲花</p><p>右慧施无畏严身如上说</p><p>次抱锁裨那夜迦</p><p>身相叆叇色左定金刚锁</p><p>右慧握萝卜威德魏魏相</p><p>赫如朝日晖炎鬘周遍身</p><p>次阿底丽仙人</p><p>身相染赤色执持仙人杖</p><p>现大神力相焰鬘周遍身</p><p>既说第四院诸尊方位竟</p><p>今说第五院钩召被甲法</p><p>东门金刚铃菩萨</p><p>顶上妙宝冠身相大青色</p><p>左定结拳印右慧金刚铃</p><p>一切宝璎珞天衣及袈裟</p><p>庄严妙宝身圆光如虹色</p><p>住分荼利花大满月轮中</p><p>南门金刚钩菩萨</p><p>顶上妙宝冠身相叆叇色</p><p>左定结拳印右慧金刚钩</p><p>百千宝璎珞严身如上说</p><p>西门金刚索菩萨</p><p>顶上妙宝冠身相白黄色</p><p>左定金刚索右慧拳押膝</p><p>百千种璎珞严身如上说</p><p>北门金刚锁菩萨</p><p>顶上妙宝冠身相白肉色</p><p>左定结拳印右慧金刚锁</p><p>百千妙璎珞严身如上说</p><p>东北多罗使者</p><p>身相青碧色定慧紫莲花</p><p>幼年童女状宝冠妙璎珞</p><p>周环起焰鬘严身如观音</p><p>东南莲花部使者</p><p>身相白黄色中尊童子状</p><p>定慧赤莲花金刚宝璎珞</p><p>大鬘遍其身严身如上说</p><p>西南军荼利使者</p><p>身相染青色嗔怒白牙相</p><p>长年丈夫相执持莲上杵</p><p>大发严璎珞焰鬘遍宝身</p><p>西北如意轮使者</p><p>身相珂雪色忿怒药叉状</p><p>执持如意宝被金刚璎珞</p><p>严身如观音焰鬘遍宝体</p><p>东门南<a href=\"/remen/poluomen.html\" class=\"keylink\" target=\"_blank\">婆罗门</a>身</p><p>面门赤肉色首<a href=\"/remen/biqiu.html\" class=\"keylink\" target=\"_blank\">比丘</a>僧状</p><p>被白素俗衣定慧执锡杖</p><p>次摩睺罗伽身</p><p>蛇头贵人相定慧抱笙笛</p><p>或以投系鼓威仪如天众</p><p>次声闻身</p><p>身相白肉色炽年比丘相</p><p>执持三衣函身被僧伽梨</p><p>次<a href=\"/remen/biqiuni.html\" class=\"keylink\" target=\"_blank\">比丘尼</a>身</p><p>肥肤白肉色执持红莲花</p><p>耆老女人相身被福田衣</p><p>东门比丘身</p><p>皮皱赤肉色威仪大德相</p><p>头巾袈裟衣执持钵草座</p><p>次紧那罗王身</p><p>獐鹿马头面执持音声器</p><p>人身裸形相</p><p>次毗<a href=\"/remen/shamen.html\" class=\"keylink\" target=\"_blank\">沙门</a>身</p><p>顶上大宝冠面门深黄色</p><p>忿怒降魔相左定棒宝塔</p><p>右慧持宝剑身被甲胄衣</p><p>袈裟宝璎珞天衣庄严身</p><p>次宰官身</p><p>面门赤肉色定慧合掌印</p><p>身被礼服衣大势官人相</p><p>南门东优婆塞身</p><p>面门白肉色白冠百结衣</p><p>执持<a href=\"/remen/xiuxing.html\" class=\"keylink\" target=\"_blank\">修行</a>器白衣俗人相</p><p>次非人身</p><p>身相大青相左定执张弓</p><p>右慧持矢箭恶栴陀罗状</p><p>次童目天女</p><p>身相白肉色定慧紫莲花</p><p>怜愍一切故示现<a href=\"/remen/tianren.html\" class=\"keylink\" target=\"_blank\">天人</a>相</p><p>妙鬘宝璎珞严身殊妙体</p><p>次小王身</p><p>面门赤肉色妙宝珠鬘冠</p><p>定慧共合掌身被深赤色</p><p>南门西优婆夷身</p><p>面门白肉色长发女人状</p><p>半齿爱敬相执持莲花慧</p><p>次龙身</p><p>身相大青色顶上现龙头</p><p>嗔恚忿怒相定慧握黑云</p><p>次大自在天身</p><p>顶上妙天冠面门紫莲花</p><p>定慧抱利鉾乘大黑水牛</p><p>天衣及飞衣上妙宝璎珞</p><p>严身微妙色安住月轮中</p><p>次妇女身</p><p>面门白肉色诸天采女状</p><p>爱敬爱重相严身微妙色</p><p>西门南天身</p><p>身相红莲色左定莲花函</p><p>有慧妙莲花天衣百福身</p><p>次夜叉身</p><p>顶上火焰冠身相赤肉色</p><p>眼目雷电光定慧持三股</p><p>次辟支佛身</p><p>皮肤白肉色中年比丘相</p><p>定慧十莲合身被福田衣</p><p>次童女身</p><p>面门珂雪色小年女人状</p><p>执持青莲花安住妙宝花</p><p>西门北人身</p><p>面门白肉色身相贵人相</p><p>执持妙莲花身被福田衣</p><p>次乾闼婆身</p><p>顶上八角冠身相赤肉色</p><p>身如大牛王左定执箫笛</p><p>右慧持宝剑具大威力相</p><p>发髻焰鬘冠</p><p>次执金刚身</p><p>身相赤肉色忿怒降魔相</p><p>发髻焰鬘冠左定拳押腰</p><p>右慧金刚杵金刚宝璎珞</p><p>天衣兽皮服严身妙宝色</p><p>次童男身</p><p>面门白肉色幼年少僮状</p><p>定慧执莲花身被妙宝衣</p><p>北门东天大将军身</p><p>面门赤肉色定慧共合掌</p><p>容仪如帝释严身妙宝色</p><p>次迦楼罗身</p><p>身相青黑色面门妙翅鸟</p><p>威势裸形相人身具羽翼</p><p>左定拳着腰右慧金刚钩</p><p>次大梵王身</p><p>顶上妙天冠面门白肉色</p><p>四面三目相八臂两足体</p><p>左定握三股左理持莲花</p><p>左定执军持左理持白拂</p><p>右慧结拳印右智持利鉾</p><p>右慧四智镜右智施无畏</p><p>身被妙璎珞天衣及袈裟</p><p>庄严上妙身圆光坐白莲</p><p>次长者身</p><p>面门白肉色执</p></div>"
}]