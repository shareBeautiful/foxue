[{
    "title": "佛说大吉祥陀罗尼经 第1381部",
    "author": "宋 法贤 译",
    "html": "<div class=\"B1_text\"><p>佛说大吉祥陀罗尼经</p><p>西天译经<a href=\"/remen/sanzang.html\" class=\"keylink\" target=\"_blank\">三藏</a>朝散大夫试光禄卿明教大师臣法贤奉诏译</p><p>如是我闻。一时佛在苏珂嚩帝佛刹。与诸大菩萨并部多众俱。尔时观<a href=\"/remen/zizai.html\" class=\"keylink\" target=\"_blank\">自在</a>菩萨摩诃萨。来诣佛所到已头面礼足于一面坐。复有菩萨摩诃萨名大吉祥。亦诣佛所到已绕佛三匝。头面礼足却坐一面</p><p>尔时<a href=\"/remen/shizun.html\" class=\"keylink\" target=\"_blank\">世尊</a>见大吉祥菩萨已。告观自在菩萨言。此大吉祥菩萨有陀罗尼。若阎浮提浊恶世中。有<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷等。见闻<a href=\"/remen/suixi.html\" class=\"keylink\" target=\"_blank\">随喜</a>读诵<a href=\"/remen/shouchi.html\" class=\"keylink\" target=\"_blank\">受持</a>。信解此法思惟记念。是贫苦者获大富贵。乃至部多普令爱敬。如是<a href=\"/remen/gongde.html\" class=\"keylink\" target=\"_blank\">功德</a>不可具说。时观自在菩萨闻佛语已。<a href=\"/remen/huanxi.html\" class=\"keylink\" target=\"_blank\">欢喜</a>踊跃即从座起。合掌白佛言。世尊我今乐闻。唯愿世尊为我宣说</p><p>尔时世尊即说大吉祥陀罗尼曰</p><p>怛[宁*也](切身下同)他(引一)洛叱弥(二合二)室哩(二合)钵捺弥(二合)嚩呬抳(引三)驮曩(引)提钵底(引四)藕哩(引五)摩贺(引)野舍(引六)钵捺摩(二合)儞怛哩(二合七)摩贺(引) 儞喻(二合)底(八)案曩那(引)曳(九)啰怛曩(二合)钵啰(二合)婆摩贺(引)室哩(二合十)婆野替(引)那(十一)屹哩(二合)儞屹哩(二合)儞(十二)萨哩嚩(二合)遏迦哩也(二合)烁弥(引十三)提儞提儞(十四)悉悉悉悉(十五)儞底儞底(十六)呬儞呬儞(十七)阿洛叉弥(二合十八)弥曩舍野(十九)萨嚩洛叉弥(二合)弥娑[亭*夜](切身引)那野莎(引)贺(二十)曩莫萨哩嚩(二合)没驮(二十一)冒提萨怛吠(二合引)毗野(二合)莎(引)贺(引二十二)</p><p>尔时世尊说是经已。观自在菩萨大吉祥菩萨。并诸菩萨及部多众。闻佛所说皆大欢喜信受奉行</p><p>佛说大吉祥陀罗尼经</p></div>"
}]