[{
    "title": "佛说如意轮莲华心如来修行观门仪 第1090部",
    "author": "慈贤 译",
    "html": "<div class=\"B1_text\"><p>佛说如意轮莲华心如来<a href=\"/remen/xiuxing.html\" class=\"keylink\" target=\"_blank\">修行</a>观门仪</p><p>宋大契丹国师中<a href=\"/remen/tianzhu.html\" class=\"keylink\" target=\"_blank\">天竺</a>摩竭陀国<a href=\"/remen/sanzang.html\" class=\"keylink\" target=\"_blank\">三藏</a>法师慈贤译</p><p>尔时薄伽梵与诸大菩萨</p><p>在须弥山顶为诸有情等</p><p>演说如意轮修行秘密法</p><p>佛言此莲华摩尼如意轮</p><p>金刚王如来具无量无边</p><p>大不思议行威德最胜力</p><p>降伏一切魔众恶不能入</p><p>汝等应善听我今广分别</p><p>于后末世中若有求法者</p><p>先礼阿阇梨受三种灌顶</p><p>先听受诸法令根性纯熟</p><p>启白阿阇梨次第方传受</p><p>如意轮心法<a href=\"/remen/dizi.html\" class=\"keylink\" target=\"_blank\">弟子</a>受法竟</p><p>当发志诚心香华及灯明</p><p>涂香饮食等先<a href=\"/remen/gongyang.html\" class=\"keylink\" target=\"_blank\">供养</a>诸佛</p><p><a href=\"/remen/rufa.html\" class=\"keylink\" target=\"_blank\">如法</a>供养已口中含于宝</p><p>想告求诸佛愿于此法门</p><p>获得速成就即结轮坛印</p><p>二羽先旋舞后背交十度</p><p>旋转至顶散由结此印已</p><p>遍通一切坛悉能入密言</p><p>轮坛<a href=\"/remen/zhenyan.html\" class=\"keylink\" target=\"_blank\">真言</a>曰</p><p>唵(引)嚩日啰(二合)拶讫啰(二合)吽</p><p>次结<a href=\"/remen/sanmei.html\" class=\"keylink\" target=\"_blank\">三昧</a>耶莲华秘密印</p><p>二羽而相合进力禅智度</p><p>屈如初开莲名为如意轮</p><p>莲华三昧印三昧真言曰</p><p>曩谟啰怛曩(二合)怛啰(二合)夜野(一)娜莫阿(入声)哩也(二合)嚩路枳帝湿嚩(二合)啰野(二)昌地萨怛嚩(二合)野摩诃萨怛嚩(二合)野(三)摩诃哥噜抳哥野(四)唵(引五)萨么曳扫[继-糸+言]曳(二合)膻帝难帝(六)萨啰嚩(二合)挲摩耶(七)耨钵啰(二合)尾瑟置(二合八)努啰努艺(九)娑嚩(二合)诃</p><p>结前三昧耶及诵此真言</p><p>于自身顶上五方及四隅</p><p>加持于九位次加持六根</p><p>及与两膝上至额而散印</p><p>次结召请印二羽金刚拳</p><p>戒方进力度背交而相钩</p><p>禅智押忍愿以进力二度</p><p>往上方来去钩请诸圣众</p><p>请已作旋舞二羽合如莲</p><p>召请真言曰</p><p>曩谟(引)么诃室哩(二合)夜曳(一)唵(二)扇底曳(二合)娑么扫[继-糸+言]曳(二合三)悉地悉地(四)娑驮<a href=\"/ctwh/shi/ys/\" class=\"keylink\" target=\"_blank\">野史</a>味(五)唵(引六)设哥哩史嚩[继-糸+言](七)阿(去声)嚩贺(入)萨啰嚩(二合)啰闼(二合)娑驮野(九)娑嚩(二合)诃(十)</p><p>诵此真言已当于作法前</p><p>先入于河中应取身前面</p><p>及与右边土安于左手中</p><p>捏作自身形以手于面前</p><p>三绕自己身当以眼视之</p><p>想身口意业及与六垢触</p><p>入彼泥身中当往隐密处</p><p>作法而掷之以自己二手</p><p>当于隐密处用水净九遍</p><p>然后用澡豆净洗于二手</p><p>以二手掬水想沐浴于佛</p><p>及诸菩萨众并法阿阇梨</p><p>三献而用之二手再掬水</p><p>右手母指间倾下掌中水</p><p>洗浴于父母当九遍浴之</p><p>当净洗己身最后以右手</p><p>取水灌顶上当想自己身</p><p>内外皆清净如上洗浴已</p><p>至于坛门首当于坛门外</p><p>用水先洗足次应洗二手</p><p>右手仰如器以右手戒度</p><p>屈戒安于掌取水倾掌内</p><p>三吸掌中水想三业清净</p><p>次用于净水向坛门内洒</p><p>表为净坛法当诵本真言</p><p>加持于净水净水真言曰</p><p>唵(引)戍(上声)弟耨戍驮曩野(二)娑嚩(二合)诃(引三)</p><p>诵此真言已想内外清净</p><p>次应请十方一切佛菩萨</p><p>应次谛思惟内心想普请</p><p>当五体投地想礼诸圣众</p><p>礼敬请召曰</p><p>曩谟(引一)萨啰嚩(二合)没驮(二)冒地萨怛味(二合)毗喻(二合三)娜舍儞我曩多钵哩耶(二合)路哥驮睹 (五)尾也(二合)嚩悉地(二合)帝毗喻(二合六)[宁*页]啰嚩势洒(七)萨怛嚩(二合)驮睹(八)跛哩怛啰(二合)拏哥[口*(隶-木+士)]毗耶(二合九)瞖底(引十)</p><p>诵此告召已内想办诸事</p><p>复当更作法用水洒坛中</p><p>四方及四隅坛中所用物</p><p><a href=\"/remen/sajing.html\" class=\"keylink\" target=\"_blank\">洒净</a>令清净<a href=\"/remen/xingzhe.html\" class=\"keylink\" target=\"_blank\">行者</a>次应想</p><p>光明宝楼阁复想金莲华</p><p>想华令宽广四面悉平正</p><p>想成宝阁基</p><p>真言曰</p><p>唵(引一)阿左攞地[口*(隶-木+士)](二)娑嚩(二合)诃(引三)</p><p>行者次应想楼阁基四面</p><p>次复想于海其水变为乳</p><p>海水真言曰</p><p>唵(引一)尾么路娜地(二)吽(三)</p><p>复想乳海中金色莲华上</p><p>想安四角地上安须弥山</p><p>八角令方正上想宝楼阁</p><p>种种宝<a href=\"/remen/zhuangyan.html\" class=\"keylink\" target=\"_blank\">庄严</a>不动真言曰</p><p>唵(引一)阿左攞(二)吽(引三)</p><p>次想宝楼阁层级皆严饰</p><p>四面安四门置种种璎珞</p><p>及与七宝盖安于楼阁中</p><p>复以摩尼珠而砌成窓牖</p><p>次用杂宝珠贯串悬周匝</p><p>如上诸宝类悉放种种光</p><p>普遍皆供养十方诸如来</p><p>及诸菩萨众供养真言曰</p><p>曩谟(引一)萨啰嚩(二合)怛他誐多南(二)萨啰嚩(二合)他勘(三)邬娜我(二合)帝(四)娑颇(二合)啰呬[羊*含](五)誐 誐那绀(六)娑嚩(二合)诃(引七)</p><p>运心供养已当于宝楼阁</p><p>先布于黄金上想师子坛</p><p>上安宝莲华茎叶有须蕊</p><p>华叶具六色当于华叶中</p><p>用百千宝珠间杂而严饰</p><p>于中师子坛外想百千种</p><p>莲华师子坛周匝而围绕</p><p>庄严悉具足莲华真言曰</p><p>唵(引一)哥么[口*(隶-木+士)](二)吽(三)</p><p>诵真言运想如法布置已</p><p>而用于宝器满中盛七宝</p><p>五谷香华等想于圣众前</p><p>右足散奉施而伸于礼敬</p><p>于苏佉嚩底运心请圣众</p><p>及与观<a href=\"/remen/zizai.html\" class=\"keylink\" target=\"_blank\">自在</a>菩萨之眷属</p><p>志心普奉请下降于坛中</p><p>当于圣众前置种种香华</p><p>白拂幢旛盖伎乐与灯明</p><p>前迎诸圣众慈悲来降赴</p><p>次结奉施印二羽戒方交</p><p>檀慧并直竖忍愿进力度</p><p>微曲如莲叶禅智二微曲</p><p>奉施真言曰</p><p>唵(引一)钵娜么(二合)唧多么抳(二)摩诃钵娜[继-糸+言](二合)吽(三)阿啰伽(二合)萨钵啰(三合)低瑳(去声四)娑嚩(二合)诃</p><p>次结请召印二羽戒方度</p><p>交背而相钩禅智押忍愿</p><p>进力来去钩请召真言曰</p><p>唵(引一)伊呬伊(二合)呬(二)拶讫啰(二合)嚩哩底(二合三)耶多么抳(四)么诃钵娜[继-糸+言](二合五)阿怛啰(二合)散儞呬姑娑嚩(二合)诃(引六)</p><p>如上迎请已奉请圣众坐</p><p>请坐真言曰</p><p>唵(引一)娑嚩(二合)誐多婆誐鑁(二)伊呬曳(二合)呬(三) 钵啰(二合)散南(四)娜悉也(二合)多弭贺(五)屹啰(二合)贺拏(六)布惹么娑么(二合)哥(七)钵啰(二合)散娜(八)即地野古噜(九)娑嚩(二合)诃</p><p>次结奉座印二羽禅智曲</p><p>戒方微曲开余度并开散</p><p>奉座真言曰</p><p>唵(引一)拶讫啰(二合)嚩哩底(二合二)么诃钵娜[继-糸+言](二合三)阿答么(二合)南(四)钵啰(二合)底瑳(去声五)娑嚩(二合)诃(引六)</p><p>次想洗佛足洗足真言曰</p><p>唵(引一)钵啰(二合)嚩啰(二)萨讫洒(二合)啰(三)钵啰(二合)底瑳(去声四)娑嚩(二合)贺(引五)</p><p>十方诸圣众想皆洗足已</p><p>所有诸供养平等而奉献</p><p>次结普供养平等<a href=\"/remen/yuanman.html\" class=\"keylink\" target=\"_blank\">圆满</a>印</p><p>右羽戒忍进三度并直竖</p><p>屈禅度押檀当安于胸侧</p><p>左羽仰安心想捧供养物</p><p>运心普供养十方诸如来</p><p>一切诸圣众供养真言曰</p><p>唵(引一)偿哥[口*(隶-木+士)](二)娑么耶(三)娑嚩(二合)诃(引四)</p><p>结如意宝印二羽金刚拳</p><p>进力背相钩心想如宝形</p><p>进力而掣开如意轮心宝</p><p>真言曰</p><p>唵(引一)拶讫啰(二合)嚩哩底(二合二)唧多么抳(三)吽</p><p>次以如意轮莲华心宝印</p><p>加持于五处所谓顶及额</p><p>喉心与两肩用印而加持</p><p>当想此五处安诸圣众位</p><p>三诵本真言次以心宝印</p><p>当栏界四方及四隅上下</p><p>内想成栏界栏界真言曰</p><p>唵(引一)拶讫啰(二合)嚩哩底(二合二)唧多么抳(三)嚩怛嚩(二合)嚩怛嚩怛嚩(二合)儞舍(四)吽(五)发吒(二合六)娑嚩诃</p><p>结印诵真言内外成栏界</p><p>次念甲胄明当护自己身</p><p>甲胄真言曰</p><p>唵(引一)拶讫啰(二合)嚩哩底(二合二)唧多么抳(三)摩贺钵娜[继-糸+言](二合四)噜噜底瑟姹(二合五)入嚩(二合)攞阿割哩哂(二合)野(六)啰讫酒(二合)[牟*含](七)吽发吒(二合)娑嚩诃</p><p>如上加持已结金刚橛印</p><p>二羽内相叉进力拄直竖</p><p>禅智并相合当用于此印</p><p>先加持护身念前甲胄明</p><p>加持护身已用印当拟地</p><p>内想如钉橛用印而右转</p><p>心想结坛界想如金刚城</p><p>内外令坚固如法运想已</p><p>行者应志诚以五种供养</p><p>奔献诸圣众愿垂哀纳受</p><p>先结涂香印二羽先旋舞</p><p>禅智二度交余八度直竖</p><p>向外而涂拭想涂圣众足</p><p>摩拭佛胸臆涂香真言曰</p><p>唵(引一)钵娜么(二合)唧多么抳(二)[口*献]帝(三)娑嚩诃</p><p>次结散华印二羽头相拄</p><p>形如掬物势想华安佛顶</p><p>散华真言曰</p><p>唵(引一)钵娜么(二合)唧多么抳(二)补瑟[口*半](二合)钵啰(二合)底瑳(三)娑嚩(二合)诃(引四)</p><p>次结<a href=\"/remen/shaoxiang.html\" class=\"keylink\" target=\"_blank\">烧香</a>印二羽仰相叉</p><p>忍度而直竖烧香真言曰</p><p>唵(引一)拶讫啰(二合)嚩哩底(二合二)么诃钵娜[继-糸+言](二合引)度跛野吽</p><p>次结燃灯印二羽仰相叉</p><p>忍愿头相交禅智当安于</p><p>忍愿二度侧灯明真言曰</p><p>唵(引一)拶讫啰(二合)嚩哩底(二合)[宁*页](二)泥闭娑嚩诃</p><p>次结饮食印二羽戒方度</p><p>二度头相拄余度头微曲</p><p>犹如捧饭势佛饭真言曰</p><p>唵(引一)拶讫啰(二合)嚩哩底(二合二)么诃钵娜[继-糸+言](二合)比多(三)钵怛览(二合)屹啰(二合)贺拏(四)娑嚩(二合)诃(五)</p><p>如是供养已行者应志心</p><p>内想普供养十方诸圣众</p><p>供养真言曰</p><p>那谟萨啰嚩(二合)没驮(一)昌地娑怛嚩(二合)南(二)萨啰嚩(二合)他勘(三)邬娜我(二合)帝(四)娑颇(二合)啰呬[牟*含](五)誐誐那绀(六)娑嚩(二合)诃(引七)</p><p>真言供养已额想礼八身</p><p>谓顶上五方及额口心等</p><p>当志诚想礼<a href=\"/remen/lifo.html\" class=\"keylink\" target=\"_blank\">礼佛</a>真言曰</p><p>曩谟萨啰嚩(二合)没驮(一)昌地萨怛嚩(二合)南(二)萨啰嚩(二合)怛啰(二合)僧(去声三)古素(上声)弭(四)多鼻枳娘(二合)曩(五)啰史[宁*页](六)曩谟窣睹(二合)帝(七)娑嚩(二合)诃(引八)</p><p>礼敬圣众已当舍自己身</p><p>想为宝楼阁当于内心上</p><p>想莲华金刚上安日月轮</p><p>上想真如体当凝然湛寂</p><p>在于月轮中次于月轮上</p><p>复想如意轮莲华王如来</p><p>端然住而座运想应一心</p><p>勿生于散乱当告白圣众</p><p>愿垂大悲心示我方便行</p><p>我所作胜事施一切有情</p><p>悉令登正觉告白圣众已</p><p>复于轮王心内想安月轮</p><p>月上想吽字形如大麦量</p><p>周遍有光明普遍十方界</p><p>真言如是称</p><p>◇吽</p><p>诵此吽字已次应想吽字</p><p>化为六色光当于此光中</p><p>变为六菩萨各执供养物</p><p>遍满三千界普供养诸佛</p><p>三世薄伽梵化光供养已</p><p>复收摄吽字还归心月轮</p><p>当于吽字上复变月轮坛</p><p>莲华卧金刚如前日月轮</p><p>与前师子坛严饰皆无异</p><p>上想如意轮大莲华如来</p><p>状貌黄金色右手当捧持</p><p>如意摩尼宝左手当执持</p><p>金色大莲华身挂上妙衣</p><p>以摩尼宝珠贯串为璎珞</p><p>次结如意轮摩尼根本印</p><p>二羽先合掌进力屈如宝</p><p>忍愿申如针檀慧戒方度</p><p>当直竖散开禅智并微曲</p><p>想如开敷莲而诵根本明</p><p>真言曰</p><p>曩谟啰怛曩(二合一)怛啰(二合)夜野(二)曩谟阿哩也(二合三)嚩路枳希湿嚩(二合)啰野(四)昌地萨怛嚩(二合)野(五)摩诃萨怛嚩(二合)野(六)摩诃哥噜抳哥野(七)怛儞也(二合)他(八)唵(引九)拶讫啰(二合)嚩哩底(二合十)津(引)多么抳(十一)摩诃钵娜[继-糸+言](二合十二)噜噜底瑟吒(二合十三)入嚩(二合)啰阿哥哩洒(二合)野(十四)吽(十五)发吒(二合十六)娑嚩(二合)诃(引十七)</p><p>次复结心印二羽<a href=\"/remen/liudu.html\" class=\"keylink\" target=\"_blank\">六度</a>头</p><p>各安指罅内进力二度屈</p><p>头相去半寸禅智而开竖</p><p>形如初开莲复当想此印</p><p>心内而安置心真言曰</p><p>唵(引一)钵娜么(二合)唧多摩抳(二)入嚩(二合)攞吽(三)</p><p>结心中心印二羽禅智屈</p><p>指面令相合余八度直竖</p><p>低印而向下想安心印上</p><p>心中心真言曰</p><p>唵(引一)嚩啰娜(二)钵娜[继-糸+言](二合)吽(三)</p><p>如是于己身运心安布已</p><p>如意轮心法及心中心印</p><p>复于心中心化出骨噜(二合)驮</p><p>名为如意轮莲华心明王</p><p>其状淡红色串华为璎珞</p><p>种种而严饰右手把钩杖</p><p>左手持罥索佛前右边立</p><p>而白言<a href=\"/remen/shizun.html\" class=\"keylink\" target=\"_blank\">世尊</a>愿佛当教敕</p><p>令我作诸事次于佛左边</p><p>想佛数珠母左膝胡跪坐</p><p>形状赤白色颈挂于数珠</p><p>二手如捻珠状同持课势</p><p>(部母表为身明王表为力)数珠身真言</p><p>唵(引一)阿没哩(二合)担(二)我[继-糸+言]室哩(二合)曳(三)室哩(二合)摩哩[宁*页](四)娑嚩(二合)贺(引五)</p><p>诵此真言已贯串于<a href=\"/remen/bashi.html\" class=\"keylink\" target=\"_blank\">八识</a></p><p>二手捧数珠先当顶上礼</p><p>数珠真言曰</p><p>唵(引一)嚩素么底(二)室哩(二合)曳(三)娑嚩(二合)贺(引四)</p><p>真言加持已复当于心上</p><p>想安置月坛上安于数珠</p><p>想珠如佛母明王及真言</p><p>合一无有异凡于持课时</p><p>当于佛左边先想数珠母</p><p>在月轮上坐内心伸礼敬</p><p>七遍诵真言如是运想已</p><p>更复内心想香华及灯明</p><p>运心再供养如意轮如来</p><p>及佛母明王次诵佛母名</p><p>佛母真言曰</p><p>唵(引一)湿吠(二合)帝跋帝(二)啰嚩枲[宁*页](三)惹吒么古吒(四)驮啰抳(五)娑嚩(二合)诃(引六)</p><p>加持<a href=\"/remen/fashi.html\" class=\"keylink\" target=\"_blank\">法事</a>已内心再供养</p><p>一切佛圣众告召伸礼敬</p><p>结前莲华印二羽如开莲</p><p>想捧诸圣众还归于本位</p><p>奉送真言曰</p><p>唵(引一)拶讫啰(二合)嚩哩帝(二合二)唧多么抳(三)誐瑳誐瑳(四)娑嚩(二合)贺(引五)</p><p>诵此奉送明想诸佛圣众</p><p>各归于<a href=\"/remen/jingtu.html\" class=\"keylink\" target=\"_blank\">净土</a>奉送圣众已</p><p>次结解界印二羽戒方度</p><p>及与进力指皆交而钩结</p><p>禅智押忍愿进力二度拨</p><p>想如开坛门左三绕成解</p><p>所用金刚橛及与栏界线</p><p>以印皆收摄解界真言曰</p><p>唵(引一)阿娑莽儗(上声)宁(二)微帝吽(三)发吒(四)娑嚩(二合)贺(引五)</p><p>以印诵真言内外解界已</p><p>当于奉送时复想诸圣众</p><p>降于<a href=\"/remen/ganlu.html\" class=\"keylink\" target=\"_blank\">甘露</a>水洗涤自己身</p><p>罪业并消除内外皆清净</p><p>佛告言行者汝勤修此法</p><p>莫生于懈倦诵持勿间断</p><p>不久当成就与佛等无异</p><p>佛说如意轮莲华心如来修行观门仪(终)</p></div>"
}]