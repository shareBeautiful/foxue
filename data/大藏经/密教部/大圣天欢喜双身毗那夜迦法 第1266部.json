[{
    "title": "大圣天欢喜双身毗那夜迦法 第1266部",
    "author": "沙门不空 译",
    "html": "<div class=\"B1_text\"><p>大圣天<a href=\"/remen/huanxi.html\" class=\"keylink\" target=\"_blank\">欢喜</a>双身毗那夜迦法</p><p>开府仪同三司特进试鸿胪卿肃国公食邑三千户赐紫赠司空谥大鉴正号大广智大兴善寺<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>不空奉诏译</p><p>(出陀罗尼集经第十一诸天下卷)</p><p>身咒</p><p>曩谟尾那翼迦(二合)泻贺悉底(二合)母佉泻怛儞野(二合)佗唵娜(去声下同)翼迦(二合)娜翼迦(二合)尾娜翼迦(二合)尾娜翼迦(二合)怛啰(二合)簸哩(二合)怛啰(二合)翼迦(二合)饷(引)佉贺悉底(二合)饷(引)佉迦只多扇(上)底迦啰(二合)娑嚩(二合引)贺(引)</p><p>心咒</p><p>唵儗(上)哩虐</p><p>心中心咒</p><p>唵虐虐吽娑嚩(二合引)贺</p><p>若欲作此天法。先须画像。或用白镴铜木等及花木。若铸若刻并得。其像形。夫妇二身令相抱立。各长五寸。或七寸皆得。并作象头人身。造像不得违价。其像成已。当以白月一日。于净室内。用净牛粪摩作圆坛。随意大小。当取一升清细麻油。以净铜器盛之。用上咒文咒油一百八遍。即暖其油。然后将像放着油中。安置坛内。用净铜匙铜杓等率油。灌其二像顶身一百八遍。一日之中七遍灌之。平晓四遍日午三遍共成七遍。已后每日更咒旧油以灌其像。如是作法乃至七日。随心所愿即得称意。正灌油之时数数发愿。复用酥蜜和麨作团。及萝卜根并一盏酒。及欢喜团时新花菓等。如是日别取新者<a href=\"/remen/gongyang.html\" class=\"keylink\" target=\"_blank\">供养</a>。一切善事随意成就。一切灾祸悉皆销灭。其所献食必须自食始得气力</p><p>请召印。以二小指二无名指。相钩向内。即以二中指竖相叉。又以二头指。各竖附中指。以二大指亦竖。附近头指侧。大指来去</p><p>咒曰</p><p>唵簸迦啰(二合)主拏祢(去)嚩哆野(二合)</p><p>诵七遍</p><p>赞叹咒</p><p>唵誐娜簸(波上下同)底扇(上声呼)底娑嚩(二合引)悉底摩贺誐娜簸底娑嚩(二合引)贺(引)</p><p>送咒</p><p>唵簸迦啰(二合)主拏祢(去)嚩哆野(二合)娑嚩(二合引)贺(引)</p><p>诵七遍</p><p>咒水护身咒</p><p>唵吉里吉里跋折啰(二合引)吽泮吒(半音)</p><p>若欲作法时。先以上咒咒水七遍。用洗口。并更取水咒七遍。用杨柳散洒身上即为护身。然后入持诵室中作法之所</p><p>洗浴咒</p><p>唵阿拏婆折唎(二合)婆跛隶拏诃</p><p>以上咒咒水七遍当用洗浴</p><p>调和毗那夜迦法</p><p>请一切天作帝殊罗施印。以二小指无名指。相叉于掌内。竖二中指指头相捻。以二头指各加中指背第一节下半分。大指</p><p>来去咒曰</p><p>唵(一)铄都噜(二)波罗摩驮儞曳(三)莎诃</p><p>诵七遍。但是诵咒人梦中惊怖。见诸畜生恶境界等。当知是毗那夜迦王嗔。梦中觉已即惭愧乞莫嗔。明日自有饮食劳谢。以水摩地作二肘水圆坛。如槃大亦得。即取[饥-几+蒸]饼五颗萝卜根三颗火烧熟。有花着花并烧白胶薰陆等香安于坛中。咒人坛西面向东坐。诵大<a href=\"/remen/zizai.html\" class=\"keylink\" target=\"_blank\">自在</a>天咒一百八遍已。口云惭愧好去。如是语已。坛中杂物盘盛。出门向西弃却。西北亦得。口云萨婆药叉啰阇阿蔼舍诃娑钵阇伽车。作是语已弃却即归</p><p>大自在天咒曰</p><p>唵(一)毗跢啰萨尼(二)波啰末唎达尼(三)嗔达尼嗔达尼(四)频达尼频达尼(五)莎诃</p><p>诵咒一百八遍。即心欢喜非但梦中。但觉有魔事即作前法定好</p><p>造像法</p><p>其像形端立。象头人身。左牙出右牙折。面少向左。其鼻向外瘘。有六臂。其左上手把刀。次手把果盘。下手把轮。右上手把棒。次手把索。下手把牙。造此像不得违价。足数付之。若铸若刻若画并得</p><p>右此大圣大秘要法。人间希有。实勿传之宜诫慎也</p><p>大圣天欢喜双身毗那夜迦法</p></div>"
}]