[{
    "title": "北方毗沙门天王随军护法仪轨 第1247部",
    "author": "沙门不空 译",
    "html": "<div class=\"B1_text\"><p>北方毗<a href=\"/remen/shamen.html\" class=\"keylink\" target=\"_blank\">沙门</a>天王随军<a href=\"/remen/hufa.html\" class=\"keylink\" target=\"_blank\">护法</a><a href=\"/remen/yigui.html\" class=\"keylink\" target=\"_blank\">仪轨</a></p><p>特进试鸿胪卿大兴善寺<a href=\"/remen/sanzang.html\" class=\"keylink\" target=\"_blank\">三藏</a>沙门大广智不空奉诏译</p><p>尔时那吒太子。手捧戟。以恶眼见四方白佛言。我是北方天王吠室罗摩那罗阇第三王子其第二之孙。我祖父天王。及我那吒同共每日三度。白佛言。我护持<a href=\"/remen/fofa.html\" class=\"keylink\" target=\"_blank\">佛法</a>。欲摄缚恶人或起不善之心。我昼夜守护国王大臣及百官僚。相与杀害打陵。如是之辈者。我等那吒以金刚杖刺其眼及其心。若为<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷起不<a href=\"/remen/shanxin.html\" class=\"keylink\" target=\"_blank\">善心</a>及杀害心者。亦以金刚捧打其头。尔时毗沙门孙那吒。白佛言<a href=\"/remen/shizun.html\" class=\"keylink\" target=\"_blank\">世尊</a>。我为未来诸不善<a href=\"/remen/zhongsheng.html\" class=\"keylink\" target=\"_blank\">众生</a>。降伏摄缚皆悉灭散故。亦护持国界故。说自心暴恶<a href=\"/remen/zhenyan.html\" class=\"keylink\" target=\"_blank\">真言</a>。唯愿世尊听许。我说佛言善哉善哉那吒天王。汝为降伏一切国王大臣百寮杀淩者。亦法佛相违者。为降伏故恣汝意说真言曰</p><p>唵地舍那吠室罗(二合)摩拏野摩贺罗惹野药迦洒(二合)地婆哆那谟婆誐缚帝摩多罗跋驮儞娑嚩(二合)贺(引)</p><p>若<a href=\"/remen/xingzhe.html\" class=\"keylink\" target=\"_blank\">行者</a><a href=\"/remen/shouchi.html\" class=\"keylink\" target=\"_blank\">受持</a>此咒者。先须书像。于彩色中并不得和胶。于白[叠*毛]上画一毗沙门神其孙那吒天神七宝<a href=\"/remen/zhuangyan.html\" class=\"keylink\" target=\"_blank\">庄严</a>。左手令执口齿。右手诧腰上令执三戟矟。其神足下作一药叉女住趺坐。并作青黑色少赤加。若诵此咒时。就好地勿使有秽恶。种种花<a href=\"/remen/shaoxiang.html\" class=\"keylink\" target=\"_blank\">烧香</a><a href=\"/remen/gongyang.html\" class=\"keylink\" target=\"_blank\">供养</a>。行者上下衣服并须一清。一厕行时当护身。黑月十五夜起首。对像前诵咒满三十万遍讫。然后取香泥供养尊像。若相违叛逆国王大臣百寮。有不善之心起者。以松叶护摩。七日之内。嚩日罗底瑟鬃(说云以金刚槌打其头及心文)</p><p>若有人比丘比丘尼犯者。以苦练木护摩。七日内殄灭</p><p>又法犯国王人有。以佉陀罗木上设都嚧名字书。三角火中数数令出入。口诵上咒心想设都嚧。降伏</p><p>又法富单那。及一切鬼王来伺其便者。以金刚木护摩。不过七日殄灭。又不善怨贼来淩杀时。以心印诵上咒一七遍自殄灭不敢来</p><p>又法欲降伏怨人暴恶之人。以苦练木护摩。又苦木之汁煮出。黄土和作设都嚧形。胸上书姓名七设都嚧。七日之中投火中。数数诵咒作印无疑灭</p><p>又法四辈人。于七珍起不善之心。或不撰父母兄弟姊妹六亲眷属。依法柏木护摩。一切珍财自来</p><p>又法妻子奴婢车乘。及六畜生依法柏木护摩。一切六畜自来</p><p>又欲胜一切诸人及恶怨人。以松木作三戟矟。数数打坛底。其坛底设都嚧之形置三。数数打数数绝</p><p>又法阿修罗窟门。当以三戟矟打。当自口开</p><p>又法以胡粉和塭护摩。领天供四万人。必来自国兵敌。及他国兵。一时殄灭</p><p>心印者。二手内缚。二小二空出来去(<a href=\"/remen/shane.html\" class=\"keylink\" target=\"_blank\">善恶</a>一切用)</p><p>昔五国大乱。有八个月经月行多法遂无法验。行此法降伏五国五万军自平安故。是名随军护法</p><p>毗沙门天随军护法仪轨</p></div>"
}]