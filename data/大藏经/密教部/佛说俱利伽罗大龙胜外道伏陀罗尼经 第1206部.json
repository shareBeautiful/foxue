[{
    "title": "佛说俱利伽罗大龙胜外道伏陀罗尼经 第1206部",
    "author": "未知",
    "html": "<div class=\"B1_text\"><p>佛说俱利伽罗大龙胜外道伏陀罗尼经</p><p>如是我闻。一时佛在王舍大城。尔时宝幢陀罗尼菩萨白佛言。俱利伽罗大龙。以何<a href=\"/remen/yinyuan1.html\" class=\"keylink\" target=\"_blank\">因缘</a>吞饮利剑。及以四足被绕。佛告宝幢陀罗尼菩萨言。昔色究竟天魔醯首罗知胜城。无动明王与外道论。共致种种神变成智。时无动明王变成智火之剑。时有九十五种外道。其首人名智达。又成智火剑。时无动明王智火大剑。变成俱利伽罗大龙有四支。降三世军陀利琰魔都伽金刚夜叉等四大明王也。颈王有莲名智火含字俱利伽罗。高十万由旬也。从口出气如二万亿雷一时鸣。闻之外道魔王舍恶疑邪执。佛说陀罗尼曰</p><p>曩谟悉底(二合)悉底(二合)苏悉底(下同)悉底伽罗罗耶俱琰参摩摩悉利(二合)阿阇么悉底娑婆呵</p><p>此咒威力除一切不详降伏诸魔王。若有人灵气恼。书姓名。以此咒诵三七遍。灵鬼忽然之闲得焚烧。断五辛酒肉。不染妇女秽执。一心诵此咒。一切所求决定得<a href=\"/remen/yuanman.html\" class=\"keylink\" target=\"_blank\">圆满</a>。不时树令开华。四海成山妙高山王成海。此咒威力此咒<a href=\"/remen/gongde.html\" class=\"keylink\" target=\"_blank\">功德</a>也。焚冰如油凹心树如水。一切皆随心。犹如跋伽梵。故重说偈曰</p><p>奉仕<a href=\"/remen/xiuxing.html\" class=\"keylink\" target=\"_blank\">修行</a>者犹如跋伽梵</p><p>得三摩地上与菩萨同位</p><p>俱利伽罗龙称念彼名字</p><p>现除怖魔障后生安乐国</p><p>佛说此经。一切恶魔王九十五种大龙王。大<a href=\"/remen/huanxi.html\" class=\"keylink\" target=\"_blank\">欢喜</a>信受奉行</p><p>俱利伽罗龙王陀罗尼经(终)</p></div>"
}]