[{
    "title": "观自在菩萨大悲智印周遍法界利益众生薰解如法 第1042部",
    "author": "不空 译",
    "html": "<div class=\"B1_text\"><p>观<a href=\"/remen/zizai.html\" class=\"keylink\" target=\"_blank\">自在</a>菩萨大悲智印周遍法界利益<a href=\"/remen/zhongsheng.html\" class=\"keylink\" target=\"_blank\">众生</a>薰解<a href=\"/remen/rufa.html\" class=\"keylink\" target=\"_blank\">如法</a></p><p>大唐特进试鸿胪卿加开府仪同三司封肃国公赠司空谥大辨正大广智不空<a href=\"/remen/sanzang.html\" class=\"keylink\" target=\"_blank\">三藏</a>和尚译</p><p>我蒙毗卢遮那圣旨。而说观自在摩诃(大)枳娘曩(智)母怛罗(印)法。若有修瑜伽人。欲生西方<a href=\"/remen/jileshijie.html\" class=\"keylink\" target=\"_blank\">极乐世界</a>利益众生者。即从阿阇梨耶有智熟者。而受莲华金刚法仪。广陈<a href=\"/remen/gongyang.html\" class=\"keylink\" target=\"_blank\">供养</a>作念诵法。于其坛中安置香炉。其香炉含摄观自在周遍法界之相。以何为相。即其香印应作纥哩(二合)文。智业不可得理。摄四种义【◇】合成一字。其梵文◇是也。贺字诸法因不可得。罗字清净无垢染。伊字自在不可得。恶字本不生不灭。是为顺义。本不生不灭。自在不可得。清净无垢染。诸法因不可得。是为逆义。逆顺相应显香印文。我作其图</p><p>【图】</p><p>是妙香印名大悲拔苦。所以者何。依烧之次第。而显真实理。若烧尽时。表若顺若逆遂归空法也。处当观察。从纥哩(二合)一字。出生唵嚩日罗(二合)达磨等五字。一一字中出生无量字门。一一字门化作一切佛菩萨身。一一<a href=\"/remen/huashen.html\" class=\"keylink\" target=\"_blank\">化身</a>周遍法界利益众生。是故<a href=\"/remen/xingzhe.html\" class=\"keylink\" target=\"_blank\">行者</a>得无量福。悉地<a href=\"/remen/yuanman.html\" class=\"keylink\" target=\"_blank\">圆满</a>蒙诸佛加被。是故行者获现世安稳无诸障碍。如妙莲华。见者爱惜。转已得生极乐上品莲中。其有利根<a href=\"/remen/zhihui.html\" class=\"keylink\" target=\"_blank\">智慧</a>方便。现身见佛。得陀罗尼名。不染世也。所生之处身出妙香。遍十方国。众生得薰。皆证不退。如是<a href=\"/remen/gongde.html\" class=\"keylink\" target=\"_blank\">功德</a>不可具说。其香炉盖上。可雕嚩日罗(二合)达磨字。首加唵字以为五字(可旋顺)其盖中央应立<a href=\"/remen/sanmei.html\" class=\"keylink\" target=\"_blank\">三昧</a>耶形。一钴杵上安开八叶莲华是也。如上五字围绕此三昧耶。三昧耶者是本誓之形也。若见此形作礼专念。即证莲华性。所以生极乐者更不染世。设交<a href=\"/remen/shijian.html\" class=\"keylink\" target=\"_blank\">世间</a>。度众生如莲华不为诸垢所染也。皆由过去本誓愿力故。证此果界也。是故行者立此三昧耶形。应专念之而作是想。是◇文之香烟成此三昧耶形。此形更为本尊形体。表因时本誓。遂为果时形色。是三昧耶义也。<a href=\"/remen/shaoxiang.html\" class=\"keylink\" target=\"_blank\">烧香</a>之时结本尊契。诵是本<a href=\"/remen/zhenyan.html\" class=\"keylink\" target=\"_blank\">真言</a>印之。即得成就。其盖图如斯</p><p>图【图】</p><p>(如上香印略说)【图】</p><p>得入此轮至无上<a href=\"/remen/puti.html\" class=\"keylink\" target=\"_blank\">菩提</a>。若欲不间常诵真言。然而未离攀缘拟<a href=\"/remen/xiedai.html\" class=\"keylink\" target=\"_blank\">懈怠</a>者。但依是妙印。应烧栴檀莲等香。如是每日作烧香法者。即成常业诵持金刚法明。何以故。如上真言字义。皆于此印香能显示故</p><p>根本印。二手金刚缚。二头指头合如莲华叶。二大指并立即成。真言曰</p><p>【◇】</p><p>若人持此一字真言。能除一切灾祸疾病。命终之后当得极乐上品之生。余诸所求世间出世大愿随持得成。何况依此教法而<a href=\"/remen/xiuxing.html\" class=\"keylink\" target=\"_blank\">修行</a>者。一切悉地不久圆满也</p><p>观自在菩萨薰真如香印法说已竟</p><p>观自在妙香印法一卷</p><p>享保龙集乙卯仲夏之谷。以净严和尚之点本。将仇校之寿梓。而以香烟辉真如◇云覆刹尘</p><p>大和长谷妙音院轮下<a href=\"/remen/shamen.html\" class=\"keylink\" target=\"_blank\">沙门</a>无等志</p></div>"
}]