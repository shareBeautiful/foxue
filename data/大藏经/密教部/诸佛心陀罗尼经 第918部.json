[{
    "title": "诸佛心陀罗尼经 第918部",
    "author": "玄奘法师",
    "html": "<div class=\"B1_text\"><p>诸<a href=\"/remen/foxin.html\" class=\"keylink\" target=\"_blank\">佛心</a>陀罗尼经</p><p>大唐<a href=\"/remen/sanzang.html\" class=\"keylink\" target=\"_blank\">三藏</a>法师玄奘奉诏译</p><p>如是我闻一时薄伽梵住如来境众宝道场。诸佛所都诸佛所乐。智无疑滞菩萨妙宫。具诸微妙种种严饰常演法音大<a href=\"/remen/gongde.html\" class=\"keylink\" target=\"_blank\">功德</a>殿。与无央数大菩萨俱。皆是如来法身真子。从诸佛土而来集会。无量<a href=\"/remen/tianren.html\" class=\"keylink\" target=\"_blank\">天人</a>阿素洛等。应真大众前后围绕</p><p>尔时<a href=\"/remen/shizun.html\" class=\"keylink\" target=\"_blank\">世尊</a>告诸菩萨摩诃萨言。善男子有陀罗尼名诸佛心。殑伽沙等诸佛同说。能遍<a href=\"/remen/154932.html\" class=\"keylink\" target=\"_blank\">饶益</a>诸怖畏者。若有至心<a href=\"/remen/shouchi.html\" class=\"keylink\" target=\"_blank\">受持</a>读诵。超百千劫<a href=\"/remen/shengsi.html\" class=\"keylink\" target=\"_blank\">生死</a>剧苦。定于无上正等<a href=\"/remen/puti.html\" class=\"keylink\" target=\"_blank\">菩提</a>。能速<a href=\"/remen/xiuxing.html\" class=\"keylink\" target=\"_blank\">修行</a>永无退转。乃至无上正等菩提。终不枉生无佛世界。恒善悟解诸陀罗尼。常见如来亲近<a href=\"/remen/gongyang.html\" class=\"keylink\" target=\"_blank\">供养</a>。恒忆<a href=\"/remen/suming.html\" class=\"keylink\" target=\"_blank\">宿命</a>深信<a href=\"/remen/yinguo.html\" class=\"keylink\" target=\"_blank\">因果</a>。能使现世人非人等怨害皆除。疾病不侵无有中夭。诸恶魔事皆悉殄灭。所有恶业无不消除。一切魔军惊怖退散。善男子此陀罗尼文字章句。是一切佛共所称扬。即是诸佛文字章句。汝应谛听陀罗尼曰</p><p>佛睇苏佛睇莫诃佛睇壹底佛睇呾呾啰佛睇佛睇佛睇三摩佛睇頞鞞佛睇没栗度佛睇<a href=\"/remen/fotuo.html\" class=\"keylink\" target=\"_blank\">佛陀</a>末底佛睇莫诃佛陀末底佛睇萨缚佛陀頞奴末帝萨缚佛陀頞奴若帝佛陀佛陀佛陀佛陀佛陀佛陀佛陀佛陀佛陀佛陀阿难都佛陀毗沙耶阿难多达摩提舍耶医建多末捺斯迦洛僧泣多达摩婆筏那医多儞萨缚佛睇毗陀喇尼三般罗迦始多頞奴剑波邪萨埵南萨缚达摩喃母达逻尼呾侄他黍睇苏黍睇输达泥僧输达泥涅末丽末罗[罩-卓+音]波揭帝揭底三末底羯烂帝羯腊谜羯腊摩裟揭丽娑揭[口*洛]末底输计毗输计戌迦摄末泥扇帝邬波扇帝般刺扇多頞缚婆(去声)细萨缚奔若般唎宾稚帝萨缚达摩般喇底曼稚帝喝[口*洛]喝[口*洛]末蓝喝[口*洛]折[口*洛]折[口*洛]珊折[口*洛]折罗折罗珊折罗呾罗呾罗珊呾罗三摩呾罗儞囇儞囇苏儞囇缬履那末底路迦达囇路迦陀刺尼达[口*洛]达[口*洛]侘[口*洛]侘[口*洛]鹘鲁陀鹘鲁陀莫诃毗阇耶婆呬尼喝那喝那萨缚佛睇四闭囇史多萨筏若般替萨筏若波罗弭帝莫诃般刺底婆(去声)那珊半泥三缦多路计佛陀毗沙曳佛陀般赖底曼稚帝薄伽筏底萨[口*洛]萨[口*洛]般赖萨[口*洛]般赖萨[口*洛]毗萨[口*洛]毗萨[口*洛]萨缚度沙阿波揭帝莎诃</p><p>佛说如是一切佛心具大威德陀罗尼已。即时三千<a href=\"/remen/daqianshijie.html\" class=\"keylink\" target=\"_blank\">大千世界</a>大地大海。妙高山王一切同时十八震动。诸天宫殿皆悉倾摇。凶悖魔军威光失灭。相顾惶恐战惧怀忧。时三千界所应度者。惊睹此相俱三失声。唯诸天众信<a href=\"/remen/sanbao.html\" class=\"keylink\" target=\"_blank\">三宝</a>者。<a href=\"/remen/huanxi.html\" class=\"keylink\" target=\"_blank\">欢喜</a>踊跃。各捧天华遥散佛上。兼劝众魔归依<a href=\"/remen/fofa.html\" class=\"keylink\" target=\"_blank\">佛法</a></p><p>尔时世尊告诸菩萨。吾今愍念一切有情说陀罗尼令脱苦难。宜正忆念宣布<a href=\"/remen/shijian.html\" class=\"keylink\" target=\"_blank\">世间</a>。皆令受持获胜利乐。时诸菩萨及余众会。皆大欢喜信受奉行</p><p>诸佛心陀罗尼经</p></div>"
}]