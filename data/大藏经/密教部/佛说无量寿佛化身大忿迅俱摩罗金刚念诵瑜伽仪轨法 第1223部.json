[{
    "title": "佛说无量寿佛化身大忿迅俱摩罗金刚念诵瑜伽仪轨法 第1223部",
    "author": "金刚智 译",
    "html": "<div class=\"B1_text\"><p>佛说无量寿佛<a href=\"/remen/huashen.html\" class=\"keylink\" target=\"_blank\">化身</a>大忿迅俱摩罗金刚念诵瑜伽<a href=\"/remen/yigui.html\" class=\"keylink\" target=\"_blank\">仪轨</a>法</p><p>南<a href=\"/remen/tianzhu.html\" class=\"keylink\" target=\"_blank\">天竺</a>国<a href=\"/remen/sanzang.html\" class=\"keylink\" target=\"_blank\">三藏</a>金刚智奉诏译</p><p>我今顺瑜伽金刚顶经说</p><p>炽盛金刚部西方念诵法</p><p>若有<a href=\"/remen/xiuxing.html\" class=\"keylink\" target=\"_blank\">修行</a>者依此而顶受</p><p>先于阿阇梨而得灌顶已</p><p>次应择净处河涧泉原中</p><p>山峰阿兰若仙人得道处</p><p>或在于僧房清净广<a href=\"/remen/zhuangyan.html\" class=\"keylink\" target=\"_blank\">庄严</a></p><p>或所意乐处欲修悉地法</p><p><a href=\"/remen/jingjin.html\" class=\"keylink\" target=\"_blank\">精进</a>而<a href=\"/remen/shouchi.html\" class=\"keylink\" target=\"_blank\">受持</a>金刚诸部中</p><p>此法甚深奥<a href=\"/remen/zhenyan.html\" class=\"keylink\" target=\"_blank\">真言</a>加持力</p><p>降伏及敬爱想念于诸佛</p><p>思惟于本尊真言力无比</p><p>能摧大障者才持真言句</p><p>化佛从口出种种吉祥事</p><p>应念而自至归命无量寿</p><p>愿以<a href=\"/remen/gongde.html\" class=\"keylink\" target=\"_blank\">功德</a>力速得超悉地</p><p>广发弘誓愿次应礼诸佛</p><p>及诸大菩萨陈说三业罪</p><p>我从过去世轮转于<a href=\"/remen/shengsi.html\" class=\"keylink\" target=\"_blank\">生死</a></p><p>今对大圣尊尽心而<a href=\"/remen/chanhui.html\" class=\"keylink\" target=\"_blank\">忏悔</a></p><p>如先佛所忏我今亦如是</p><p>无垢真言曰</p><p>唵娑嚩(二合)婆(去)嚩戌(引)驮萨嚩达(去)摩(鼻音)娑嚩(去)婆嚩戌(引)度含</p><p><a href=\"/remen/xingzhe.html\" class=\"keylink\" target=\"_blank\">行者</a>次应礼一切诸圣众</p><p>密言一<a href=\"/remen/libai.html\" class=\"keylink\" target=\"_blank\">礼拜</a>所集礼智聚</p><p>如转一切经除疑心决定</p><p>作礼真言曰</p><p>曩谟(引)没驮野(一)曩莫达摩野(二)曩莫僧伽野(三)户噜户噜(四)悉度噜(五)只哩婆吉哩婆(六)怛尸悉怛尼部(七)步噜尼(八)娑嚩(二合)贺(引)</p><p>次结开门印二羽金刚拳</p><p>吽声而举印触门警觉已</p><p>能摧内外魔真言曰</p><p>吽(引)吽(引)吽(引)</p><p>军吒持水印定手先平舒</p><p>禅押忍戒甲密明加七遍</p><p>真言曰</p><p>唵阿(去)密哩(二合)帝吽泮吒(半音)</p><p>执持杨柳枝自身内外间</p><p>净除<a href=\"/remen/fannao.html\" class=\"keylink\" target=\"_blank\">烦恼</a>垢<a href=\"/remen/sajing.html\" class=\"keylink\" target=\"_blank\">洒净</a>真言曰</p><p>唵睹噜睹噜洒(一)矩噜矩噜娑嚩(二合)贺(引)</p><p>佛部半开敷进力辅忍愿</p><p>禅智进力下当心想如来</p><p>密言曰</p><p>唵怛他蘖都纳婆(二合)嚩野娑嚩(二合)贺</p><p>莲华<a href=\"/remen/sanmei.html\" class=\"keylink\" target=\"_blank\">三昧</a>印十度散微屈</p><p>檀慧禅智合一心应想念</p><p>八叶观<a href=\"/remen/zizai.html\" class=\"keylink\" target=\"_blank\">自在</a>密真言曰</p><p>唵钵纳摩(二合)纳婆嚩野娑嚩(二合)贺(引)</p><p>次结金刚部二羽反相背</p><p>禅智檀慧钩心想执金刚</p><p>左散习密言</p><p>唵嚩日嚧(二合)纳婆(二合)嚩野娑嚩(二合)贺(引)</p><p>护身内相叉忍愿建如幢</p><p>进力附如钩禅智押戒方</p><p>印五处成甲真言</p><p>唵嚩日啰(二合)儗儞(二合)钵啰(二合)捻跛哆也娑嚩(二合)贺(引)</p><p>次当地界印忍戒绕方愿</p><p>入掌禅智合并檀慧进力</p><p>禅智二着地真言曰</p><p>唵枳哩枳哩嚩日啰(二合)嚩日哩(二合)部律满驮满驮吽泮吒</p><p>方隅金刚墙前印开禅智</p><p>侧竖如墙形真言曰</p><p>唵萨罗萨罗嚩日啰(二合)钵啰(二合)迦啰吽泮吒</p><p>次当请本尊定慧内相叉</p><p>合腕中节出智竖成请召</p><p>真言曰</p><p>唵嚩日啰(二合)地力迦壹呬曳(二合)呬婆誐梵嚩日啰(二合)地力(二合)迦</p><p>辟除障难者右慧押智度</p><p>三股形叉腰定拳顶上旋</p><p>左右成结界真言曰</p><p>曩谟嚩日啰(二合)野贺曩钝曩尾特瞢(二合)娑瑜蹉啰野吽泮吒</p><p>网印准前墙禅智捻进力</p><p>根侧顶三旋成彼上方网</p><p>金刚网真言</p><p>唵尾娑普啰捺落(二合)乞叉(二合)嚩日啰(二合)半惹啰吽泮吒</p><p>火院慧掩定竖禅智右旋</p><p>三匝成猛焰真言曰</p><p>唵阿(去)三葬拟儞吽泮吒</p><p>次结献华座二羽捧莲形</p><p>微屈开八叶真言曰</p><p>唵嚩日啰(二合)摩攞野娑嚩(二合)贺(引)</p><p>献阏伽水真言曰</p><p>曩谟三(去)满哆没驮南誐誐曩娑么娑么娑嚩(二合)贺(引)</p><p>涂香舒定掌慧手握右腕</p><p>真言曰</p><p>唵微萨啰(二合)微萨啰(二合)吽泮吒娑嚩(二合)贺(引)</p><p>献华仰相叉风合二空附</p><p>真言曰</p><p>唵部哩入嚩(二合)攞多诣娑嚩(二合)贺(引)</p><p><a href=\"/remen/shaoxiang.html\" class=\"keylink\" target=\"_blank\">烧香</a>背竖合禅智附进力</p><p>侧合习明句</p><p>唵微萨罗微萨啰吽泮吒娑嚩(二合)贺(引)</p><p>献食仰相合微屈火风轮</p><p>二空附风侧真言曰</p><p>唵嚩日哩(二合)尼嚩日[口*蓝](二合)计娑嚩(二合)贺(引)</p><p>灯印定为拳忍竖禅指捻</p><p>真言曰</p><p>唵战尼宁饶瑳曩羯哩吽泮吒</p><p><a href=\"/remen/xukong.html\" class=\"keylink\" target=\"_blank\">虚空</a>普<a href=\"/remen/gongyang.html\" class=\"keylink\" target=\"_blank\">供养</a>金刚掌安顶</p><p>运心周法界真言曰</p><p>曩谟三满跢没驮南(引)萨嚩他欠嗢努蘖帝娑普(二合)啰醯[牟*含]誐誐曩剑娑嚩(二合)贺(引)</p><p>次以清雅音赞叹于圣尊</p><p>嚩日啰(二合)萨怛嚩(二合)僧蘖啰贺嚩日啰(二合) 嚩怛曩(二合)摩弩怛[口*蓝](二合)嚩日啰(二合)达么誐野尼嚩日啰(二合)羯[牟*含]迦噜婆嚩鲁跛儞伽么素伽娑</p><p>次结顶发印定拳进禅捻</p><p>置顶习真言</p><p>唵尸却写娑嚩(二合)贺(引)</p><p>安坐不动摇等引而相应</p><p>观自心华内威光盛日轮</p><p>吽字成独股变成忿怒尊</p><p>右直左微屈蹴踏于青莲</p><p>身色如黄云发赤直竖上</p><p>璎珞以严身缦跨用虎皮</p><p>举慧上执杵定下施<a href=\"/remen/wuwei.html\" class=\"keylink\" target=\"_blank\">无畏</a></p><p>摧伏天魔军<a href=\"/remen/shentong.html\" class=\"keylink\" target=\"_blank\">神通</a>力无比</p><p>初说真言句五色祥云现</p><p>化佛遍虚空诸天来散华</p><p>乾闼紧那罗二十八部众</p><p>及余诸大仙恭敬合掌礼</p><p>谛想心不乱金刚童子大</p><p>身真言曰</p><p>曩谟(引)啰怛曩(二合)怛啰(二合)夜(引)野(一)曩莫室战(二合)拏(二)嚩日啰(二合)跛拏(鼻音)曳(三)摩诃(引)药乞叉(二合)细曩钵多曳(四)怛儞也(二合)他(五)唵摩贺嚩日啰(二合)俱摩啰(二合六)迦(引)抳度尼(七)吽吽泮吒娑嚩(二合)贺(引)</p><p>随心持神契慧手虚心拳</p><p>方苾于愿背力句方便指</p><p>方押智指背智押慧亦然</p><p>头指建如幢由是加持故</p><p>能摄自在力无过胜上句</p><p>随心真言曰</p><p>曩谟(引)啰怛曩(二合)怛啰(二合)夜(引)野(一)曩莫室战拏(二鼻)缚日啰(二合)俱么啰(三)唵迦(引)抳度尼(四)吽(引)吽(引)泮吒泮吒娑嚩(二合)贺(引)</p><p>忿怒心密印虚合于二羽</p><p>水交入虎口风钩捻空下</p><p>地轮竖如牙真实大悲心</p><p>拔济三涂苦速得成悉地</p><p>真言曰</p><p>吽嚩日啰(二合)俱么(引)啰迦尼度尼吽吽泮吒</p><p>次破不祥契内叉地水轮</p><p>火屈而背甲风空竖契成</p><p>经行及安寝存心结念时</p><p>灾障恶梦消次神通互用</p><p>前印开二风成就金刚法</p><p>通达自在门主神乱录契</p><p>地轮外相交风钩二地轮</p><p>火水并竖合二空持火峰</p><p>才结加持故天乐供养云</p><p>随心成真实威怒定诸魔</p><p>水交出火风火风屈成拳</p><p>地空竖举心密契威神力</p><p>摧猛兽利牙怨魔莫能敌</p><p>次结录王印准前之乱录</p><p>二空捻水根役使于四王</p><p>大力善神等震动大千界</p><p>金刚王护身火屈右空押</p><p>水持于空轮地苾在水背</p><p>请召于金刚令得坚固身</p><p>不坏于<a href=\"/remen/sanjie.html\" class=\"keylink\" target=\"_blank\">三界</a>能护于行者</p><p>真言曰</p><p>曩谟萨阇迦么唵伽尼度尼唵吽泮吒泮吒娑嚩(二合)贺(引)</p><p>欲治身心病定慧金刚拳</p><p>风轮头合圆二空安火侧</p><p>真言七遍称嗔心想念时</p><p>鬼神为障者摧伏而退散</p><p>真言曰</p><p>唵嚩日啰(二合)俱么啰(一)贺那贺那(二)那贺那贺(三)钵左钵左(四)亲那亲那(五)频那频那(六)蘖哩(二合)诃拏(二合)蘖哩(二合)诃拏(二合七)吽(引)吽(引)泮吒泮吒</p><p>金刚<a href=\"/remen/huanxi.html\" class=\"keylink\" target=\"_blank\">欢喜</a>印右羽虚心拳</p><p>空押水风背檀忍舒印成</p><p>名金刚常念诸天及<a href=\"/remen/shijian.html\" class=\"keylink\" target=\"_blank\">世间</a></p><p>敬爱生<a href=\"/remen/suixi.html\" class=\"keylink\" target=\"_blank\">随喜</a>能摧内外障</p><p>次金刚掌叉慧手独股形</p><p>愿方入于掌<a href=\"/remen/zhihui.html\" class=\"keylink\" target=\"_blank\">智慧</a>而散开</p><p>旋转举成印忿怒金刚叉</p><p>如敌战修罗心真言曰</p><p>唵瞿噜瞿噜摄泮摄泮</p><p>珠合于掌中真言以加持</p><p>真言曰</p><p>唵枳哩枳哩母捺哩左娑嚩(二合)贺</p><p>行者念诵毕捧珠发大愿</p><p>结三摩地印入法界三昧</p><p>修旋陀罗尼诸法本不生</p><p><a href=\"/remen/zixing.html\" class=\"keylink\" target=\"_blank\">自性</a>离言说清净无垢染</p><p>因业等虚空旋复谛思惟</p><p>字字悟真实初后虽差别</p><p>所证皆归一不舍是三昧</p><p>兼住<a href=\"/remen/wuyuan.html\" class=\"keylink\" target=\"_blank\">无缘</a>悲普愿诸有情</p><p>同得如是地出定结根本</p><p>本明七遍已普供妙赞扬</p><p>火院及结界顶左旋成解</p><p>迎请向外拨加蘖车蘖车</p><p>当结金刚缚二火如莲形</p><p>从心至面散顶上合莲掌</p><p>奉送真言曰</p><p>唵嚩日啰(二合)谟乞叉(二合)穆</p><p>如前再护身普礼诸圣众</p><p>随意任经行略陈于护摩</p><p>成就悉地法炉对曼荼罗</p><p>相望而别作方圆随所求</p><p>半炉炽炭充以酥密安悉</p><p>芥子檀薰陆沈苏合白胶</p><p>乳粥和香药团为一百八</p><p>诸法广如经一咒一掷火</p><p>本尊并薄落喜欢满<a href=\"/remen/qiyuan.html\" class=\"keylink\" target=\"_blank\">祈愿</a></p><p>复次以乳粥白芥子胡麻</p><p>粳米雄黄等白汁木和酥</p><p>掷炉得现验使者火食法</p><p>酥密乳酪等薰陆白胶香</p><p>胡萝卜粳米求楼香沙糖</p><p>石密柏叶等和捣一百八</p><p>每团一咒掷入炉供使者</p><p>诸天龙夜叉乾闼阿苏罗</p><p>四王眷属等及频那夜迦</p><p>欢喜随加护月八或十五</p><p>常设炉供养种种华香食</p><p>召集使者真言曰</p><p>曩谟啰怛曩(二合)怛罗(二合)夜(引)野曩莫室战(二合)拏嚩日啰(二合)跛拏曳摩贺药乞叉(二合)细那钵哆曳摩腾迦俱么啰唵迦尼度尼吽泮吒娑嚩(二合)贺(引)</p><p>次画本尊像长一尺五寸</p><p>而作丁字立足踏青莲华</p><p>身作黄云色发赤上缭乱</p><p>种种诸璎珞环玔以严身</p><p>用虎皮缦跨左执拔折罗</p><p>右下施无畏当作极迅形</p><p>左画一金刚四臂黄云色</p><p>执杵轮索刀右两臂使者</p><p>一手作拳印次持劫钵罗</p><p>腰臂胯龙缠前俱摩罗众</p><p>八部众围绕上五色祥云</p><p>诸天散妙华忉利天王军</p><p>四王各使者及频那夜迦</p><p>皆请命奉教画人净斋戒</p><p>像毕广设供</p><p>次别画像法身五尺八寸</p><p>形作红莲色眼长于二寸</p><p>衣服赭黄色脚踏金莲华</p><p>右手拔折罗举上如拟势</p><p>左持金莲华发少黄右旋</p><p>独发笼头冠发上际二寸</p><p>发中立化佛右锡左澡罐</p><p>两边背一佛持锡杖金色</p><p>圣者绕其身急云五色光</p><p>作法念诵时对像作遍数</p><p>如经之所说悲愍于有情</p><p>若起于忿怒金刚即为现</p><p>极忿迅之身能令见者怖</p><p>行者一切时清净身语意</p><p>大忿怒金刚童子念诵瑜伽法一卷</p></div>"
}]