[{
    "title": "十八契印 第900部",
    "author": "未知",
    "html": "<div class=\"B1_text\"><p>十八契印</p><p>从师获灌顶。既蒙印可已不久当成就。<a href=\"/remen/dizi.html\" class=\"keylink\" target=\"_blank\">弟子</a>具此相方可为传授此。即如意宝。能成就诸事业。如经说处所。山间及流水清净阿兰若随乐之涧谷。离诸厄怖难。随力严供具。行人面于本方拜礼本尊。次礼余方佛。以五轮着地。如教之敬礼。双膝长跪已。合掌虚心住诚心。尽说陈三业一切罪</p><p>我从过去世<a href=\"/remen/liuzhuan.html\" class=\"keylink\" target=\"_blank\">流转</a>于<a href=\"/remen/shengsi.html\" class=\"keylink\" target=\"_blank\">生死</a>。今对大圣尊尽心而<a href=\"/remen/chanhui.html\" class=\"keylink\" target=\"_blank\">忏悔</a>。如先佛所忏我今如亦是。愿垂加持力<a href=\"/remen/zhongsheng.html\" class=\"keylink\" target=\"_blank\">众生</a>悉清净。以此大愿故自他获无垢</p><p>密言曰</p><p>唵萨嚩(二合)婆嚩输驮萨嚩达磨萨嚩(二合)婆嚩输度唅</p><p>次对本尊前。结跏趺坐或半跏趺坐。起大悲心。我修此法为一切众生。速证无上正等<a href=\"/remen/puti.html\" class=\"keylink\" target=\"_blank\">菩提</a>。先磨诸香以用涂手。然后结于佛部<a href=\"/remen/sanmei.html\" class=\"keylink\" target=\"_blank\">三昧</a>耶陀罗尼印。以二手虚心合掌。开二头指屈辅二中指上节。二大指屈辅二头指下节。其印成。置印当心想于如来三十二相八十种好。分明如对目前。至心诵<a href=\"/remen/zhenyan.html\" class=\"keylink\" target=\"_blank\">真言</a>七遍。真言曰</p><p>唵怛他(引)蘖都纳婆(二合)嚩(引)也娑嚩(二合引)诃(引)</p><p>由结此印及诵真言故。即警觉一切如来。悉当护念加持<a href=\"/remen/xingzhe.html\" class=\"keylink\" target=\"_blank\">行者</a>。以光明照触。所有罪障皆得消灭。<a href=\"/remen/shouming.html\" class=\"keylink\" target=\"_blank\">寿命</a>长远<a href=\"/remen/fuhui.html\" class=\"keylink\" target=\"_blank\">福慧</a>增长。佛部圣众拥护<a href=\"/remen/huanxi.html\" class=\"keylink\" target=\"_blank\">欢喜</a>。生生世世离诸恶趣。莲华化生速证无上正等菩提</p><p>次莲华部三昧耶以二手虚心合掌。散开二头指二中指二无名指。屈如莲华形安于当心。想观<a href=\"/remen/zizai.html\" class=\"keylink\" target=\"_blank\">自在</a>菩萨相好具足。诵真言七遍于顶右散真言曰</p><p>唵跛娜谟(二合)纳婆(二合)嚩 (引)也娑嚩(二合引)诃(引)</p><p>由结此印及诵真言故。即警觉观自在菩萨等持莲华部圣众。悉皆欢喜加持护念。一切菩萨光明照触。所有<a href=\"/remen/yezhang.html\" class=\"keylink\" target=\"_blank\">业障</a>皆得除灭。一切菩萨常为善友</p><p>次结金刚部三昧耶印以左手翻掌向外。以右手掌背安左手背。用左右大指小指。互相钩如金刚杵形。安置于当心想金刚手菩萨。诵真言七遍。顶上左散之。真言曰</p><p>唵嚩日卢(二合)纳婆(二合)嚩(引)也娑嚩(二合)诃(引)</p><p>由结此印及诵真言故。即警觉一切金刚部圣众。加持拥护。所有罪障皆悉除灭。一切病苦痛不着身。当得金刚坚固之体</p><p>次结护身三昧耶以二手内相叉右押左。竖二手中指。屈二头指如钩形。于中指背勿令相着。并二大指押无名指即成。印身五处。所谓额。次右肩。次左肩。次心。次喉。于顶上散。各诵真言一遍。真言曰</p><p>唵嚩日罗(二合)银儞(二合)钵啰(二合引)捻跛跢(二合引)也娑嚩(二合)诃(引)</p><p>由结此印及诵真言加持故即成被金刚甲胄。所有毗那夜迦及诸天魔。作障碍者退散驰走。悉是见行者光明被身威德自在。若居山林及在险难皆悉<a href=\"/remen/wuwei.html\" class=\"keylink\" target=\"_blank\">无畏</a>。水火等灾一切厄难。虎狼狮子刀杖枷锁如是等事皆悉消灭。见者欢喜命终已后不堕恶趣。当生诸佛净妙国土</p><p>次结地界真言印右无名指入左无名指小指内。右中指入左中指头指内。左亦如之。余指并头相拄。即想印成火焰金刚杵形。以大指着地掣之。一掣一诵至三便止。随意大小标心。即成坚固地界。真言曰</p><p>唵枳里枳里缚日罗(二合引)缚日里(二合)部律(二合半音)满驮满驮吽发吒(半音)</p><p>由结此印及诵真言加持地界故。下至水际如金刚座。天魔及诸障者不为恼害。少加功力速得成就</p><p>次结方隅金刚墙真言印准前地界印。开二大指竖之侧如墙形。想印如金刚杵形。右绕身三转标心大小。即成金刚坚固之城。诸佛菩萨尚不违越。何况诸余难调伏者。毗那夜迦。及毒虫利牙爪者不能辅近。真言曰</p><p>唵萨罗萨罗缚日罗(二合)钵罗(二合)迦(引)罗吽(引)发吒(半音)</p><p>行者次应想。于坛中八叶大莲华上有狮子座。座上有七宝楼阁。垂诸璎珞缯彩幡盖宝柱行列。垂妙天衣周布香云。普雨杂花奏诸音乐。宝瓶阏伽天妙饮食摩尼为灯作此观已而诵此偈</p><p>以我<a href=\"/remen/gongde.html\" class=\"keylink\" target=\"_blank\">功德</a>力如来加持力</p><p>及以法界力普<a href=\"/remen/gongyang.html\" class=\"keylink\" target=\"_blank\">供养</a>而住</p><p>说此偈已</p><p>次结大<a href=\"/remen/xukong.html\" class=\"keylink\" target=\"_blank\">虚空</a>藏普通供养印以二手合掌。以二中指外相叉。以二头指相柱。反蹙如宝形。结印成已诵真言四遍。普通供养真言曰</p><p>唵誐誐曩三(去)婆(去)</p><p>由诵此真言加持故。所想供养供具真实无异。一切贤圣众皆得受用</p><p>次应结宝车辂印二手内相叉仰掌。头指横相柱。以二大指各捻头指根下。想七宝车辂金刚驾御宝车。乘空而去至于本尊<a href=\"/remen/jileshijie.html\" class=\"keylink\" target=\"_blank\">极乐世界</a>。诵真言三遍。真言曰</p><p>唵都噜都噜吽</p><p>由此真言印加持故。七宝车辂至本尊国土。想本尊及诸圣众眷属围绕乘宝车辂。至于道场虚空而住</p><p>次结请车辂印准前印。以大指向身。拨中指头。诵真言三遍。真言曰</p><p>娜么悉底罗野(四合)地尾(二合)迦(引)喃(引一)怛他(引)蘖多(引)南(引二)唵嚩日朗(二合)银儞野(二合引)羯利沙(二合)也娑嚩 (二合引)诃(引)</p><p>由结此真言印加持故。圣众从本土来至道场空中而住</p><p>次结请本尊三昧耶降至于道场印。二手内相叉作拳。左大母指入掌。次右大母指向身招之真言曰</p><p>唵尔曩尔迦(半音)唵阿卢力迦(半音)唵嚩日罗特勒迦(半音)阿蘖车阿蘖车娑嚩(二合)诃</p><p>由此真言印加持故。本尊不越本誓故。即赴集于道场</p><p>次应辟除诸作障者。结莲华部明王马头观自在菩萨真言印。二手合掌。屈二头指二无名指。于掌内甲相背。竖开二大指。以印左转三匝。心想辟除诸作障者。一切诸魔见此印已。退散驰走。以印右旋三匝。即成坚固火界。真言曰</p><p>唵阿蜜里(二合)都纳皤(二合)嚩吽发吒(半音)娑嚩 (二合)诃</p><p>次结上方金刚网印准前墙印二大指捻二头指下节。诵真言三遍。头上右转三匝便止。真言曰</p><p>唵尾娑普(二合)罗捺落(二合)乞叉(二合)嚩日罗(二合)半惹罗吽发吒</p><p>由此网印真言加持故。即成金刚坚固不坏之网</p><p>次结火院密缝印以左手掩右手背。竖二大指诵真言三遍。右绕身三匝。想金刚墙外火院围绕。真言曰</p><p>唵阿三莽拟儞(二合)吽发吒</p><p>次献阏伽香水真言印二手捧器。想浴圣众足。诵真言三遍。真言曰</p><p>曩莫三满多没驮(引)南(引)誐誐曩娑莽(引)娑莽娑嚩(二合引)诃(引)</p><p>由献阏伽香水故。行者三业清净洗涤<a href=\"/remen/fannao.html\" class=\"keylink\" target=\"_blank\">烦恼</a>垢</p><p>次结献莲华座印二手虚心合掌。舒开左右无名指中指头指屈如微敷莲华形。在宝楼阁内。想诸圣众及本尊各坐本位。眷属围绕了了分明。诵真言三遍。真言曰</p><p>唵迦么攞娑嚩(二合引)诃(引)</p><p>由结花座印诵真言故。行者当得十地满足。当得金刚之座</p><p>次结普供养印二手合掌。以右押左交指即成。诵真言三遍。想无量无边涂香云海花鬘云海<a href=\"/remen/shaoxiang.html\" class=\"keylink\" target=\"_blank\">烧香</a>云海饮食灯明等云海。皆成清净广多供养普供养。真言曰</p><p>曩莫三满多没驮(引)南萨缚他(引)欠揾娜蘖底娑颇(二合)罗呬[牟*含]誐誐曩(引)剑娑嚩(二合)诃(引)</p><p>十八契印者。传云惠果和尚制。或云弘法大师作。今按三十帖册子目录云。大圣欢喜天经一卷(不空译末有十八道颈次第)。又云。梵字十八道真言。以此思之。大师据件二本记之乎</p><p>十八契印生起略颂(就生起意)</p><p>一<a href=\"/remen/zhuangyan.html\" class=\"keylink\" target=\"_blank\">庄严</a>行者五种净佛莲金及被甲</p><p>二者结界法二种一地结二金刚墙</p><p>三者庄严道场二道场虚空普供养</p><p>四者劝请法三种送车请车亦奉请</p><p>五者结<a href=\"/remen/hufa.html\" class=\"keylink\" target=\"_blank\">护法</a>三种当部明王网火院</p><p>六者供养法三种阏伽花座普供养</p><p>初二供养别供也唯别奉献本尊供</p><p>后一供养总供也献本尊及诸圣众</p><p>总六别十八轨则是名十八契印耳</p><p>生起次第如何者欲入秘密总持门</p><p>先须调净庄严身既身调净庄严者</p><p>亦应加持净界地既界地加持事修者</p><p>当须庄严于道场既亦道场庄严者</p><p>应请本尊大圣尊既得奉请圣尊者</p><p>勇猛<a href=\"/remen/jingjin.html\" class=\"keylink\" target=\"_blank\">精进</a>结护法结护内外无障碍</p><p>然后当致供养也不起于座成悉地</p></div>"
}]