[{
    "title": "佛说普贤曼拏罗经 第1126部",
    "author": "施护 译",
    "html": "<div class=\"B1_text\"><p>佛说普贤曼拏罗经</p><p>西天译经<a href=\"/remen/sanzang.html\" class=\"keylink\" target=\"_blank\">三藏</a>朝散大夫试鸿胪少卿传法大师臣施护奉诏译</p><p>如是我闻。一时佛在王舍城鹫峰山中。与大<a href=\"/remen/biqiu.html\" class=\"keylink\" target=\"_blank\">比丘</a>众五十百千人俱</p><p>复有诸大菩萨摩诃萨。皆是一切白法具足。得无量智善巧方便能师子吼。其名曰</p><p>普贤菩萨摩诃萨。宝印手菩萨摩诃萨。嬉戏菩萨摩诃萨。<a href=\"/remen/gongde.html\" class=\"keylink\" target=\"_blank\">功德</a><a href=\"/remen/zhuangyan.html\" class=\"keylink\" target=\"_blank\">庄严</a>菩萨摩诃萨。福德音声菩萨摩诃萨。大意菩萨摩诃萨。德严菩萨摩诃萨。如是等菩萨摩诃萨众皆来集会</p><p>尔时<a href=\"/remen/shizun.html\" class=\"keylink\" target=\"_blank\">世尊</a>以大慈大悲。普为现在未来诸<a href=\"/remen/xiuxing.html\" class=\"keylink\" target=\"_blank\">修行</a>人。欲修金刚萨埵秘密相应法。速疾成就者。宣说金刚界大曼拏罗法</p><p>佛言若有善男子。欲入金刚界大曼拏罗。修习普贤金刚萨埵相应秘密法。速疾成就者。先当发起勇猛坚固殊胜之心。求彼<a href=\"/remen/shijian.html\" class=\"keylink\" target=\"_blank\">世间</a>清净胜师。请受灌顶已。于彼师处传受秘密相应印契仪法。一一不谬专注记忆勿令忘误。然后随欲于清净胜处。修习是法以求悉地。得胜处已。先当澡浴清净严洁身心。便于彼处先结界护身。然后依法以香泥涂曼拏罗极令<a href=\"/remen/rufa.html\" class=\"keylink\" target=\"_blank\">如法</a>。涂毕便于此曼拏罗中。<a href=\"/remen/shaoxiang.html\" class=\"keylink\" target=\"_blank\">烧香</a>散华种种<a href=\"/remen/gongyang.html\" class=\"keylink\" target=\"_blank\">供养</a>。向此曼拏罗作观想。想彼曼拏罗中有本尊如来。得现前已不起于座。即取涂香涂手。结印及念密言。次结净三业印。二手金刚掌三诵本密言</p><p>唵(引)娑嚩(二合)婆(引)嚩秫驮(引)萨哩嚩(二合)达哩摩(二合)婆嚩(二合)婆(引)嚩秫度憾</p><p>诵此密言已散印。复言我今自无始已来。所有一切粗重身口意业。今已清净。既清净已。愿今所作一切事业。则为入彼金刚法因。然更作意观于本尊如来。愿我所作事业皆得成就便归命赞叹。即诵密言曰</p><p>唵(引)萨哩嚩(二合)怛他誐多(引)迦(引)野嚩枳唧(二合)多钵啰(二合)拏昧嚩日啰(二合)满那喃迦(引)噜弭</p><p>诵此密言已。即以四种礼礼曼拏罗中本尊如来。礼已长跪。作金刚合掌而说是言。我今发无上<a href=\"/remen/putixin.html\" class=\"keylink\" target=\"_blank\">菩提心</a>。惟愿应正等觉三世之师方便摄受。令我正得三种学戒。为诸<a href=\"/remen/zhongsheng.html\" class=\"keylink\" target=\"_blank\">众生</a>以金刚坚固力。住持<a href=\"/remen/sanbao.html\" class=\"keylink\" target=\"_blank\">三宝</a>利乐众生。我今于如来金刚界金刚萨埵真如相应秘密法中。从阿阇梨受大金刚族。于六时修习行四种施法。于大宝族受平等相应法。于大莲华族受三乘微妙秘密法。于大事业族受具足一切供养事业。从清净真如生大<a href=\"/remen/puti.html\" class=\"keylink\" target=\"_blank\">菩提</a>法。我发无上菩提心。受如是法已当依法修习。为一切众生而作<a href=\"/remen/154932.html\" class=\"keylink\" target=\"_blank\">饶益</a>。所有一切众生无主宰者为作主宰。未<a href=\"/remen/jietuo.html\" class=\"keylink\" target=\"_blank\">解脱</a>者令得解脱。未安乐者令得安乐。未到<a href=\"/remen/bian.html\" class=\"keylink\" target=\"_blank\">彼岸</a>者令到彼岸。<a href=\"/remen/xingzhe.html\" class=\"keylink\" target=\"_blank\">行者</a>发愿已。即诵金刚视密言</p><p>摩吒于两目应观为日月</p><p>二手金刚拳各安于腰侧</p><p>曼拏与香华及余供养具</p><p>因此目瞻视去垢成清净</p><p>金刚视密言曰</p><p>唵(引)嚩日啰(二合)捺哩(二合)瑟致(二合)摩吒</p><p>二手金刚缚。能解诸结使。净第<a href=\"/remen/bashi.html\" class=\"keylink\" target=\"_blank\">八识</a>中。一切杂染种。金刚缚密言曰</p><p>唵(引)嚩日啰(二合)满驮(三说)</p><p>以此印诵密言故。当得自身无始已来一切结使之缚悉皆解脱。当令修习一切功德<a href=\"/remen/yuanman.html\" class=\"keylink\" target=\"_blank\">圆满</a>。次即以缚印于当心磔开。复诵密言曰</p><p>唵(引)嚩日啰(二合)满驮怛啰(二合)吒(半音)</p><p>以此印及诵密言。当得<a href=\"/remen/zixing.html\" class=\"keylink\" target=\"_blank\">自性</a>金刚<a href=\"/remen/zhihui.html\" class=\"keylink\" target=\"_blank\">智慧</a>顿显发故。即以金刚铃三振已。即次观自身中。有恶字轮显发。有大威德。以是之故当使一切魔障不能恼乱。复得金刚坚固心不退转。得一切成就。次诵心密言曰</p><p>贺贺贺贺斛</p><p>诵心密言已。即入金刚萨埵坚固智。观想尽<a href=\"/remen/xukong.html\" class=\"keylink\" target=\"_blank\">虚空</a>界一切性悉皆平等。同彼十六音声。次观想自心成圆月轮。于月轮中想迦字。得字了了分明现已复想月轮外有一迦字。如星旋绕得现前已。复想迦字。心月轮中生一金刚莲华。又于此莲华中心出莲华印。于此印上观一憾字。得字了了分明现已。复观自身等同金刚萨埵无异无别不动不摇。即掷金刚杵作如是言。我今不易此身。从金刚法生为金刚萨埵。次又想自身成大三摩耶萨埵。即结金刚大三摩耶印。诵密言曰</p><p>唵(引)三摩喻憾摩贺(引)三摩喻憾</p><p>即以前三摩耶印。印心额喉顶。次结世尊大印诵密言曰</p><p>唵(引)三摩耶萨怛嚩(二合)阿地底瑟姹(二合)娑嚩 (二合)[牟*含]</p><p>复诵密言曰</p><p>唵(引)嚩日啰(二合)达哩摩(二合)呬哩(二合)</p><p>由此印密言故令我身口意成金刚三业。次结成就大印诵密言曰</p><p>唵(引)三摩耶恶</p><p>次想前心月轮中。金刚法恶字轮及莲华。乃至莲华中憾字。一一皆是我金刚法自性身中所显发故。如是想已。即结金刚钩印。以二手作金刚拳。以二小指反相钩。二头指屈如钩。诵密言曰</p><p>唵(引)嚩日啰(二合)俱舍[口*弱]</p><p>次结金刚索印。不改前印。即以二头指反相钩。是名索印。即诵密言曰</p><p>唵(引)嚩日啰(二合)播(引)舍吽</p><p>次结金刚锁印。以二手内相叉。是名金刚锁。即诵密言曰</p><p>唵(引)嚩日啰(二合)娑普(二合)吒鑁</p><p>次结金刚铃印。二手金刚缚。三振如振铃。是名金刚铃。即诵密言曰</p><p>唵(引)嚩日啰(二合)吠舍恶</p><p>次观自身同金刚萨埵智身。得见前已。即诵密言曰</p><p>[口*弱]吽鑁斛</p><p>次结<a href=\"/remen/sanmei.html\" class=\"keylink\" target=\"_blank\">三昧</a>耶印。即诵密言曰</p><p>唵(引)三昧耶娑怛鑁(三合)</p><p>诵此密言已。即复观自心成圆月轮。想自身入此月轮。成大金刚萨埵。即诵密言曰</p><p>唵(引)摩诃三昧耶娑怛鑁(三合)</p><p>次诵金刚法密言曰</p><p>唵(引)嚩日啰(二合)达哩摩(二合)呬哩(二合)</p><p>诵此密言已。复观前心月轮变成赤色。中有本尊如来相好殊异。目如莲叶作微笑容。慈悲<a href=\"/remen/huanxi.html\" class=\"keylink\" target=\"_blank\">欢喜</a>安详而住。如是观已。次结四如来三昧耶密印。各以本<a href=\"/remen/zhenyan.html\" class=\"keylink\" target=\"_blank\">真言</a>而用加持身。先结金刚萨埵印。二手作金刚缚。二中指竖如针。名金刚萨埵印。此印安于心。即诵密言曰</p><p>唵(引)萨哩嚩(二合)嚩日哩(二合)阿地底瑟姹(二合)娑嚩(二合)[牟*含]</p><p>不改前印相。以二中指屈如宝。是名金刚宝。此印印于额。即诵密言曰</p><p>唵(引)啰怛曩(二合)嚩日哩(二合)阿地底瑟姹(二合)娑嚩(二合)[牟*含]</p><p>不改前印相。以二中指如莲叶。名金刚莲华印。此印安于喉。即诵密言曰</p><p>唵(引)达哩摩(二合)嚩日哩(二合)阿地底瑟姹(二合)娑嚩(二合)[牟*含]</p><p>不改前印相。以二中指相交竖。名为羯磨印。此印安于顶。即诵密言曰</p><p>唵(引)羯哩摩(二合)嚩日哩(二合)阿地底瑟姹(二合)娑嚩(二合)[牟*含]</p><p>次复观想前赤色月轮中本尊如来。即结弹指请召印。交臂作金刚弹指。乃至召请一切佛平等亦同。左手弹指得一切善事速疾成就。若右手弹指得速疾集会。弹指密言曰</p><p>唵(引)嚩日啰(二合)三摩惹[口*弱]</p><p>次称一百八名颂曰</p><p>金刚生大士金刚诸如来</p><p>金刚乘普贤金刚手<a href=\"/remen/dl.html\" class=\"keylink\" target=\"_blank\">顶礼</a></p><p>金刚王妙觉金刚钩如来</p><p>坚固不空王金刚仗顶礼</p><p>金刚爱大乐金刚箭降伏</p><p>金刚大魔欲金刚弓顶礼</p><p>金刚意妙峰金刚寂大爱</p><p>金刚欢喜王金刚喜顶礼</p><p>金刚宝妙利金刚空大宝</p><p>金刚虚空藏金刚藏顶礼</p><p>金刚光大焰金刚光佛日</p><p>金刚焰大照金刚光顶礼</p><p>金刚幢妙利金刚旗妙喜</p><p>金刚大宝幢坚固[改-己+亭]顶礼</p><p>金刚笑大喜金刚思大希</p><p>金刚爱欢喜金刚爱顶礼</p><p>金刚法妙利金刚莲妙净</p><p>妙眼观<a href=\"/remen/zizai.html\" class=\"keylink\" target=\"_blank\">自在</a>金刚眼顶礼</p><p>金刚利大乘金刚钩大胄</p><p>妙吉祥甚深金刚智顶礼</p><p>金刚因大刹金刚轮大乘</p><p>金刚妙慧转金刚刹顶礼</p><p>金刚言妙明金刚念妙成</p><p>金刚成无言金刚言顶礼</p><p>金刚业妙智金刚事一切</p><p>金刚空大力金刚业顶礼</p><p>金刚护大进金刚胄大牢</p><p>忿怒妙<a href=\"/remen/jingjin.html\" class=\"keylink\" target=\"_blank\">精进</a>坚精进顶礼</p><p>坚食大善巧金刚牙大怖</p><p>金刚峰破魔坚威怒顶礼</p><p>金刚拳妙意金刚缚解脱</p><p>金刚拳平等坚固拳顶礼</p><p>由称念此一百八名最上句故。是得一切最初灌顶故。若有于此名能尊重赞叹者。是<a href=\"/remen/shouchi.html\" class=\"keylink\" target=\"_blank\">受持</a>大金刚故。若常歌讽此名句者。是得持金刚誉。是故我已先说观想。本尊如来得见前已。即结金刚钩印事业印召请。得降临已。即结三昧耶印。复诵密言曰</p><p>唵(引)嚩日啰(二合)达哩摩(二合)[口*弱]吽鑁斛三昧耶萨怛鑁(三合)摩憾</p><p>复诵金刚法密言曰</p><p>唵(引)嚩日啰(二合)达哩摩(二合)呬哩(二合)</p><p>次以二头指相拄。屈如莲华叶。名金刚法三昧耶印。次大羯摩印世尊大印次灌顶印。次献五供养已。即持念本所修习密言。数满足已。结印诵八供养明。供养佛贤圣等。即以二手作金刚拳相应。安腰侧向左小低头。此名嬉戏印。即诵密言曰</p><p>唵(引)嚩日啰(二合)罗细</p><p>次以二手作金刚拳。以二头指向额。及脑后如系鬘势。此名曰鬘印。即诵密言曰</p><p>唵(引)嚩日啰(二合)么隶</p><p>次以二手如金刚掌反。展开五指如捧华势。此名曰歌印。即诵密言曰</p><p>唵(引)嚩日啰(二合)儗帝</p><p>次以二手作金刚拳。先虚心合掌后如舞势。此名曰舞印。即诵密言曰</p><p>唵(引)嚩日啰(二合)涅里(二合)帝也(二合)</p><p>次以二手作金刚缚。然后下散。此名献香印。即诵密言曰</p><p>唵(引)嚩日啰(二合)度闭</p><p>次以八指作金刚内缚。于心前仰开如捧华势。此名献华印。即诵密言曰</p><p>唵(引)嚩日啰(二合)补瑟闭(二合)</p><p>次以二手作金刚缚。竖开二头指此名献灯印。即诵密言曰</p><p>唵(引)嚩日啰(二合)路计</p><p>次以二手作金刚缚。当自心上开涂。是献涂香印。即诵密言曰</p><p>唵(引)嚩日啰(二合)巘第</p><p>如是诸密言印契有大威力。当须运心利益自他。又复自住三昧耶相应。观想心中有唵字轮现。得字现已。复想唵字中。流出宝盖宝幢宝幡腕钏耳镮璎珞衣冠等宝庄严具。乃至百味饮食七宝等云。一一运心。遍于佛菩萨前虔恭奉献以伸供养。即作金刚合掌印。散漫想献十方一切佛菩萨等。如是供养已。即将持诵或所作善事<a href=\"/remen/huixiang.html\" class=\"keylink\" target=\"_blank\">回向</a>发愿已。即依法发遣奉送贤圣</p><p>尔时世尊说是法已。在会诸大菩萨摩诃萨。及一切大苾刍众等。闻佛所说欢喜信受<a href=\"/remen/lifo.html\" class=\"keylink\" target=\"_blank\">礼佛</a>而退</p><p>佛说普贤曼拏罗经</p></div>"
}]