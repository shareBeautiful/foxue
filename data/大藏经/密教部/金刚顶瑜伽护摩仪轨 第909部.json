[{
    "title": "金刚顶瑜伽护摩仪轨 第909部",
    "author": "不空 译",
    "html": "<div class=\"B1_text\"><p>金刚顶瑜伽护摩<a href=\"/remen/yigui.html\" class=\"keylink\" target=\"_blank\">仪轨</a></p><p>特进试鸿胪卿大兴善寺<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>大广智不空奉诏译</p><p>我今说护摩由此速成就</p><p>由护摩业仪相应不间断</p><p>如是一切事随明当应作</p><p>随类作护摩无上成就业</p><p>护摩说多种略说有五种</p><p>广说大瑜伽于秘密教说</p><p>我今则略说持明之游戏</p><p>由护摩仪轨成就于族坛</p><p>护摩五种事一一有多种</p><p>息灾及增益第三为降伏</p><p>钩召为第四第五是敬爱</p><p>如是五护摩敬爱为最胜</p><p>我今说军荼依瑜伽相应</p><p>息灾炉正圆应当如是作</p><p>增益应正方三角作降伏</p><p>金刚形军荼钩召为最胜</p><p>长作莲华形敬爱为相应</p><p>已说五种类军荼业无上</p><p>息灾初夜起增益初日分</p><p>中日分应作降伏猛利法</p><p>钩召一切时后夜作敬爱</p><p>如是五瑜伽作业为等引</p><p>面北作息灾增益向东方</p><p>应面南而住以作降伏事</p><p>仰视遍诸方是为钩召仪</p><p>若敬爱相应应住面向西</p><p>息灾结佛印增益宝标帜</p><p>金刚怒降伏金刚钩钩召</p><p>大召而相应敬爱莲华部</p><p>如是五瑜伽应作护摩事</p><p>息灾烧甘木增益用菓木</p><p>苦木降伏业刺木为钩召</p><p>花木说敬爱如是五种木</p><p>瑜伽者应用息灾炉作轮</p><p>增益三股杵降伏一股杵</p><p>钩召应作钩敬爱作莲华</p><p>息灾炉应量横全竖半肘</p><p>增益两肘量深量应用半</p><p>降伏军荼相三角各一肘</p><p>钩召长一肘横深各减半</p><p>敬爱亦一肘横深如钩召</p><p>五种军荼坛应画作三重</p><p>中院羯磨杵四隅画莲华</p><p>第二院四契谓四波罗蜜</p><p>四隅内<a href=\"/remen/gongyang.html\" class=\"keylink\" target=\"_blank\">供养</a>第三院应画</p><p>八方天眷属四隅于四门</p><p>外供养四摄中安遍照尊</p><p>此息灾军荼余四军荼相</p><p>三院皆如是增益于中院</p><p>应画羯磨宝第二院应画</p><p>宝生佛眷属第三院及门</p><p>亦如前所说降伏于中院</p><p>独股羯磨杵四隅画莲华</p><p>第二院应画降三世眷属</p><p>四种忿怒相第三院及门</p><p>亦如前所说而皆忿怒相</p><p>钩召于中院应画金刚钩</p><p>四隅画莲华第二院应画</p><p>不动佛眷属第三院四隅</p><p>八方及四门如初军荼知</p><p>敬爱于中院画莲华羯磨</p><p>四隅三股杵第二院应画</p><p>无量寿眷属应画四种尊</p><p>第三院四隅八方及四门</p><p>所说亦如前此是五护摩</p><p>瑜伽经所说<a href=\"/remen/xiuxing.html\" class=\"keylink\" target=\"_blank\">修行</a>者应知</p><p>其炉缘高两指阔四指。缘内炉口本地阔两指。于中契印高两指。其炉近身开竖项。阔四指长两指。次阔十指长四指。次作莲华形令大小相称。从竖项至叶末都十二指。高下并与缘齐。五种炉并同。其治地如大曼荼罗</p><p>法掘地持锹等印。金刚缚竖禅智进力。并<a href=\"/remen/zhenyan.html\" class=\"keylink\" target=\"_blank\">真言</a>二十一遍。真言曰</p><p>【◇】唵儞佉那嚩苏(上)提婆嚩(二合引)诃(引)</p><p>加持泥及瞿摩夷涂香等印。二手合掌屈进力戒方二节相合。禅智并竖。去进力如口形。真言二十一遍。真言曰</p><p>【◇】唵阿蜜哩(二合)都纳婆(二合)嚩吽发吒【◇】娑嚩(二合)诃(引)</p><p>加持五色粉印。及真言并如瑜伽经所说。加持苏蜜酪乳及木五种谷香华等。并以金刚羯磨菩萨真言。各各加持七遍。印二手各以禅智捻戒方甲。余三度开竖如金刚杵形。即相交右押左。真言曰</p><p>【◇】唵嚩日罗(二合)羯磨捡(平引)</p><p>所烧护摩枝皆安右边苏于莲叶台上。蜜酪乳饭糜近炉右边安。左边应置二香水器。其器金银熟铜白瓷商佉并通用。香白檀香郁金龙脑等。二器一用洒火及供养物等。一用圣众火天漱口。<a href=\"/remen/sajing.html\" class=\"keylink\" target=\"_blank\">洒净</a>印。禅捻檀甲。三度竖开。真言曰</p><p>【◇】唵阿蜜哩(二合)谛吽发吒</p><p>漱口印。右手金刚拳舒进度。搅水加持七遍讫。右手作掬抄水。垂手向身右旋洒火。真言曰</p><p>【◇】唵嚩啰娜嚩日啰(二合)昙</p><p>息灾本尊火天。及炉衣服饭食花皆用白。作吉祥坐。两脚交竖膝右押左。与慈心相应。增益皆用黄全跏坐。降伏皆用黑蹲踞坐。以左足大指而履右足大指甲上。钩召皆用赤半跏坐。敬爱同钩召色贤坐跂物垂脚坐。迎请从<a href=\"/remen/sanmei.html\" class=\"keylink\" target=\"_blank\">三昧</a>耶至迎请皆依本法。或随五种护摩。随部部主五相成身。迎请已诵赞叹以四摄安立圣众。围绕炉坛。然后献阏伽。各结本羯磨印安立。示本三昧耶。诵护摩真言一百八遍。然后取一花。以火天真言加持三遍或七遍掷火中。然后结火天印。以左手握右手腕。右手舒掌向外。屈禅度撗在掌中。进度如钩。来去招献已。以禅度捻进度。即成发遣真言曰</p><p>【◇】唵翳呬翳呬摩诃部多泥(上)嚩哩【◇】使儞尾(二合)惹萨哆摩孽哩(二合)呬【◇】怛嚩(二合)虎谛摩诃罗摩悉泥(平)珊【◇】儞都波嚩阿哦那(二合)曳呵微也【◇】(二合)迦微也(二合)娜诃娜耶娑嚩(二合引)◇诃(引)</p><p>迎已以香水三洒三漱口。然后用本真言。以大杓酌满三杓苏投火。想投火天口中至于<a href=\"/fjrw/hcrw/zyfs3/109840.html\" class=\"keylink\" target=\"_blank\">心莲</a>华。真言曰</p><p>【◇】唵阿哦那(二合)曳娑嚩(二合引)诃(引)(加持亦用此)</p><p>即以此真言小杓三投蜜酪乳。及木乃至香花等。想火天四臂。右手<a href=\"/remen/wuwei.html\" class=\"keylink\" target=\"_blank\">无畏</a>。第二手持珠。左手仙杖。第二手执军持。想从心遍身中。流出无量涂香云花云<a href=\"/remen/shaoxiang.html\" class=\"keylink\" target=\"_blank\">烧香</a>云。饮食灯明种种供养。供养一切佛菩萨缘觉声闻及一切世天。于火天真言娑嚩诃上。称所求事投之。然后以大杓三满杓供养。加持一花置本方坐处。请出炉还本座。然后三净火。以四字明迎请佛菩萨。各坐本座三献漱口。以三大杓满杓献。然后以小杓三酌蜜酪乳糜酪饭。及木五谷香花等各三投。想投圣尊口中至心。若息灾法。五谷中须十倍加油麻。木用百八或五十四或二十一。真言曰</p><p>【◇】唵萨嚩播(引)婆娜诃那嚩日啰(二合)【◇】耶娑嚩(二合引)诃(引)</p><p>或有教中说。用部母为息灾。或本尊真言或毗卢遮那真言。皆娑嚩诃上。为自他愿除一切灾。心专注于炉中圣众。想圣众皆从心外。遍身毛孔。流出供养云海。至无边世界供养一切佛。及除一切三恶趣苦恼。护摩已。以满三杓献圣众。所残五谷香花等。聚一器中献十方世天。若作增益。先如前迎请火天。即献圣众三大杓并木香花等烧粳米。若欲延命烧屈蒌草。其延命炉如前增益炉。外作甲胄形。其粳米屈蒌草。比余物。挍十倍多</p><p>增益真言曰</p><p>【◇】唵嚩日啰(二合)补瑟吒(二合)曳(平)娑嚩(二◇合引)诃(引)</p><p>延命真言曰</p><p>【◇】唵嚩日啰(二合)喻晒娑嚩(二合引)诃(引)</p><p>于娑嚩诃上加心中所愿之语。心专注于炉中圣众。想从圣众心外遍身毛孔中。流出供养云海。至无边世界供养一切佛菩萨。及照触一切有情<a href=\"/remen/liudao.html\" class=\"keylink\" target=\"_blank\">六道</a>四生。皆获荣盛富贵延命。即以此光明。想自宅中雨七宝及所资用物。又想天<a href=\"/remen/ganlu.html\" class=\"keylink\" target=\"_blank\">甘露</a>灌注自我遍于毛孔。若作降伏。先如前迎请火天。用蔓菁或芥子油或水牛苏。或用噜地啰。先献圣众三大杓已。用无香花或臭花安悉香。盐毒药等。或唯用铁末或作么努晒。前人形段段截投之。投火天时。想从火天心外遍身中。流出器杖投彼人上。想火天及本尊皆作忿怒形。真言曰</p><p>【◇】吽嚩日罗(二合)萨怛嚩(二合)耶发吒</p><p>于发吒上加彼人名。或用本法或用不动尊或降三世或文殊师利六足尊等真言。想忿怒尊身中流出器杖云海。供养尽<a href=\"/remen/xukong.html\" class=\"keylink\" target=\"_blank\">虚空</a>一切忿怒尊。即此器杖落彼家及身上。若作钩召皆如增益。唯花用有刺木赤花。或用本法中所烧物。真言曰</p><p>【◇】吽嚩日罗(二合)羯哩洒(二合)耶弱</p><p>于弱上加彼人名。即想从本尊心外遍身。流出无量金刚钩。供养尽虚空一切佛贤圣。即以此众钩钩召三恶趣有情。安置人天善处。即以此众钩入彼人心召来。若作敬爱法并同上。唯花用赤色花。或用本法中所用物。真言曰</p><p>【◇】吽嚩日罗(二合)吠舍野弱</p><p>于弱上加彼人名。即想从本尊身中流出花箭。遍无量世界。供养一切佛贤圣。及射缘觉声闻厌离心。及六道四生互憎恚心。即以此众箭射彼人五处。所谓额两乳心及下分(谓隐密处)</p><p>次说三摩波多法。安所成物于苏器前。或物大即安于左右边。随便处行人身。苏器盛物炉圣众。如是五集应巡环次第安立。取小杓满杓苏。加于所盛物上。诵真言至娑缚(二合)诃字。即举杓投火。与诃声俱下。便长引诃声令杓却至物上。诃声方绝。如加持人。即安杓头上。若用本尊真言。无娑缚(二合)诃字者。当加而诵。若遥加持人。或抄名或着前人衣。标心而加持。若无苏即用乳亦得。供养了。用大杓满杓三献圣众。并三洒三漱。取小杓诵灭恶趣真言。为一切有情护摩七遍。或二十一遍。心奉送圣众还本座。以四字明引十方世天入炉中。依前洒漱。即以所残香花苏蜜等投。各诵本真言一遍或三遍。各于娑嚩诃上加所求事。即结圣众羯磨及三昧耶。契诵赞叹发愿。结降三世印左旋解界。即奉送如念诵法。即出道场外。于道场八隅敷茅草或莲叶或余青草。或涂圆坛为十位。于东方帝释左右置梵天地天。若道场内无置处。即于道场前别为方界。即于中作八方。于中作两位置梵天地天</p><p>东方帝释。乘白象住五色云中。身作金色。右手持三股当心。左手托左[膫-(日/小)+(夸-大)]。左脚垂下。三天女各手持莲华。盘盛青莲华。或以盘盛杂华等。真言曰</p><p>【◇】南莫三漫多没驮南印捺啰(二合)【◇】耶娑嚩(二合)诃(引)</p><p>东南方火天。乘青羊赤肉色。遍身火焰。右二手。一持青竹。一持军持。左二手。一扬掌。一持<a href=\"/remen/nianzhu.html\" class=\"keylink\" target=\"_blank\">念珠</a>。有二天女持天花。左右置苦行仙。垂左脚蹉右足。真言曰</p><p>【◇】南莫三漫多没驮南阿哦那(二合)【◇】曳娑嚩(二合)诃</p><p>南方焰魔天。乘水牛右手执人头幢左手仰掌。有二天女侍。二鬼使者持刀持戟。赤黑色垂右脚。真言曰</p><p>【◇】南莫三漫多没驮南焰摩耶娑嚩◇(二合)诃</p><p>西南方罗刹主天。乘白师子身着甲胄。右手持刀令竖。左手大指押中小二指赤肉白。二天女侍左右。二罗刹鬼持三股戟。真言曰</p><p>【◇】南莫三漫多没驮南乃哩(二合)底曳【◇】(二合)娑嚩(二合)诃</p><p>西方水天。住于水中乘龟浅绿色。右手执刀。左手持龙索。头冠上有五龙。四天女持妙华。真言曰</p><p>【◇】南莫三漫多没驮南缚噜拏野【◇】娑嚩(二合)诃</p><p>西北方风天。云中乘獐着甲胄。左手托[膫-(日/小)+(夸-大)]。右手执独股头创。创上有绯幡。二天女侍之并药叉众。真言曰</p><p>【◇】南莫三漫多没驮南嚩耶吠(微先【◇】反)娑嚩(二合)诃</p><p>北方毗沙门天。坐二鬼上身着甲胄。左手掌捧塔。右手执宝棒。身金色。二天女持宝华等。真言曰</p><p>【◇】南莫三漫多没驮南吠室啰(二合)【◇】嚩拏野娑嚩(二合)诃</p><p>东北方伊舍那天。旧云摩醯首罗天。亦云大<a href=\"/remen/zizai.html\" class=\"keylink\" target=\"_blank\">自在</a>天。乘黄丰牛。左手持劫波坏盛血。右手持三戟创。浅青肉色。三目忿怒二牙上出。髑髅为璎珞。头冠中有二仰月。二天女持花。真言曰</p><p>【◇】南莫三漫多没驮南伊舍那耶【◇】娑嚩(二合)诃</p><p>上方梵天真言曰</p><p>【◇】南莫三漫多没驮南没啰(二合)[序-予+含]【◇】(敢心反)摩(二合)宁(尼奚反)娑嚩(二合)诃</p><p>中心置四臂不动尊。青肉色。二手各别作金刚拳。头指小指各曲如钩形。安口两角想如牙。右手持刀令竖。左手持索。半跏右押左坐盘石上。威焰光明遍身如火</p><p>下方地天真言曰</p><p>【◇】南莫三漫多没驮南毕哩(二合)体【◇】(地以反)微曳(二合)娑嚩(二合)贺</p><p>十方天供养杂粥。所谓粳米油麻菉豆。相和煮盛一器中。每座置净叶。先以净瓶盛香水。写少许置叶上献。次涂香以指弹献。次花烧香。次乐一杓粥。各以本真言加持三遍。即用小蜡烛或纸烛便插粥上。其烛作意令献。未遍来不得令灭。于娑嚩(二合)诃上加所求愿语</p><p>七曜真言曰</p><p>【◇】南莫三漫多没驮南孽啰(二合)醯【◇】湿嚩(二合)哩耶钵啰(二合)跛哆而渝(二合)【◇】底(丁以反)罗摩耶娑嚩(二合)诃(引)二十八宿真言曰</p><p>【◇】南莫三漫多没驮南诺乞洒(二合)【◇】怛啰(二合)湿(宁吉反)儒那儞曳娑嚩(二合)◇诃</p><p>于八方中两位与上下天相对。诸献并同。若别有所愿独用亦得。若护摩坛中。各依方标心令住</p></div>"
}]