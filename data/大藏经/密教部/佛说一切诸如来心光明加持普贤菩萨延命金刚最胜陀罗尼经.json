[{
    "title": "佛说一切诸如来心光明加持普贤菩萨延命金刚最胜陀罗尼经",
    "author": "沙门不空 译",
    "html": "<div class=\"B1_text\"><p>佛说一切诸如来心光明加持普贤菩萨延命金刚最胜陀罗尼经</p><p>大兴善寺开府仪同三司肃国公特进试鸿胪赠司空谥大辨正广智食邑三千户师子国<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a>不空译</p><p>如是我闻。一时佛在殑伽河侧。与诸大<a href=\"/remen/biqiu.html\" class=\"keylink\" target=\"_blank\">比丘</a>僧菩萨摩诃萨<a href=\"/remen/tianren.html\" class=\"keylink\" target=\"_blank\">天人</a>众俱。尔时会中有普贤菩萨。住如来秘密三摩地。从<a href=\"/remen/sanmei.html\" class=\"keylink\" target=\"_blank\">三昧</a>起。现大<a href=\"/remen/shentong.html\" class=\"keylink\" target=\"_blank\">神通</a>力。诸佛加持宣金刚<a href=\"/remen/shouming.html\" class=\"keylink\" target=\"_blank\">寿命</a>陀罗尼。令诸<a href=\"/remen/zhongsheng.html\" class=\"keylink\" target=\"_blank\">众生</a>增寿命故无夭横死。亦令获得金刚寿命坚固不坏。成就<a href=\"/remen/puti.html\" class=\"keylink\" target=\"_blank\">菩提</a>到不退地。尔时<a href=\"/remen/shizun.html\" class=\"keylink\" target=\"_blank\">世尊</a>于心转光明召集十方世界恒河沙诸佛。满<a href=\"/remen/xukong.html\" class=\"keylink\" target=\"_blank\">虚空</a>中。各放光明如因陀罗网。以光明照触普贤菩萨令宣说金刚寿命经</p><p>尔时普贤菩萨得诸<a href=\"/remen/foxin.html\" class=\"keylink\" target=\"_blank\">佛心</a>印。即住金刚寿命三昧耶。于身毛孔中放无量微尘等数光遍十方界。以<a href=\"/remen/zizai.html\" class=\"keylink\" target=\"_blank\">自在</a>神通力即说。陀罗尼曰</p><p>怛儞也(二合)他(一)者隶者攞者隶(二)尾曩知(三)娑缚(二合)悉底(二合)计(四)斫羯[口*束*页](二合)誐尔(五)钵啰(二合)舍漫睹(六)萨嚩路誐(引)萨嚩娑怛嚩(二合)南(七)阿曩[齿*束](八)句曩[齿*束](九)摩贺曩[齿*束](十)者隶者隶(十一)系摩误憍(二合反)哩(十二)系摩儞铲祢(十三)系摩尸弃(十四)矫啰吠(十五)矫啰悌(十六)系俱啰吠(十七)俱啰[口*梨](十八)俱啰摩底(十九)微舍摩宁摩宁(二十)戍秫毗嚩(二合二十一)阿者梨(二十二)微者梨(二十三)摩尾览嚩(二十四)呼牟呼牟(二十五)唵嚩日啰(二合)谕晒娑嚩(二合)贺</p><p>说是陀罗尼已。大地山河悉皆振动。<a href=\"/remen/diyu.html\" class=\"keylink\" target=\"_blank\">地狱</a>摧碎宫震动。病苦众生当时苏息。会中有无量执金刚神。异口同音亦共宣说。诸大菩萨摩诃萨众悉助延命宣说陀罗尼令获金刚寿命</p><p>尔时十方尘沙诸佛心印加持。令普贤菩萨及四天王增得金刚寿命。尔时世尊弹指赞叹。汝能快善利益众生。若有善男子善女人。怖畏夭横非命及不祥事。即以沐浴着新净衣<a href=\"/remen/shaoxiang.html\" class=\"keylink\" target=\"_blank\">烧香</a>散花。持我延命心<a href=\"/remen/zhenyan.html\" class=\"keylink\" target=\"_blank\">真言</a>。即增寿。若有病苦众生。求长寿故离于病苦。即建立道场。于清净屋舍。或就伽蓝。请三七比丘清净僧。转读此经各四十九遍。别持是陀罗尼满十万遍。即获寿命。病者即于夜梦自见殊胜境界。我此延命法先须彩书普贤菩萨。如满月童子形。五佛头冠。右手持金刚杵。左手持召集金刚铃。契鬘纵缓带坐千叶宝华。下有白象王象有三头。鼻卷独股杵。各具六牙。其象四足踏一大金刚轮。轮下有五千群象。各负其轮。于菩萨身放百宝光。光外尽白月轮众彩<a href=\"/remen/zhuangyan.html\" class=\"keylink\" target=\"_blank\">庄严</a>尽得其像敬于清净处建立道场。令清净僧持是真言。及转此经乃至书写。及持金刚寿命陀罗尼满十万遍。即增寿命除夭横故</p><p>尔时四天王等承佛加持助普贤菩萨延命各立誓言。<a href=\"/remen/suoposhijie.html\" class=\"keylink\" target=\"_blank\">娑婆世界</a>南赡部洲但有此经法流行之处。我等四王即为结护令无夭横。如有此经清净道场如不降赴。愿我失此威光损我<a href=\"/remen/guobao.html\" class=\"keylink\" target=\"_blank\">果报</a>。退失<a href=\"/remen/putixin.html\" class=\"keylink\" target=\"_blank\">菩提心</a>不得<a href=\"/remen/jietuo.html\" class=\"keylink\" target=\"_blank\">解脱</a></p><p>尔时十方如来加持一切执金刚菩萨。异口同音亦说延命陀罗尼曰</p><p>唵嚩日罗(二合)谕势吽吽尸弃娑嚩(二合)贺</p><p>如是说已。一切如来十方执金刚菩萨隐于虚中已不现</p><p>尔时毗沙门天王白佛言。世尊我亦以助佛神力加持护念除非命故说陀罗尼曰</p><p>唵嚩日啰(二合)谕势。湿吠帝湿吠帝湿吠多隶理娑嚩(二合)贺</p><p>说是陀罗尼已。令一切众生获得寿命无夭横故</p><p>尔时毗楼勒叉天王白佛言。世尊我亦以助佛神力宣说延命陀罗尼曰</p><p>唵嚩日罗(二合)谕势摩蹬儗摩蹬儗摩蹬儗儞输摩输谋嚩(二合)贺</p><p>说是陀罗尼已。获得寿命无夭横故</p><p>尔时毗楼博叉天王白佛言。世尊我亦以助佛神力故助宣延命陀罗尼曰</p><p>唵嚩日罗(二合)谕势者理者理者理隶</p><p>说是陀罗尼令诸众生获金刚寿命无夭横故</p><p>尔时提头赖吒天王白佛言。世尊我亦以佛神力宣说延命陀罗尼曰</p><p>唵嚩日罗(二合)谕势未临嚩嚩嚩娑嚩(二合)贺</p><p>说是陀罗尼已。令诸众生获金刚寿命无夭横故</p><p>尔时佛告四天王言。若有众生怖畏死难病苦夭横。有如是苦。但书写此经<a href=\"/remen/shouchi.html\" class=\"keylink\" target=\"_blank\">受持</a>读诵。或别持此陀罗尼。或画普贤延命像。作此方法依月一日八日十五日。建立道场烧四十九灯。花香果药各置十六器散于坛上。合掌<a href=\"/remen/libai.html\" class=\"keylink\" target=\"_blank\">礼拜</a>高声赞咏此陀罗尼。及<a href=\"/remen/chanhui.html\" class=\"keylink\" target=\"_blank\">忏悔</a>往咎。不堕三恶道。舍此身获得金刚寿命更不<a href=\"/remen/lunhui.html\" class=\"keylink\" target=\"_blank\">轮回</a>。若有<a href=\"/remen/biqiuni.html\" class=\"keylink\" target=\"_blank\">比丘尼</a>及<a href=\"/remen/sizhong.html\" class=\"keylink\" target=\"_blank\">四众</a>。转读此经而不废忘。离于短命夭横之怖。及夜恶梦厌魅咒咀恶形罗刹鸟鸣百怪之属。亦不为水火兵毒之所伤害。一切诸佛及大菩萨摄受护念。亦得诸佛之所护念</p><p>尔时世尊说是经已。菩萨摩诃萨天人四众及毗沙门天王等一切大众。皆大<a href=\"/remen/huanxi.html\" class=\"keylink\" target=\"_blank\">欢喜</a>信受奉行</p><p>佛说一切如来心光明加持普贤菩萨延命金</p><p>刚最胜陀罗尼经</p></div>"
}]