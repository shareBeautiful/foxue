[{
    "title": "大圣妙吉祥菩萨说除灾教令法轮 第966部",
    "author": "未知",
    "html": "<div class=\"B1_text\"><p>大圣妙吉祥菩萨说除灾教令法轮</p><p>出文殊大集会经息灾除难品亦云炽盛光佛顶</p><p>尔时文殊师利菩萨。从首楞严三摩地起。遍观大众而作是言。我观一切有情。无始已来<a href=\"/remen/liuzhuan.html\" class=\"keylink\" target=\"_blank\">流转</a><a href=\"/remen/shengsi.html\" class=\"keylink\" target=\"_blank\">生死</a>。妄业缠覆互相爱憎。感种种业报招种种灾难。我承一切如来加持神力。略说随世方便。除灭灾障教令诸天。作扇底迦曼荼罗法。如来大悲顺<a href=\"/remen/zhongsheng.html\" class=\"keylink\" target=\"_blank\">众生</a>界作如是说。我从过去<a href=\"/remen/wuliangjie.html\" class=\"keylink\" target=\"_blank\">无量劫</a>中娑罗树王佛所闻此妙法。我今说之。汝当善听。此法深妙意趣难知应从传教大阿阇梨咨请受学。又须拣择上妙吉祥宿曜时日。亲受<a href=\"/remen/zhenyan.html\" class=\"keylink\" target=\"_blank\">真言</a>印契并护摩法。安置图画教令法轮。受学之僧须得身心戒品清净。四重十重不应缺犯。若有缺犯不应为他作是念诵。反招殃咎亦不效验。持法之人常须清净。若为国王应作曼荼罗。或捻五色粉。或以彩色图画佛像菩萨诸天差别形貌。内外分布位次尊卑次第。必须慎静隐密作之。深心敬奉志求必获应效。灾灭福德生长。如响应声无求不果。莫使不信<a href=\"/remen/yinguo.html\" class=\"keylink\" target=\"_blank\">因果</a>邪见外道。浅智无识愚痴人等。及屠儿魁脍五旃荼罗。黄门奴婢淫女之类等人窥见此轮。便生毁谤。造者谤者二俱有损。诸天形像不合令凡愚之人辄见。若轻慢显露灵神不悦。即福祐难祈。法人招咎若不慎密徒劳施设。彼浅智人不达如来大悲方便及真言威神之力。佛以巧慧教敕加持。日月星辰游空天众。令发慈心。如来于方等大集日藏月藏等经早已宣说。亦于余会频有显扬。我今为汝分明。告示安布次第息灾念诵曼荼罗法。若有国界日月薄蚀。或五星失度形色变异。或妖星彗孛陵押王者贵人命宿。或日月亏损于本命宫中。此时应用此教息灾护摩。或遭大疫疾病流行鬼神暴乱。异国兵贼侵掠国人。若有明人先知之者。应当奏上置曼荼罗。帝主日日发虔敬心。亲自发愿祈请加护。必获胜利恶贼消灭。若有世人匆遭厄难王难贼难悬官口舌。或为怨家陵逼。恶病缠绵医疗不差。当此之时。恐有危祸。或宿世怨魂命难死厄。即依此教。图画建立除灾法轮曼荼罗法。隐密精勤加持念诵。志诚祈祷众圣天主。愿除灾祸令我获得一切吉祥。应当洒扫一净房室。以白色牛承取未至地瞿摩夷。用白檀香水和吉祥香遍涂其地。又以香水数数散洒屋及四壁。使极清净。于中图画此息灾轮。若作曼荼地坛。应须依教掘地。除去恶物碎瓦破器。髑髅毛发糠糟灰炭。蜣螂诸虫毒螫之类。及以[利-禾+夹]骨朽木砾石砂[宓/壬]等物。别取河岸坚好白土其味甘者。和香填筑极令坚实。然后<a href=\"/remen/rufa.html\" class=\"keylink\" target=\"_blank\">如法</a>涂拭。先令画人不食酒肉五辛远离染欲。香汤澡浴着新净衣。日之晨朝与授<a href=\"/remen/baguanzhaijie.html\" class=\"keylink\" target=\"_blank\">八关斋戒</a>。于净白緤上或净素布上。画此十二辐金轮。若作地曼荼罗。即应捻五色粉。其粉一一色。各别以真言加持七遍。或三七遍。然后用之。或以彩色图画。三日三夜或七日七夜。祈福事了即须收之。若是地坛应以除去形像。不应久留。恐有虫鼠污践。下愚人见及邪见外道。及五旃荼罗黄门奴婢等见。即众圣皆不喜悦反招其咎。若欲将随身远行。即于白緤上或绢素上彩色图画。或方一肘或二肘。大者不过三肘四肘。随己力分画七十余尊佛。及菩萨诸天形像。依法安布。于轮辐间并书梵字真言莫题名字。若为国王应须大作地坛。或十六肘二十四肘。上至二十八肘。其数不同凡庶之人。恐王者生疑。权于纸上书一切诸天名字。帖于诸尊之下。令彼断疑而生正信。若能梵书其名最为上妙。若不识梵字者。随方文字题之亦通。从轮心中平仰。画一八叶白莲华。于华心中以金或银。画一金轮佛顶。一字陀罗尼字悖噜吽(三合长声呼)字后先画炽盛光佛顶。身诸毛孔放大光明。当佛前相对隔真言字。当画佛眼部母菩萨红莲华色。各持幖帜印契。次于佛右边画文殊师利菩萨。作赤金色亦持本幖印。于佛左边画金刚手菩萨。白红色亦执持幖帜。皆半跏而坐四尊相对。更于文殊右边画不思议童子菩萨。文殊左边画救护慧菩萨。于金刚手右边画毗俱胝菩萨。于金刚手左边画观<a href=\"/remen/zizai.html\" class=\"keylink\" target=\"_blank\">自在</a>菩萨。如前八大尊。各有色相幖帜印契颜貌。以偈诵曰</p><p>顶轮惟一字奇特为中尊</p><p>炽盛佛相仪毛孔飞光散</p><p>首冠五佛相二手如释迦</p><p>右方文殊尊首戴五智髻</p><p>左执青莲华华上立智杵</p><p>右持大慧剑半跏坐莲华</p><p>当前佛眼尊身相红莲色</p><p>左持五眼契右作如来拳</p><p>左方金刚手身貌白红色</p><p>右持仰莲华华上立五智</p><p>左手持铃契半跏坐莲上</p><p>次明不思议面貌赤金色</p><p>二手内合拳二风屈相对</p><p>令甲背相着向文殊奉势</p><p>复次救护慧身相如白莲</p><p>慧羽掩其心空端直舒上</p><p>右明毗俱胝貌玉而为色</p><p>前定慧二羽定执未敷莲</p><p>慧手上<a href=\"/remen/wuwei.html\" class=\"keylink\" target=\"_blank\">无畏</a>后二定慧手</p><p>定执于<a href=\"/remen/nianzhu.html\" class=\"keylink\" target=\"_blank\">念珠</a>慧手执军持</p><p>次明观自在亦号如意轮</p><p>左掌摩尼珠慧舒施愿印</p><p>身皆白红色住大莲华中</p><p>如是八尊外圆置一界道</p><p>绕于界道上书四尊真言</p><p>所谓炽盛光佛眼母菩萨</p><p>文殊金刚手密言背后书</p><p>白粉与金银皆通第一义</p><p>于真言外应画九执大天主。所谓日天月天五星蚀神彗星。及大梵天王净居天那罗延天都使多天帝释天主。当佛背后画摩醯首罗大天。共一十二尊。列位分布周围一匝。各有所乘各有所执。唯传受此法者知之。于此大天外又安界道。于道外竖画一十二枚独股金刚杵。通至外轮辋。以为金轮之辐。于此辐间。当佛前面向佛。右边逐日顺转。安师子宫次秤宫次蝎宫次弓宫次摩竭宫。此六宫在佛右边。又从佛后顺转却向佛前。安宝瓶宫次鱼宫次羊宫次牛宫次男女宫次蟹宫。此六宫在佛左边与师子宫相接当佛背后安虚宿。当佛前安七星宿。于此十二宫外安置二十八宿。各依本宫次第安置。惟为国王除灾即全画天身。自余凡庶已下除灾不应画天身。但置位书梵字天名点星形即得。于二十八宿外周匝画轮缘如车辋形。金色阔狭大小与轮形相称。于此辋上画八方天王。当佛前安焰摩天。当佛后安多闻天王。文殊师利背后辋上安水天。于金刚手背后安持国天王乾闼婆王。四隅四天。东北角欲界自在天。东南角火天。西南角罗刹主。西北角风天。于此辋上空处。金银书炽盛光佛顶真言及缘生四句偈十二缘生经文。无明缘行乃至生缘老死忧悲苦恼。又书十二灭句。无明灭则行灭乃至老死忧悲苦恼灭。令其分布遍于辋上。又于轮外应书一百八个青莲华。叶头如承此轮之势。即于一一叶上梵书一阿字。应金银或用白粉。金银最妙。叶外四边界外方四缘。周匝画作界道。于界道上画独股金刚杵。相接周匝围绕令合。便成结界。于方界内轮外四角空处。画四大明王以为外护。于佛前右边角内。画四臂降三世明王青色。于佛前左边角内。即画无动明王青色。于佛后右边角内。画四臂无能胜明王紫黑色。于佛后左边角内。画四臂大力乌蒭 涩摩金刚明王赤色。此四大明王。并皆坐宝盘石上火焰围绕。如是依教安布。名曰一切如来秘密除灾教令法轮。若有难时。上从王者次及储君后妃婇女。下及百寮道俗凡庶。本命宿上五星陵押退行留守。或日月于上交蚀。彗孛恶星[(土/八/夕)*力]犯宿者。于是中即用此法。严饰一净房深密之处。建曼荼罗。勿使多人知见。若多人知见即求愿难得灾祸不除。若国王息灾者。应严饰一深殿建曼荼罗。依教如法护净严饰如经所说。勿使女人黄门奴婢下劣人见即触秽道场。所谓及诸畜生皆是不吉祥之类器。若猪狗猫鼠尽勿令见清净道场。若能一一躬亲自入道场。至诚祈祷所祀天神。念诵炽盛光佛顶真言昼夜不间断。兼诵诸尊真言。少则三日三夜。多或七日七夜或二七日夜。至心持念兼作护摩。乃至<a href=\"/remen/ganying.html\" class=\"keylink\" target=\"_blank\">感应</a>得吉祥警诫此为最胜。当知灾障决定消灭。若得应效。其曼荼罗。便须收却不应久留。本法如是。若是地坛便须除刬扫去。送于长流净水之中。若身不得自入道场者。或处律公私职务或事严君。应奉尊贵或处幽闺禁约。或乃身力不逮或家老少病患。或卑下身不自由或容寄他方无家无处。或近邪见恶人怨家之处难为建立。即应访求一明解此法教之人。或道或俗殷勤求请。供彼所须令替身念诵。慎密精诚建立道场。然后酬赏劬劳令其<a href=\"/remen/huanxi.html\" class=\"keylink\" target=\"_blank\">欢喜</a>。如其事逼不及作坛。但于幽静深房清净或伽蓝之处。取净床敷安轮坛。北面悬炽盛光佛顶轮王像。或对一忿怒王尊像亦得。幢幡华盖<a href=\"/remen/zhuangyan.html\" class=\"keylink\" target=\"_blank\">庄严</a>敷置此轮坛。于尊像前如曼荼罗势。四面如法饮食果子乳粥酪饭。沙糖酥灯蜜浆甘蔗。蒲桃等浆罗列陈设。焚香散华<a href=\"/remen/gongyang.html\" class=\"keylink\" target=\"_blank\">供养</a>至心持念。法人身着纯白衣服。日数如前必得灾灭。其供养器物并用白银。无用白铜或白瓷充勿用触器。吉祥唯须常诵炽盛光佛顶陀罗尼昼夜不间。其所<a href=\"/remen/shaoxiang.html\" class=\"keylink\" target=\"_blank\">烧香</a>当用沉水白檀白胶薰陆白茅和之。不绝计千计万。乃至洛叉或三洛叉亿。数以得愿满为限。亦不定数为期。兼诵佛眼真言文殊师利金刚手等八菩萨真言。每初入道场。各先诵一百八遍。请召入道场。诸天及宿曜真言各念七遍。<a href=\"/remen/zhengnian.html\" class=\"keylink\" target=\"_blank\">正念</a>诵时深发慈心。常以佛眼瞻视此轮上诸天形像。下心祈祷焚香发愿求乞恩福。不应作降伏忿怒之心。便乖圣竟必不相应。此等皆是大福德天仙行<a href=\"/remen/pusadao.html\" class=\"keylink\" target=\"_blank\">菩萨道</a>。以誓愿力受此天身。为<a href=\"/remen/154932.html\" class=\"keylink\" target=\"_blank\">饶益</a>有情故令诸刚强众生怖畏作善。岂有将此凡夫下劣微分芥福垢秽之身。而欲折伏造化天仙。无有是处。审可思虑而乃行之敬而畏之。深起慈心愍念一切诸有情极厄难诸众生等。愿令<a href=\"/remen/jietuo.html\" class=\"keylink\" target=\"_blank\">解脱</a>一心持诵炽盛光佛顶真言。唯功多为上。我今宣说陀罗尼曰</p><p>【◇】于娑发(二合)吒下应云扇底(二合)迦室利◇(二合)曳</p><p>【◇】娜莫三(去)曼多勃驮(引)南(上一引)阿钵啰【◇】(二合)底(丁以反)贺多舍(引)娑曩(引)南(引二)唵【◇】(引)却却佉(去引)呬佉呬(声异反上同三)吽吽【◇】(引)入嚩(二合)攞入嚩攞(四)钵啰(二合)入嚩(二合)【◇】攞钵啰入嚩(二合)攞(五)底瑟姹(二合)底【◇】瑟姹(二合)瑟置哩(二合引七)娑拨(二合)吒(半音呼)娑拨【◇】(二合)吒(半音)娑嚩(二合)贺(引八)</p><p>佛眼菩萨真言曰</p><p>【◇】曩莫萨嚩怛他(引)蘖帝毗庾(二合)啰曷【◇】(二合)帝(引)毗药(二合)三藐三(去)没第(引)毗药【◇】(二合)唵(引)噜噜娑普(二合)噜入嚩(二合)攞(引)【◇】底(丁以反)瑟姹(二合)悉驮(引)路(引)佐儞(平)萨【◇】嚩(转舌)[口*赖]他(二合)娑驮(引)[宁*页]曳娑缚(二合)◇贺(引)</p><p>心真言曰</p><p>【◇】唵(引)没驮路(引)左宁娑嚩(二合引)贺(引)</p><p>定慧合虚心开风捻火背</p><p>二空并直竖如同五眼标</p><p>七念彼真言印眼及两边</p><p>眉间为佛眼<a href=\"/remen/chengfo.html\" class=\"keylink\" target=\"_blank\">成佛</a>慈悲眼</p><p>复次妙吉祥以青莲华契</p><p>七念而三召招之慧风度</p><p>想乘师子王来降于道场</p><p>与愿令满足诵彼真言曰</p><p>【◇】曩莫三(去)曼多没驮(引)南(引一)系系【◇】俱摩啰迦(二)微(上)目乞底(二合)钵他【◇】悉体(二合他以反)多(三)娑么(二合)罗娑么(二合)罗【◇】(四)钵罗(二合)底(丁以反)枳然(二合)娑嚩(二合引)贺(引)</p><p>心真言曰</p><p>【◇】唵(引)嚩髻娜曩莫(六字文殊)</p><p>复次金刚手印相如后明</p><p>二水内相交地火并合竖</p><p>二空亦如地风开五股形</p><p>是大秘密标金刚手明曰</p><p>【◇】曩莫三(去)曼多嚩日啰(二合)[哧*皮](引一)战【◇】拏么贺噜洒拏吽(引)</p><p>心真言</p><p>【◇】曩莫三(去)曼多嚩日啰(二合)[哧*皮]唵【◇】嚩日啰(二合)播抳嚩日啰(二合)萨怛嚩◇(二合)吽</p><p>复次救护慧定手金刚拳</p><p>端坐安腰侧慧舒五轮直</p><p>当以掩其心磔竖于空轮</p><p>念彼真言曰</p><p>【◇】曩莫三(去)曼多没驮(引)喃系摩贺【◇】(引)摩贺(引)娑么(二合)啰钵啰(二合)底(丁以反)【◇】枳然(二合引)娑嚩(二合)贺(引)</p><p>复不思议慧印相如后陈</p><p>定慧内相叉一合为拳印</p><p>二风舒别屈第三节对之</p><p>令甲各相背二空并直竖</p><p>【◇】曩莫三(去)曼多没驮(引)南(上)系(引)【◇】系(引)紧旨(慈以反)罗拽徙阿(去急呼)尾娑么【◇】(二合)野儜曳娑嚩(二合引)诃(引)</p><p>复次奉教者印相已前说</p><p>救护慧菩萨其契亦前明</p><p>次毗俱胝尊印契如后演</p><p>定慧内合拳风举交上节</p><p>能消众灾难灭除诸恶苦</p><p>谓利有情故即说真言曰</p><p>【◇】曩莫三(去)曼多没驮(引)南(一)萨嚩【◇】(转舌呼)佩野怛啰(二合引)散儞(入二)吽(引)娑颇【◇】(二合)吒野(三)娑嚩(二合引)贺(引)</p><p>复次观自在亦号如意轮</p><p>定慧金刚缚忍愿如莲叶</p><p>二风蹙如宝空轮并似幢</p><p>举地交上节是名小心契</p><p>即说真言曰</p><p>【◇】曩莫三(去)曼多没驮(引)喃(引一)唵(引)【◇】钵娜摩(二合)进跢么抳(尼贞反)入嚩(二合)攞◇(引)吽(引)</p><p>心中心</p><p>【◇】唵嚩啰曩钵娜铭(二合)虎吽(二合引)</p><p>摩醯首罗天王真言(此云大自在天)</p><p>【◇】曩莫三曼多没驮喃(一)唵(引)翳系【◇】曳呬么系(引)湿嚩(二合)啰(引)野娑嚩(二合引)◇贺(引)</p><p>复说欲界自在伊舍那真言曰(小自在)</p><p>【◇】曩莫三曼多没驮(引)喃(一)噜捺啰(二【◇】合)野娑嚩(二合引)贺(引)</p><p>大梵天王真言曰</p><p>【◇】曩莫三曼多没驮喃(一)唵(引)么贺【◇】(引)没啰(二合)[牟*含]么(二合)曳(引二)翳醯曳呬【◇】娑嚩(二合引)贺(引)</p><p>请召十二宫天神真言曰</p><p>【◇】娜莫三曼多没驮喃(一)唵仡啰(二合)【◇】系(引)湿嚩(二合)哩(引)野(二)钵啰(二合)钵多【◇】孺室(丁逸反)哩么(二合引)野(四)擿计吽(引)柞【◇】娑嚩(二合引)贺(引五)</p><p>请召二十八宿真言曰</p><p>【◇】曩莫三曼多没驮(引)喃(一)唵(引)阿(上)【◇】瑟吒(二合)尾孕(二合)设底(丁以反)喃诺乞察【◇】(二合)怛[口*(隶-木+士)](二合)毗药(二合)儞(宁逸反)曩捺[宁*页](去)【◇】曳摘计吽(引)柞娑嚩(二合引)贺(引)</p><p>都请召诸天及七曜十二宫神二十八宿诸执并地天等真言</p><p>【◇】娜莫三曼多没驮(引)喃(一上)唵萨【◇】嚩(转舌)祢(泥礼反)嚩多(引)喃(引二)翳醯曳【◇】(二合引)呬阿(引)儞(宁逸反)底也(二合)素么(四)半【◇】左诺乞察(二合)怛啰(二合五)攞护计都娜嚩【◇】(二合)捺舍尾么曩(六)阿瑟吒(二合)尾孕【◇】(二合)设底(丁以反七)钵哩(二合)体(他以反)吠曳(二合入)【◇】摘枳(经异反)吽(引)柞(入)娑嚩(二合引)贺(引)</p><p>复次明诸天大自在天印</p><p>慧羽五轮舒承颊俨然住</p><p><a href=\"/remen/sanmei.html\" class=\"keylink\" target=\"_blank\">三昧</a>舒五轮空持风上节</p><p>是大梵天契竖印念本明</p><p>定手独为拳火舒风屈节</p><p>由如立戟相伊舍那天印</p><p>定慧坚固合双建二空轮</p><p>竖立同于幢一切执曜印</p><p>不改前印相空火各相交</p><p>令指着手背是一切宿契</p><p>复说外界天秘密诸印相</p><p>伊舍已前明次述余天印</p><p>东方持国主举右手为拳</p><p>左覆自叉腰名为水护印</p><p>定慧内为拳水轮舒并竖</p><p>运动明音乐是乾闼婆契</p><p>定手仰当心火空相捻合</p><p>由如三角样是契名火天</p><p>慧手竖四轮空横于掌中</p><p>风屈三召之是召火天相</p><p>南门焰魔王其印如后明</p><p>二手合为莲地风垂入掌</p><p>如同但拏相名曰死王标</p><p>复说西南方罗刹娑王印</p><p>定慧合莲掌二水入月交</p><p>复次西龙方定慧内合拳</p><p>二风如环相是水诸龙契</p><p>定手握为拳地水如幢建</p><p>想彼幡摇动威怒护方隅</p><p>次北最胜方多闻天王契</p><p>三昧<a href=\"/remen/zhihui.html\" class=\"keylink\" target=\"_blank\">智慧</a>手内合交指拳</p><p>二火合其峰蹙之如宝状</p><p>是等诸天印结念招召之</p><p>令护道场人厄者皆满愿</p><p>召请大天讫次念彼缘起</p><p>偈句分明呼三遍或七遍</p><p>诸法从缘生如来说是因</p><p>此法<a href=\"/remen/yinyuan1.html\" class=\"keylink\" target=\"_blank\">因缘</a>尽是大<a href=\"/remen/shamen.html\" class=\"keylink\" target=\"_blank\">沙门</a>说</p><p>十二缘生偈次第亦念之</p><p>书坛及称念一一勿遗忘</p><p>无明缘行行缘识。识缘名色名色缘六入。六入缘触触缘受。受缘爱爱缘取。取缘有有缘生。生缘老死忧悲苦恼</p><p>又书灭句即是十二缘灭</p><p>无明灭则行灭行灭则识灭。识灭则名色灭名色灭则六入灭。六入灭则触灭触灭则受灭。受灭则爱灭爱灭则取灭。取灭则有灭有灭则生灭。生灭则老死忧悲苦恼灭。右于轮外一百八莲华叶上。各梵书一◇阿字令周遍。每持诵时。应发愿启白众圣。手捧香炉至诚处恭长跪。向佛作如是言(此誓愿文。须道场主每日三时自入启愿。念诵人亦须自诵令熟。常须发此誓语)<a href=\"/remen/dizi.html\" class=\"keylink\" target=\"_blank\">弟子</a>某甲(俗人称姓名。若僧云<a href=\"/remen/biqiu.html\" class=\"keylink\" target=\"_blank\">比丘</a>某甲。若大臣官长云某官姓名。若国王云某国号主姓名)我今归命<a href=\"/remen/fofa.html\" class=\"keylink\" target=\"_blank\">佛法</a>僧宝海会圣众。仰启清净法身遍照如来。普告十方三世一切诸佛大菩萨众。一切贤圣声闻缘觉。五通神仙九执大天。十二宫主二十八宿。众圣灵只四大明王。护世八天并诸眷属。土地山川<a href=\"/remen/hufa.html\" class=\"keylink\" target=\"_blank\">护法</a>善神。业道冥官本命星主。我今遇此灾难变(所求之愿。一一具言之)某事相陵。游空大天愿顺<a href=\"/\" class=\"keylink\" target=\"_blank\">佛教</a>敕。受我迎请悉来赴会。向此单诚发欢喜心。为我某甲除灭如是急厄灾难。我承大圣摄护慈力遇闻此教。拔济我等及一切有情<a href=\"/remen/lunhui.html\" class=\"keylink\" target=\"_blank\">轮回</a>苦业。唯愿九执天神。依佛教轮变灾为福。施我无畏令安乐住。当来共结<a href=\"/remen/puti.html\" class=\"keylink\" target=\"_blank\">菩提</a>眷属。永舍爱憎互相饶益。愿施无畏令我吉祥(已上愿文每常须勤诵一日三时启愿勿绝也)每日三时或四时或长时。发愿祈请除不至心。若也因巡怠慢即所求无应。其遭厄人须勤诚发愿。道场满日依真言教法。以酥蜜酪乳木护摩。及施八方天并施一切鬼神等食。又于一水盆中。着种种甘美饮食果子甜脆等。皆须擘碎诵施焰口真言起慈悲心。加持三七遍或七七遍或百八遍。将施郭外或宅外泻置于净地。施与无名无位鬼神食之。或分泻置江河长流水中。如是依教作者。一切灾难无不消灭除殄。时文殊师利菩萨告大众言。我从闻此教法已来。常为众生如是演说。一切如来当证知我。宣说教令除灾法轮竟。汝等诸天众当如佛教敬顺奉行。尔时诸天闻说此经已。皆大欢喜异口同音咸作是言。敬依圣旨不敢违越。信受奉行作礼而去</p><p>炽盛光佛顶<a href=\"/remen/yigui.html\" class=\"keylink\" target=\"_blank\">仪轨</a></p></div>"
}]