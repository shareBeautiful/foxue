[{
    "title": "B金刚寿命陀罗尼经 第1134部",
    "author": "不空 译",
    "html": "<div class=\"B1_text\"><p>B金刚<a href=\"/remen/shouming.html\" class=\"keylink\" target=\"_blank\">寿命</a>陀罗尼经</p><p>特进试鸿胪卿大辨正大广智<a href=\"/remen/sanzang.html\" class=\"keylink\" target=\"_blank\">三藏</a>奉诏译</p><p>尔时毗卢遮那如来。于<a href=\"/remen/sejie.html\" class=\"keylink\" target=\"_blank\">色界</a>顶第四禅成等正觉。即下须弥山顶。于金刚宝楼阁。尽<a href=\"/remen/xukong.html\" class=\"keylink\" target=\"_blank\">虚空</a>遍法界一切如来皆悉云集。前后围绕异口同音。唯愿<a href=\"/remen/shizun.html\" class=\"keylink\" target=\"_blank\">世尊</a>转妙法轮甚深秘密。所谓金刚界轮。降三世教令轮。遍调伏法轮。一切义成就轮。如是四轮从毗卢遮那心出。一一轮皆有三十七圣者。一一<a href=\"/remen/zhenyan.html\" class=\"keylink\" target=\"_blank\">真言</a>一一三摩地。一一契印威<a href=\"/remen/yigui.html\" class=\"keylink\" target=\"_blank\">仪轨</a>持。大悲愿力。于杂染佛刹。于净妙世界。或隐或显。转轮利乐度诸<a href=\"/remen/zhongsheng.html\" class=\"keylink\" target=\"_blank\">众生</a>各各不同。毗卢遮那佛。受诸如来请已。欲转法轮。时即入三摩地。观见摩醯首罗大<a href=\"/remen/zizai.html\" class=\"keylink\" target=\"_blank\">自在</a>天。刚强难化执持邪见。非我寂静大悲之身堪任调伏。于是世尊入悲怒三摩地。从胸臆间出现五峰金刚大<a href=\"/remen/putixin.html\" class=\"keylink\" target=\"_blank\">菩提心</a>。流出四面八臂威德炽盛奇特难睹降三世金刚菩萨身。遍礼毗卢遮那如来及一切诸佛。唯愿世尊示教于我。何所作为。佛告降三世菩萨。汝今降伏彼难调伏诸大天等。令悉归依诸<a href=\"/remen/fofa.html\" class=\"keylink\" target=\"_blank\">佛法</a>僧发<a href=\"/remen/puti.html\" class=\"keylink\" target=\"_blank\">菩提</a>心。寻即降伏一切诸天。尽皆归依佛法僧众。唯大自在天。特大威德而生拒敌。降三世菩萨种种苦治乃至于死(左踏大天右踏天后)于是毗卢遮那如来。入大悲愍三摩地已。即说金刚寿命陀罗尼。复入金刚寿命<a href=\"/remen/sanmei.html\" class=\"keylink\" target=\"_blank\">三昧</a>耶。及结密印加持摩醯首罗天王。还复得苏重增寿命。归依诸佛发菩提心。灌顶受记<a href=\"/remen/zhengde.html\" class=\"keylink\" target=\"_blank\">证得</a>八地位。金刚寿命真言</p><p>【◇】唵嚩日啰(二合)喻晒萨嚩(二合)诃(引)</p><p>佛告执金刚菩萨。若有善男子善女人。<a href=\"/remen/shouchi.html\" class=\"keylink\" target=\"_blank\">受持</a>念诵每日三时时别千遍。过现所有恶业<a href=\"/remen/yinyuan1.html\" class=\"keylink\" target=\"_blank\">因缘</a>短命夭寿。由持此真言故<a href=\"/remen/xinxing1.html\" class=\"keylink\" target=\"_blank\">信心</a>清净。<a href=\"/remen/yezhang.html\" class=\"keylink\" target=\"_blank\">业障</a>消灭更增寿命。若有修习三摩地者。现生不转父母生身。获五<a href=\"/remen/shentong.html\" class=\"keylink\" target=\"_blank\">神通</a>陵空自在</p><p>次当诵护身被甲真言曰</p><p>【◇】唵砧(讁簪反)嚩日啰(二合)欲</p><p>次当观◇欲字。光明晃曜遍照。成大金刚寿命菩萨。次以四字明引请菩萨。降入坛中受诸<a href=\"/remen/gongyang.html\" class=\"keylink\" target=\"_blank\">供养</a>。四字密言曰</p><p>【◇】惹吽鑁斛</p><p>尔时大众闻佛所说信受奉行</p><p>金刚寿命陀罗尼经</p><p>延宝四年五月。写栂尾藏本。律师净严天明元辛丑年写宇治慧心院本。慈忍今年得件本令写之。挍勘以印版。盖此经者。前经之略出。为不堪者唯示眼精。非是别本也和州长谷寺寓居劬劳释快道记</p><p>一挍加笔毕癸亥四月六日慈顺</p></div>"
}]