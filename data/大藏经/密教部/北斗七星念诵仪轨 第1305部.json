[{
    "title": "北斗七星念诵仪轨 第1305部",
    "author": "金刚智 译",
    "html": "<div class=\"B1_text\"><p>北斗七星念诵<a href=\"/remen/yigui.html\" class=\"keylink\" target=\"_blank\">仪轨</a></p><p>南<a href=\"/remen/tianzhu.html\" class=\"keylink\" target=\"_blank\">天竺</a>国<a href=\"/remen/sanzang.html\" class=\"keylink\" target=\"_blank\">三藏</a>金刚智译</p><p>尔时如来为末世薄福一切<a href=\"/remen/zhongsheng.html\" class=\"keylink\" target=\"_blank\">众生</a>故。说<a href=\"/remen/zhenyan.html\" class=\"keylink\" target=\"_blank\">真言</a>教法。时一切日月星宿。皆悉云集前后围绕。异口同音白言。唯愿如来而为我等说于神咒。于时<a href=\"/remen/shizun.html\" class=\"keylink\" target=\"_blank\">世尊</a>说八星咒曰</p><p>【◇】唵飒跢而曩野伴惹密惹野【◇】染普他摩娑嚩(二合)弭曩啰乞山(二合)【◇】婆嚩都莎呵</p><p>其印明出金刚顶经七星品</p><p>佛告贪狼破军等言。若有善男子善女人。<a href=\"/remen/shouchi.html\" class=\"keylink\" target=\"_blank\">受持</a>是神咒拥护否。于时八女白世尊言。若有人每日诵此神咒。决定罪业皆悉除灭。成就一切愿求。设复有人。若能每日诵此神咒一百八遍。即得自身及一切眷属拥护。若能诵五百遍。大威神力。五百由旬内。普皆围绕。一切魔王及诸魔众。一切障者无量恶鬼。不敢亲近。常当拥护。北斗八女一切日月星宿诸天龙药叉。能作障难者一时断坏。若人欲<a href=\"/remen/gongyang.html\" class=\"keylink\" target=\"_blank\">供养</a>者。先发拔济心。于清净寂静之处。以香华饮食供养。持念神咒结印契。如是供养时。八女及一切眷属。现身随意奉仕。成就无量愿求。惹位即得。何况<a href=\"/remen/shijian.html\" class=\"keylink\" target=\"_blank\">世间</a>少少官位荣耀。若求<a href=\"/remen/shouming.html\" class=\"keylink\" target=\"_blank\">寿命</a>削定业籍。还付生籍。若诸国王王子大臣后宫等。于自宫中作曼荼罗。<a href=\"/remen/rufa.html\" class=\"keylink\" target=\"_blank\">如法</a>护摩<a href=\"/remen/libai.html\" class=\"keylink\" target=\"_blank\">礼拜</a>供养。北斗八女皆大<a href=\"/remen/huanxi.html\" class=\"keylink\" target=\"_blank\">欢喜</a>。故久居胜位恒常受安乐。百官上下和穆不行非法。人民炽盛稼穑丰饶。国土安宁无有灾难不现异怪。疫病死亡不起。境内怨敌群贼自然退散。故以是法甚为秘密。不信者及无智人中勿妄宣传。无智人不分明心故。不得法意生疑谤。虽无智人金刚生金刚子等。常诵持佛眼母明者当宣传。金刚子虽无智不生疑谤故成就法。<a href=\"/remen/xingzhe.html\" class=\"keylink\" target=\"_blank\">行者</a>虽乐世间乐。深<a href=\"/remen/huixiang.html\" class=\"keylink\" target=\"_blank\">回向</a>无上正等<a href=\"/remen/puti.html\" class=\"keylink\" target=\"_blank\">菩提</a></p></div>"
}]