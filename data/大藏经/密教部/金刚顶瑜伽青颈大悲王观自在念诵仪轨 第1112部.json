[{
    "title": "金刚顶瑜伽青颈大悲王观自在念诵仪轨 第1112部",
    "author": "金刚智 译",
    "html": "<div class=\"B1_text\"><p>金刚顶瑜伽青颈大悲王观<a href=\"/remen/zizai.html\" class=\"keylink\" target=\"_blank\">自在</a>念诵<a href=\"/remen/yigui.html\" class=\"keylink\" target=\"_blank\">仪轨</a></p><p>南<a href=\"/remen/tianzhu.html\" class=\"keylink\" target=\"_blank\">天竺</a>国<a href=\"/remen/sanzang.html\" class=\"keylink\" target=\"_blank\">三藏</a>法师金刚智奉诏译(一行笔受)</p><p>稽首雄猛阿閦尊宝生如来<a href=\"/remen/xukong.html\" class=\"keylink\" target=\"_blank\">虚空</a>宝</p><p>观音如来达磨法不空成就业金刚</p><p>内外八拱十六尊四门亲护相应者</p><p>我依金刚顶瑜伽经。演说观自在王如来<a href=\"/remen/xiuxing.html\" class=\"keylink\" target=\"_blank\">修行</a>莲花达磨法要。欲上本尊楼殿曼荼罗塔寺。先诵陀罗尼获无量福。若不诵此陀罗尼者。随入寺舍殿塔。先有<a href=\"/remen/gongde.html\" class=\"keylink\" target=\"_blank\">功德</a>悉皆磨灭并尽。陀罗尼曰</p><p>曩谟(引)三(去)曼哆嚩(无钵反)日啰(二合)南(一)唵(引二)嚩 (上同)日啰(二合)[口*疑]跛吽(三)娑嚩(二合)贺</p><p>次结金刚开门印。即以二羽金刚缚诵吽吽吽三遍。由如雷音警觉一切如来大莲花族金刚族。自想同彼等。内外超无碍一念至意。次开门一一加持无碍诵此明吽吽(引)声如雷音。想观相承口已传授</p><p>凡欲修习瑜伽入三磨地。先须入于灌顶<a href=\"/remen/sanmei.html\" class=\"keylink\" target=\"_blank\">三昧</a>耶曼荼罗。发大<a href=\"/remen/putixin.html\" class=\"keylink\" target=\"_blank\">菩提心</a>舍身命财<a href=\"/remen/154932.html\" class=\"keylink\" target=\"_blank\">饶益</a>一切。勇猛<a href=\"/remen/jingjin.html\" class=\"keylink\" target=\"_blank\">精进</a>随念相应慈悲喜舍无有间断。如是之人方应修习。其曼荼罗画像等法。广如余所说。凡入精舍欲顺念时。先以五轮着地<a href=\"/remen/dl.html\" class=\"keylink\" target=\"_blank\">顶礼</a>本尊观自在王如来。次礼北方不空成就如来乃至无动宝生遍照如来。悉皆依法至诚敬礼。双膝而跪。莲华合掌<a href=\"/remen/chanhui.html\" class=\"keylink\" target=\"_blank\">忏悔</a>三业一切过咎。诵此<a href=\"/remen/zhenyan.html\" class=\"keylink\" target=\"_blank\">真言</a>曰</p><p>我从<a href=\"/remen/wuliangjie.html\" class=\"keylink\" target=\"_blank\">无量劫</a>沦滞<a href=\"/remen/shengsi.html\" class=\"keylink\" target=\"_blank\">生死</a>海</p><p>今以清净心发露而悔过</p><p>如诸佛所忏我今亦如是</p><p>愿我及<a href=\"/remen/zhongsheng.html\" class=\"keylink\" target=\"_blank\">众生</a>一切皆清净</p><p>诵此密言曰</p><p>唵(一)萨嚩(二合)婆嚩秫(入引)驮萨嚩达摩萨嚩 (二合)婆嚩秫(入)度憾</p><p>次应<a href=\"/remen/suixi.html\" class=\"keylink\" target=\"_blank\">随喜</a>过现未来诸佛菩萨所集福智</p><p>过现三世佛菩萨与众生</p><p>所集诸善根合掌尽随喜</p><p>次应右膝着地虚心合掌置于顶上。想礼诸佛如来及菩萨足。诵密言曰</p><p>唵(一)钵娜么(二合)微(微去反)</p><p>已上持地印</p><p>如金刚王印。礼诸佛已依座印而坐入定思惟。观无量如来同遍法界。<a href=\"/remen/xingzhe.html\" class=\"keylink\" target=\"_blank\">行者</a>己身悉在彼会</p><p>然后结秘三昧耶印以<a href=\"/remen/liudu.html\" class=\"keylink\" target=\"_blank\">六度</a>头相拄。进力少屈押忍愿上侧文禅智押进力下文。置于顶上。密言曰</p><p>唵怛他檗睹(二)[口*纳]皤嚩野(三)莎嚩诃</p><p>次说莲华部三昧耶陀罗尼印。即已二羽莲华合掌。禅智檀慧相拄。头相去一寸。置于右耳上。真言曰</p><p>唵(一)钵头牟(二)[口*纳]皤嚩(二合)野(三)莎嚩诃</p><p>次结一切金刚三昧耶陀罗尼印。檀智与禅慧翻覆互相钩。初结在当心。妙言置左耳进。密语三度言竟。轮顶散。密言曰</p><p>唵(一)磨日噜[口*纳]皤嚩野(二)莎嚩诃</p><p>次结一切金刚护身陀罗尼印。戒方檀慧内相叉。忍愿二度建如幢。进力屈于忍愿背去背三分。如钩形。真言曰</p><p>唵(一)嚩日啰儗儞(二)钵啰(二合)捻发哆耶(三)娑嚩诃</p><p>金刚火焰地界陀罗尼印。以忍度入力愿度间。戒度入慧方度间。以愿度从背上入进忍度间。方便入檀戒度间。檀慧进力禅智。各头相拄。覆之向下。禅智拄地如钉栓势。真言三遍。想如独股金刚火焰杵彻金刚际。密言曰</p><p>唵(一)枳哩枳哩(二)嚩日啰么日梨(二合三)部[口*律](二合)满驮满驮(四)吽发吒</p><p>金刚火城飞焰电埏院界真言印。准前地印豁开禅智。右旋八方真言三遍。远近随意。密言曰</p><p>唵(一)萨啰萨啰(二)么日啰钵啰迦啰(三)吽发吒</p><p>一切金刚火焰网界真言印。亦准前地印。豁开直竖禅智。顶上覆来去三度。诵真言三遍。想金刚火焰网上至有顶。密言曰</p><p>唵(一)尾萨普啰(二)捺[口*落](二合)讫洒(二合三)跋日啰半惹啰吽(四)发吒</p><p>次结金刚焰火界印。即以定慧侧相着。禅智直竖相去三寸。顶上右旋。想其墙网外。火焰上至顶。密言曰</p><p>唵(一)阿三忙[怡-台+疑]儞莎嚩诃</p><p>作此结界者。六欲魔罗。及一切毗那夜迦惶怖遁走无所容窜</p><p>次结观音宝车印。即以二羽仰相叉转以智禅。以忍愿向内。三拨诵真言。想念本尊随愿至当入。念已密心中。幻化浮泡止不已密言曰</p><p>唵都噜都噜吽</p><p>次结八大莲华印。即以二羽相叉。进力檀慧头相拄。禅愿智忍各相拄。八叶白莲一肘开。相置车上三密语明曰</p><p>唵都噜都噜吽</p><p>次结八大莲华印。二羽腕相着。檀慧与禅智头相合而竖仰。想如宝莲八度远相离。微屈八叶华。密言曰</p><p>唵(一)剑忙啰(三合二)莎嚩诃</p><p>次说瑜伽。结秘三昧耶印。坚固缚以檀慧禅智相合而竖。此警以觉诵密言曰</p><p>唵(一)跋折啰(二合)钵娜么(二合)三摩耶萨怛[口*梵]</p><p>次结一切诸佛如来安乐<a href=\"/remen/huanxi.html\" class=\"keylink\" target=\"_blank\">欢喜</a>悦意三昧耶印。十度坚固缚。忍愿中交合。檀慧与禅智相合而竖。真言曰</p><p>唵(一)三么耶吽(引二)苏啰(二合)哆萨怛鑁(三合)</p><p>次结开心户。入金刚智字观于二乳上有怛啰左吒。如空室户扇。殊胜金刚三业。同时发指心开两字。密言曰</p><p>唵(一)跋日啰(二合)满驮怛啰(二合)吒</p><p>无始薰种子。所进之尘劳。今以召罪印。集之欲摧碎。十度坚固缚。忍愿直如针。进力屈如钩。心想召诸罪。想彼众罪状。植发[(身*里)/黑]形。反印刺于心。触已诵密言。三业相应故。能召诸罪积。诵此召集已。方作摧碎法。密言曰</p><p>唵(一)萨婆播波迦哩(二合)洒拏尾输驮娜三摩耶跋日啰(二合)吽惹</p><p>召入于掌已。方作摧破法。前印内相叉。称[牟*含]缚诸罪。忍愿俱申直。有怛[口*洛]吒字。想为金刚杵。相拍如摧山。忿句及怒形。能净诸恶趣。诵已忍愿拍。三七随所宜</p><p>唵(一)跋日啰(二合)播尼(上)尾莎怖吒也萨跋播耶满驮娜儞钵啰(二合)母讫洒(二合)也萨婆播也檗底(丁以反)毗药(二合重呼)萨婆萨怛蔓(无繁反)萨婆怛他蘖哆跋日罗(二合)三摩耶吽怛罗(二合)吒</p><p>慈悲普悉会召入诸尘垢</p><p>想拍摧诸魔一切皆以除</p><p>清净如满月当观八叶莲</p><p>想内于心中二羽肘相着</p><p>仰竖如宝莲十度远相离</p><p>微屈八叶莲</p><p>密言曰</p><p>唵(一)剑忙啰(二合)莎嚩诃</p><p>以此相应门先佛方便故</p><p>三业所积罪无量极重障</p><p>作此摧灭已如火焚枯草</p><p>有情常愚迷不知此理趣</p><p>如来大悲故开此秘妙门</p><p>次当入结印内如来智字</p><p>二羽坚固缚禅智入于中</p><p>以进力二度相拄如环势</p><p>观前八叶莲其上置婆字</p><p>三点严饰故妙字方名恶</p><p>色白如珂雪流散千光明</p><p>想以进力度捻字安心内</p><p>三业齐运用</p><p>诵此密言</p><p>唵(一)跋日啰(二合)吠舍恶(入)</p><p>既想入心中自想喻光曜</p><p>此即法界体行者应是观</p><p>不分悟寂净法本不生故</p><p>三世诸如来金刚身口意</p><p>皆以妙方便持在金刚卷</p><p>以此阖心门智字获坚固</p><p>便屈进力度拄于禅智背</p><p>以印触胸已即诵此妙言</p><p>唵(一)跋日罗(二合)母瑟致(知[口*栗]反)[牟*含]</p><p>次结一切诸佛金刚闭心门印。即以八度内相叉。初起从右复转。左起三度来去户扇。想开心门。三密语妙言。曰</p><p>唵(一)钵娜么(二合)度闭恶</p><p>次结辟除结界印。即以二羽当心。合戒方右押左。外相叉忍愿二度建如幢。次以进力勾戒方。禅<a href=\"/remen/zhihui.html\" class=\"keylink\" target=\"_blank\">智慧</a>檀相捻。真言曰</p><p>唵(一)阿密[口*栗]睹娜婆嚩吽发吒(半音)</p><p>作此法者。大<a href=\"/remen/beiguan.html\" class=\"keylink\" target=\"_blank\">悲观</a>音化为马头明王。加被行人。速<a href=\"/remen/chengfo.html\" class=\"keylink\" target=\"_blank\">成佛</a>已作此结界。左转三匝辟除不善。右旋三匝随意远近。以为结界</p><p>次结加持已布字想真容</p><p>所印置观音分明缬哩字</p><p>此字皆须现普在月轮中</p><p>便出白毫光还而令渐敛</p><p>二羽合于心十度内相叉</p><p>抽禅直竖抽印顶及额上</p><p>两眼先从者二膊印心脐</p><p>膝中至左散诵此密言曰</p><p>唵(一)阿噜力莎嚩诃</p><p>次结契以布自身上。即想自身犹若大悲观音。如来三十二相八十种好。紫磨金色<a href=\"/remen/yuanman.html\" class=\"keylink\" target=\"_blank\">圆满</a>身光。如来加被如是相已。以手契触顶上布唵字。触额布阿字。触眼布噜字。右以二上依字次第乃至两足。皆以触布之</p><p>唵想安头上其色白如月</p><p>放于无量光除灭一切障</p><p>即同佛菩萨摩是人顶上</p><p>阿想安额上其色遍金色</p><p>为照诸愚暗能发深慧明</p><p>噜安两目上色如绀琉璃</p><p>能显诸色相渐具如来智</p><p>力想安两肩其色如皎素</p><p>由如心清净速达<a href=\"/remen/puti.html\" class=\"keylink\" target=\"_blank\">菩提</a>路</p><p>娑嚩安心脐其状作赤色</p><p>常能想是字速得转法轮</p><p>诃字置两足其色如满月</p><p>行者作是想速得达圆寂</p><p>如是布字想金色便成大悲胜法门</p><p>亦名本尊真实相能灭诸罪得吉祥</p><p>犹如金刚坚固聚是名大悲胜上法</p><p>若常如是修行者当知是人速悉地</p><p>诵三遍净契已以自在。想观音大悲千眼口中。出大悲妙言文字。放五色光入行者口裹。自心月中右旋布置。即诵本尊真言一遍。以右手无名指捻一颗珠。过周而复始。不急不缓不得高声。须分明称字而令自闻。所见本尊及身上布字念诵记数。于一念中并须一时观见。不得有关使心散乱。如观念疲劳随力而作念诵。或一百二百三百乃至四百一千遍。常取一数为定。如有缘事亦不得减数。至一百八已下。此名声念诵。若求<a href=\"/remen/jietuo.html\" class=\"keylink\" target=\"_blank\">解脱</a>速出离生死。作此三摩地瑜伽观行。无记无数念者。即自心如一满月。湛然清净内外分明。以唵字安月中心。以唵阿噜力娑嚩诃从前右旋次第周布轮缘(去音)谛观一一字义与心相应不得差别。说三么地观念布字义。唵一字门者。是流注不生不灭义。复于一切法为最胜义。阿字门者。阿遮利耶。以金刚印<a href=\"/remen/rufa.html\" class=\"keylink\" target=\"_blank\">如法</a>念诵为<a href=\"/remen/dizi.html\" class=\"keylink\" target=\"_blank\">弟子</a>。灌顶已然授以心陀罗尼令结秘印。以金刚缚并建忍愿屈其上节。印上承华散而<a href=\"/remen/gongyang.html\" class=\"keylink\" target=\"_blank\">供养</a>。便应告言。此心法门一切如密之要。慎勿轻尔为他人说。破汝三昧耶我今为汝宣说其义。汝今善听谛思惟之。阿字是无生义。亦是一切如来寂静智义。噜字门者。于一切法是无行义。亦是一切如来法中是无起住义。力字门者。一切如来无等觉义。亦是无住无去无取舍义。娑嚩字门者。是一切如来无等无言说义。阿字门者。一切如来无因寂静无住<a href=\"/remen/niepan.html\" class=\"keylink\" target=\"_blank\">涅槃</a>义。所说字义。虽立文字皆是无文字义。既无文字须谛观一一义相。周而复始无记无数不得断绝。不断绝者。谓流注不生不灭最胜义。由不生不灭义是故无行。为行义是故<a href=\"/remen/wuxiang.html\" class=\"keylink\" target=\"_blank\">无相</a>。为无相义是故无起住。为无起住义是故无等觉。为无等觉义是故无取舍。为无取舍义是故平等言说。会平等无无言说义是故无因寂静无住涅槃。为寂静无住涅槃义。是故不生不灭最胜无断。周而复始。此名三么地念诵次第大乘成就法门</p><p>次结三么地印。二羽仰相叉。进力相背。而竖禅智捻进力头置于跏上</p><p>行者次应修阿娑颇那伽三昧。端身政坐身勿动摇。舌拄上腭止出入息令其微细。谛观诸法皆由心。一切<a href=\"/remen/fannao.html\" class=\"keylink\" target=\"_blank\">烦恼</a>及随烦恼蕴界入等。皆如幻焰健闼婆城。如旋火轮。如空谷响。如是观已不见身心。住于寂灭无相平等。以为究竟真实之智。尔时即观空中无数诸佛。犹如大地满中胡麻。皆舒金色臂。弹指而警作是告言。善男子汝所证处。一道清净未证金刚喻三昧耶萨婆若智。勿为知足。应以满足故普贤成最正觉。行者闻警已。定中普<a href=\"/remen/lifo.html\" class=\"keylink\" target=\"_blank\">礼佛</a>足。唯愿诸如来。示我所行处。诸佛同音言</p><p>汝应观自心既闻是说已</p><p>如教观自心久住谛观察</p><p>不见自心相复想礼佛足</p><p>自言最胜尊我不见自心</p><p>此为心何相诸佛咸告知</p><p>心相难测量授与心真言</p><p>如理谛观心</p><p>唵(一)三么地钵那迷(二合)缬哩(二合引)</p><p>其出入息一一明了。观虚空中无量诸佛。一时弹指警觉行者而告之言。汝今云何成无上觉。不知诸佛实相法要。行者尔时警觉已。即白佛言。云何名真实。唯愿如来为解脱</p><p>尔时诸佛告行者言。善哉善哉能作是问。汝想心中所内恶字。莹彻于心。密言曰</p><p>唵(一)质哆钵啰(二合)底味能(去)迦路弭</p><p>当默诵一遍。便想为月轮如在轻雾。为欲令其月轮得清净故</p><p>念顷便见心圆满如满月</p><p>复作是思惟是心为何物</p><p>烦恼习种子<a href=\"/remen/shane.html\" class=\"keylink\" target=\"_blank\">善恶</a>皆由心</p><p>心为阿赖耶修净以为因</p><p>六度熏习故彼心为大心</p><p>藏识本非染清净无暇秽</p><p>长时积福智喻若净满月</p><p>无体亦无事即说亦非月</p><p>由具福智故自心如满月</p><p>踊跃心欢喜复白诸<a href=\"/remen/shizun.html\" class=\"keylink\" target=\"_blank\">世尊</a></p><p>我已见自心清净如满月</p><p>离诸烦恼垢<a href=\"/remen/wozhi.html\" class=\"keylink\" target=\"_blank\">我执</a>所执等</p><p>诸佛皆告言汝心本如是</p><p>为客尘所翳菩提心为净</p><p>汝观净月轮得证菩提心</p><p>授此心真言密诵而观照</p><p>唵(一)冒提质哆母簸(二合)娜耶弭</p><p>诵此谛观心月。极令清净如处大虚廓无瑕翳。复于月中想一莲华</p><p>能令心月轮圆满尽明显</p><p>诸佛复告言菩提为坚固</p><p>善住坚牢固复授心真言</p><p>唵(一)底瑟他(二合)[口*犮]折啰(二合)钵娜么(二合)</p><p>想其莲华与月渐渐。而引周遍法界量同虚空。汝于净月轮观五智金刚。令普周法界唯一大金刚。应当知。自身即为金刚界</p><p>唵(一)萨颇啰(二合)[口*犮]折啰(二合)钵娜么(二合)</p><p>其引莲华中。放无量光流出无量无边<a href=\"/remen/jileshijie.html\" class=\"keylink\" target=\"_blank\">极乐世界</a>。一一世界妙宝<a href=\"/remen/zhuangyan.html\" class=\"keylink\" target=\"_blank\">庄严</a>。皆有观自在王如来。与诸圣众前后围绕。如是观已渐敛其莲。以证心清净。自见身为佛</p><p>众相皆圆备即证萨波若</p><p>定中遍礼佛愿加持坚固</p><p>一切诸佛闻金刚界言已</p><p>尽入金刚中便说金刚心</p><p>真言曰</p><p>唵僧贺啰钵纳么</p><p>如是一切世界诸佛如来。随莲华而敛量等本身。即变色身为无量寿佛。身红颇璃色放大光明</p><p>诸佛大名称才说是明已</p><p>等觉金刚界便证真实智</p><p>时彼诸如来加持坚固已</p><p>还从金刚出普住于虚空</p><p>行者作是念已证金刚定</p><p>便具萨波若我成正等觉</p><p>为令证八地故。当结金刚三昧耶印。以金刚莲华座</p><p>行者己身为如来复恐散乱而退失</p><p>次作加持秘密印忍愿六度外相叉</p><p>进力二度柱如莲禅智并建想如幢</p><p>印心及额喉与顶各诵一遍已加持</p><p>随所真言妙请印二想成[口*颉]哩(二合)字</p><p>密言曰</p><p>唵(一)跋日啰(二合)达么[口*颉]哩(二合)</p><p>即想虚空诸如来持虚空宝灌我顶</p><p>定慧和合金刚缚进力禅智如宝形</p><p>以印额上加持已五佛智冠在其顶</p><p>密言曰</p><p>唵(一)钵娜么(二合)啰怛娜(二合)阿毗诜者萨嚩(二合)[牟*含]缬哩(二合)怛[口*洛](二合)</p><p>次结华鬘印。以前二羽当心。禅智屈于本月中。忍愿六度各为拳。从额分羽绕至顶后。结莲华拳。如系华鬘势。徐前下散。想如白带势。密言</p><p>唵(一)钵娜么(二合)啰怛娜(二合)么隶[牟*含](莫含反)</p><p>次结一切慈甲印。二慧固当心已。进力侧交。进面想唵字。力面想中(柱龙反)字。放绿色光。光不断绝如抽藕丝。当心定已。智拳系鬘。额后已便复前垂舒进。唵砧二度相萦绕不绝。绿光如系甲。心背脐腰而膝上胸背喉颈额后。一一进力三旋绕散。掌前下垂天衣。即能普护诸众生。一切天魔不能坏。诵此真言曰</p><p>唵(一)阿婆耶钵娜么(二合)迦嚩制满驮啰讫洒(二合)[牟*含]吽憾</p><p>次结如来欢喜印。定慧二羽当心。合进力八度外相叉。禅智二度当心竖。微拍二声。启诸圣一切天众。欢喜诵此真言。曰</p><p>唵(一)钵娜么(二合)睹便[里*市](二合)护</p><p>行者次应以成所作智三么地。想于己身前观无尽海出大莲华王。金刚为茎量周法界。上想七宝楼阁中。师子座上净满月。中现妙白莲华。观娑字门。放大光明普照法界。为观音大悲。复于面前观安乐世界。琉璃为地功德乳海。于其海<a href=\"/remen/zhongguan.html\" class=\"keylink\" target=\"_blank\">中观</a>[口*颉]哩(二合)字。变为微妙开数莲华。即变其华为观自在王如来。色相庄严如前身观如来身色如月。首戴五如来冠。垂妙谷天衣。璎珞严身光明普照。无量无数大菩萨众。前后围绕以为眷属。行者为欲令一切如来咸集会故</p><p>次以金刚王菩萨三摩地。召集诸圣</p><p>次结莲华钩召印。定慧二羽金刚拳。进度如钩独三屈。诵此密言曰</p><p>唵(一)钵娜么(二合)句舍吽惹</p><p>诵此三遍。进度三招。真身菩萨。应念而至</p><p>次结金刚索大印。引入尊身于智体。忍愿六度外相叉。禅进二度各相拄。诵此真言曰</p><p>唵(一)钵娜么(二合)阿母伽播舍吽</p><p>相菩萨法身来入画像</p><p>次结金刚句锁印。能令本尊坚固住。禅进力智相勾结。是名金刚能止印。诵此密言曰</p><p>唵(一)钵娜么(二)塞普(二合)吒[牟*含]</p><p>作此法已圣者本身加持不散</p><p>次结金刚妙磬印。能令诸圣皆欢喜。禅智屈入金刚缚。进力头屈拄如环。是名金刚欢喜印。诵此真言曰</p><p>唵(一)钵娜么(二合)吠舍吽(引)</p><p>作此法者。一切诸佛菩萨及本圣者。皆悉欢喜</p><p>次结遏伽水陀罗尼印。以郁金龙脑白檀香水盛遏伽器中和香捧。而供养</p><p>次作阏伽契。即以二羽当心合。忍愿六度仰直舒。进力屈捻禅智甲。诵此密言曰</p><p>唵(一)谛囇勃陀(去)莎嚩诃</p><p>作此供养者。如以一切如来金刚<a href=\"/remen/ganlu.html\" class=\"keylink\" target=\"_blank\">甘露</a>。灌一切众生顶。除灭有情无量<a href=\"/remen/yezhang.html\" class=\"keylink\" target=\"_blank\">业障</a>。饮此水者除诸灾患。由结阏伽供养故。为捧阏伽众香水。想浴诸圣无垢身。当得灌顶法云地</p><p>次结一切如来百字陀罗尼印十度坚固缚。禅智并竖。密言曰</p><p>唵(一)钵娜么(二合)萨怛嚩三么耶么怒播啰耶钵娜么萨怛嚩怛微(二合)奴波底瑟姹(二合)沮哩(二合)擢(荼护)茗皤嚩阿努[口*洛]讫都(二合)茗婆嚩苏报洒谕茗皤嚩萨波悉簟茗钵啰(二合)耶车萨婆羯么苏者茗质哆失唎药句卢吽诃诃诃诃护(引)薄伽[口*梵]萨婆怛他羯哆钵娜么(二合)莽名闷遮钵娜迷(二合)皤嚩么诃三么耶萨埵恶(引)</p><p>由以摩诃衍那百字真言加持故。设犯五无间罪。谤一切诸佛及方广经修真言者。以本尊坚住己身故。现世所求一切悉地。所谓最胜悉地。金刚萨埵悉地。乃至如来最胜悉地</p><p>次结金刚嬉戏印。成就如来内眷属。定慧和合金刚。禅智二度当心竖。一切嬉戏渐论台。顶上散轮契圣意。诵此真言曰</p><p>唵(一)钵娜么(二合)攞细呼(引)</p><p>作此法者。如以一切如来智慧供养诸佛。以为游喜。由以嬉戏供养故。不久当证金刚定</p><p>次结金刚华鬘印。观妙鬘云普法界。不改前印捧而前。想捧宝鬘用严守。诵此真言曰</p><p>唵(一)钵娜么(二合)么隶怛啰(二合)吒(半音)</p><p>作此法者。如以菩提华鬘而为供养。由以金刚鬘供养。当授灌顶法王位</p><p>次结金刚歌咏印。赞扬如来诺福智。谛观相好运清音。以契如如真性理。岂此金刚歌咏印。以妙音声赞佛智。前印从脐至口散。演妙乐音娱圣会。诵此真言曰</p><p>唵(一)钵娜么(二合)拟啼拟(奸以反上同)</p><p>作此法者。如以一切如来密言歌咏而为供养。不久当具如来辩</p><p>次结金刚舞妙印。观妙妓云普供养。定慧二羽各旋舞。右胁左胁复当心。一一进力三旋绕。真言渐轮顶上散。诵此妙言曰</p><p>唵(一)钵娜么(二合)儞哩(二合)啼讫哩(二合)吒</p><p>作此法者。如以一切如来辩才而为供养。由以妙舞供养故。当得如来意生身</p><p>次结焚香外供养。此普薰佛海会。和合金刚下散掌。想妙香云周法界。诵此真言曰</p><p>唵(一)钵娜么(二合)度闭恶(入)</p><p>作此法者。如焚<a href=\"/remen/shijian.html\" class=\"keylink\" target=\"_blank\">世间</a>一切妙香而为供养。能令一切。有情得清净果。由以焚香供养故。即得妙无碍智</p><p>次结金刚散华印。以此庄严诸世界。缚印上散如戏华。芬馥华云遍法界。诵此真言曰</p><p>唵(一)钵娜么(二合)补瑟闭</p><p>作此法者。同以世间一切妙华而为供养。能令有情速得成就如来具足三十二相。由结金刚华供养。速证如来四八相</p><p>次结金刚灯明印。普照佛会合光显。忍愿六度外相叉。进力屈拄如宝形。禅智前逼金刚缚。摩尼灯光照法界。诵此真言曰</p><p>唵(一)钵娜么(二合)儞闭儞(平上同)</p><p>作此法者。如以一切如来智灯而为供养。能令有情速得成就如来智慧。由以金刚灯供养。速具如来五眼</p><p>次结金刚涂香。以用供养诸佛会。散金刚缚如涂香。香气周流十方界。真言曰</p><p>唵(一)钵娜么(二合)巘提虐(入)</p><p>作此法者。如以一切如来智尸罗香而为供养。能令诸有情速得清净戒身。由结金刚香印。得具五分法身智。如是广作佛事已</p><p>次应谛观为念诵。先当一缘观本尊。四明引入于己体。智身与尊无有二。色相威仪皆与等。众会眷属自围绕。住于圆寂大镜智。定慧二羽金刚缚。忍愿二度建如幢。即诵观音根本明。身处月轮同萨埵。诵此真言曰</p><p>唵(一)路计湿嚩(二合)啰逻若颉哩(二合)</p><p>次说广大圆满无碍大悲心儞攞建他陀罗尼曰</p><p>娜慕(一)啰怛娜(二合)怛啰(引)夜野(二合)娜谟阿(引)唎耶(二)嚩噜枳谛湿嚩(二合)啰野(三)冒提萨哆嚩(二合)野(四)摩贺萨怛嚩野摩诃迦噜抳迦野(六)萨摩满陀那(七)砌娜娜啰(二合)野萨么皤(去)嚩(九)三母努噜粗(去)沙(二)拏(十)迦啰(二合)野(十一)萨嚩弥夜(十二)提(十三)钵罗(二合)舍么娜迦啰(二合)野萨征(引)底喻(二合)跛捺啰(二合)嚩(十四)尾娜(引)舍娜迦啰(二合)野萨么皤曳数者怛啰(二合)拏迦啰(二合)怛写娜么塞讫哩(二合)哆嚩(二合十七)翳[牟*含](莫含反)阿唎耶(十八)嚩噜枳谛(十九)湿嚩啰(二合二十)怛啰(二合)儞攞建咜那么(二十一)缬哩(二合)陀耶么[示*末]哆以使夜(二合)弭(二十二)萨么唎他(二合)娑(去)驮喃戍皤(二十三)阿誓(上舌头呼)焰萨么步哆喃(二十四)皤嚩味(引)哩誐(二十五)尾戍驮(二十六)怛儞也(儞夜反)他唵(二十八)阿路(上)计(二十九)阿路迦么底迦兰谛(二合三十一)呬呬呵梨(三十二)摩诃菩提萨埵(二合三十三)醯冒提萨哆嚩(三十四)醯摩诃冒提萨哆嚩(三十五)醯钵 (二合)哩耶(三十六)冒提萨哆嚩(三十七)醓迦(引)噜抳迦(三十八)娑摩啰(二合)[乞*乞]哩(二合)娜阎(三十九)呬(引)呬呵梨(四十)阿梨耶嚩噜枳谛(四十一)湿嚩啰(二合)么系埿嚩摩每怛啰(二合)质哆(四十三)摩诃迦噜抳迦(四十四)句噜句噜羯[牟*含](四十五)娑驮野娑驮野(四十六)尾念(引四十七)泥呬泥呬谜嚩蓝(二合四十八)迦懵誐摩(五十)尾养誐摩(五十一)尾誐么(五十二)悉驮喻倪湿嚩啰(二合五十三)度噜度噜尾耶底(五十四)摩诃尾耶底(五十五)驮啰(二合五十六)驮梨捺梨(二合)湿嚩啰(二合)者啰(二合)尾么啰(二合)母[口*栗]谛(五十七)阿利野(二合) 嚩路枳谛(五十八)湿嚩啰(二合引)尔娜讫哩瑟拏(六十)惹吒么句吒(引)嚩[口*蓝]么(六十一)钵[口*蓝]么(六十二)摩诃悉驮尾儞耶(二合六十四)末啰(二合)末啰么诃么啰(二合六十五)者攞者攞(二合)摩诃者攞(二合六十六)讫哩(二合)瑟拏(上)嚩哩拏(二合六十七)讫哩(二合)瑟拏博叉儞 (奴一反)伽怛那(六十八)醯波娜(二合)么(六十九)贺娑哆(七十)者攞者攞(二合)儞舍者[口*(隶-木+士)]湿嚩(二合)啰(七十二)讫哩瑟拏萨波(七十三)讫哩(二合)呾野拟儞吉浓(二合)波尾呾(七十四)翳醯曳摩诃嚩啰(二合)贺目佉(七十五)谛哩(二合)布攞娜诃抳湿嚩啰(二合七十六)那啰(引)野拏(七十七)噜波嚩啰(二合七十八)征誐驮梨醯(七十九)儞攞建[女*它](八十)醯摩诃诃攞(二合)诃攞(二合)尾洒(八十七)儞(奴一)誓(舌头呼)哆噜迦写(八十三)啰誐尾洒尾那(引)舍娜(八十四)儞尾洒(二合八十五)尾那舍娜(八十六)谟贺尾洒尾娜舍那(八十七)护噜护噜(八十八)摩攞诃噜(八十九)诃隶摩诃跛娜么那(引)皤(九十)娑啰娑啰(二合九十一)徙唎徙唎(九十二)素噜素噜(九十三)没[亭*夜]没[亭*夜]冒驮野冒驮野(九十四)冒驮野谛(九十五)儞攞 (二合)建[女*它](九十六)翳醯曳醯(九十七)嚩摩贺悉他哆(九十九)僧(思孕反)贺目佉(二合)贺娑贺娑(二合)闷者闷者(二)摩诃吒(引)吒(上)诃僧(上三)翳醯曳醯(四)步(五)摩诃悉驮喻倪湿嚩(二合)啰(六)皤拏皤拏嚩簪(七)娑驮娑驮夜尾捻(八)娑摩啰娑摩啰(二合九重呼)担婆誐晚担(十)路枳哆(十一)尾路吉担(十二)哆他蘖担(十三)娜那呬谜(十四)捺舍娜(十五)迦摩泻(十六)捺哩舍喃(十七)钵啰(二合)诃逻(十八)娜耶摩喃莎嚩诃(二合十九)悉驮耶娑嚩诃(二合二十)摩诃悉驮娑嚩诃(二十一)悉驮喻倪(白只反)湿嚩罗(二合)耶娑嚩诃(二十二)儞攞建[女*它]耶娑嚩诃(二十三)嚩诃嚩啰(二合)贺目佉耶莎嚩诃(二十四)摩诃摩诃娜啰(二合)僧(思孕反)贺目佉耶莎嚩诃(二十五)悉驮尾儞也驮啰(二合)耶莎嚩诃(二十六)钵娜么(止今)贺萨哆耶莎嚩诃讫哩(二合)瑟拏萨波讫哩(二合)呾野拟儞喻跛尾哆野娑嚩诃(二十七)摩诃罗句吒驮啰(二合)野娑嚩诃(二十八)者羯啰(二合)喻驮耶莎嚩诃(二十九)商佉摄驮儞步驮娜耶莎嚩诃(三十)摩摩(ㄙ乙授持)塞健(二合)驮泥沙悉体呾(三十一)讫哩(二合)瑟拏忍娜耶莎嚩诃(三十二)弥(白夜反)伽啰(二合)折摩儞(三十三)嚩萨摩悉弟湿嚩(二合)啰耶娑嚩诃(三十六)娜慕婆誐嚩帝(三十七)阿唎耶嚩路枳帝湿嚩啰(二合)耶(三十八)冒提萨哆嚩耶(二合三十九)摩诃萨哆嚩(二合)耶(四十)摩诃迦耶(四十一)悉电都冥(四十二)怛啰(二合)钵娜耶娑嚩诃(四十三)</p><p>定慧二羽。捧珠鬘加本真言七遍已。捧至顶上。复当心坚住等引而念诵。舌端微动唇齿合。逆顺身观相好。四时勤修不令间千百为限。复过一切<a href=\"/remen/shentong.html\" class=\"keylink\" target=\"_blank\">神通</a>及福智。现世同于遍照尊。行者念诵分限毕已。捧珠顶上勤发大愿。然后结三摩地印。入法界体性三昧。修习布字旋陀罗尼</p><p>诸法本不生<a href=\"/remen/zixing.html\" class=\"keylink\" target=\"_blank\">自性</a>离言说</p><p>清净无垢染因业等虚空</p><p>旋复谛思惟字字悟真实</p><p>初后虽差别所证皆归一</p><p>不舍是三昧无住<a href=\"/remen/wuyuan.html\" class=\"keylink\" target=\"_blank\">无缘</a>悲</p><p>普愿诸有情如我无有异</p><p>行者从三昧出。即结根本印诵本明七遍。复以大供养者。佛以妙音辞称扬赞叹献阏伽水。以降三世印右旋解界。印即结金刚解脱印。奉送诸圣依前忏悔。启自圣者。<a href=\"/remen/faxin.html\" class=\"keylink\" target=\"_blank\">发心</a>愿了</p><p>次结遣印。以前根本印从脐至面方散。合掌于顶上。想观自在王如来。复还本宫诵此真言。曰</p><p>唵跋日啰(二合)钵娜摩(二合)穆(入)</p><p>发遣本尊讫。随意发愿复以甲印。护身以前马头明王界印。左旋解界随意经行。往至静处严持香华。读诵大乘大<a href=\"/remen/banruo.html\" class=\"keylink\" target=\"_blank\">般若</a>经华严涅槃楞伽等经。行住坐卧常念本尊勿令有间。若有众生遇此教者。昼夜四时精进修习。现世<a href=\"/remen/zhengde.html\" class=\"keylink\" target=\"_blank\">证得</a>欢喜地。后十六生成正觉。向所译者。略于向随顺说是如陀罗尼。一一字具含八万修多罗藏。无量百千旋陀罗尼门。一一门皆说甚深真如实相。是以历代翻传罕能宣释。又以不解其言。而俱得加被共呼为咒。不亦悲乎。曰陀罗尼或云真言。或云明王。有众多号。直呼为咒。即与咒咀有何等异。是则翻之误。又称传者。望无罪耶</p><p><a href=\"https://www.guang5.com/fxrm/fxcs/341370.html\" class=\"keylink\" target=\"_blank\">千手千眼</a>广大圆满妙身大悲宝幢陀罗尼</p><p>娜谟啰怛娜(二合)怛啰夜耶娜谟阿弥哆婆野哆他誐跢(二合)耶啰呵谛(二合)三藐三勃驮野(四)娜么阿利耶嚩路枳谛湿嚩(二合)啰野冒提萨哆嚩(二合)野摩诃迦噜抳迦野(五)那谟摩诃萨他(二合)么野钵啰(二合)钵哆(二合)野(六)摩诃萨哆嚩(二合)野摩诃迦噜抳野(七)那谟婆誐嚩(八)谛尾补攞(二合)尾摩那苏钵啰(二合)底瑟耻(二合)跢僧(思孕反)契野(九)素哩野(二合)舍哆娑诃娑啰(二合)底哩(二合)迦钵啰(二合)皤嚩皤悉哆母[口*栗]哆(二合)曳(十一)么诃摩抳摩矩吒(十二)君拏攞驮哩抳婆誐嚩谛(十三)钵那么(二合)跛拏曳(十四)萨嚩萨哆嚩(二合)跛哩谟者那(引)野(十六)跢儞也他(二合)唵(十七)部哩(二合)部嚩(十八)摩诃迦啰(二合)拏(十九)萨跢摩底弭啰(二合)跛吒攞(二合二十)摩日啰(二十一)尾那舍娜迦啰(二合)野(引)啰誐娜未沙(二合)摩诃谟贺(引)惹(引)攞舍么(二十二)舍娑迦(二十三)路讫羌(二合)迦萨么跛[口*野]耨佉讷誐底(二十四)钵啰(二合)钵啰(二合)舍么那迦啰(二合)野萨嚩跢他誐跢娑么嚩陀那迦啰(二十五)萨嚩舍跛哩补啰迦(二十六)萨嚩萨哆嚩(二合)娑么舍嚩(二合)娑迦啰(二十七)伊醯曳醯(二十八)么诃冒地萨哆嚩(二合二十九)么啰娜跛那么(二合)路迦三步跛(三十)么诃迦噜抳迦(三十一)若吒摩(三十二)楞讫哩(二合)跢(三十三)始啰(二合)徙(三十四)摩抳迦那迦啰(二合)惹跢摩日啰(二合三十五)微[喵-廿+(斤*斤)]离耶楞讫哩哆(三十六)舍哩啰野(三十七)阿弭哆婆示那迦摩诃(二合)摩啰(二合)楞讫哩(二合)跢(三十八)钵啰(二合)娜啰(二合)那哩(三十九)么诃惹那舍跢娑诃娑罗(二合四十)毗攞(二合)使跢迦野(四十一)摩诃冒提萨跢嚩哆嚩(二合)尾驮么尾驮(引)舍野尾那(引)舍野(四十二)么诃演哆啰(二合)讫洒(二合)舍(四十三)迦嚩吒嚩么驮僧(思孕反)娑啰(二合)佉啰(二合)迦钵啰么他那(四十四)补噜沙钵娜么(二合)补噜沙那誐(四十五)补噜沙萨誐啰(二合四十六)未啰微惹野(四十七)微啰(二合)惹素难哆(四十八)哆哩勿哩跢(四十九)娜么娑么娑么(五十)度噜度噜钵啰(二合)舍娑野钵啰(二合)舍娑野只哩只哩尾哩尾哩(五十二)只哩只哩母噜母噜(五十三)萨母庾(五十四)门者门者婆誐嚩那(二合)唎耶(二合五十五) 嚩路枳谛舍嚩(二合)啰(五十六)洛讫差(二合)么么(ㄙ乙<a href=\"/remen/shouchi.html\" class=\"keylink\" target=\"_blank\">受持</a>)萨嚩萨哆嚩(二合)难者(五十七)萨嚩婆曳弊(毗也反)度那度那(六十)度噜度噜誐野(六十一)誐驮野誐驮野(六十二)贺娑贺娑(六十三)钵啰贺娑钵啰(二合)贺娑(六十四)尾驮讫晒(二合)舍嚩娑那(六十五)么么(ㄙ乙授持)贺啰贺啰(二合六十六)僧(上)贺啰度噜置度噜置么诃曼拏攞枳攞拏(六十八)舍跢(上)钵啰细迦嚩婆娑(六十九)尾尾沙舍摩迦(七十)摩诃冒提萨哆嚩(二合)驮娑嚩诃(八十二大句)</p><p>时宽延二秋七月谷旦。此经挍仇之。转写不少。希后贤决也。又运二师请来未【◇】乘无等</p></div>"
}]