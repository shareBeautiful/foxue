[{
    "title": "千手千眼观世音菩萨广大圆满无碍大悲心陀罗尼经 第1060部",
    "author": "伽梵达摩 译",
    "html": "<div class=\"B1_text\"><p><a href=\"https://www.guang5.com/fxrm/fxcs/341370.html\" class=\"keylink\" target=\"_blank\">千手千眼</a><a href=\"/remen/gsyps.html\" class=\"keylink\" target=\"_blank\">观世音菩萨</a>广大<a href=\"/remen/yuanman.html\" class=\"keylink\" target=\"_blank\">圆满</a>无碍大悲心陀罗尼经</p><p>御制大悲总持经咒序</p><p>朕闻观<a href=\"/remen/zizai.html\" class=\"keylink\" target=\"_blank\">自在</a>菩萨誓愿。入微尘国土。拯拔一切有情。离诸苦趣。故说是无量<a href=\"/remen/gongde.html\" class=\"keylink\" target=\"_blank\">功德</a>总持经咒。<a href=\"/remen/shijian.html\" class=\"keylink\" target=\"_blank\">世间</a>善男子。善女人。一切<a href=\"/remen/zhongsheng.html\" class=\"keylink\" target=\"_blank\">众生</a>秉心至诚持诵。佩服此经咒者。种种恶趣。种种苦害。咸相远离。咸得<a href=\"/remen/yuanrong.html\" class=\"keylink\" target=\"_blank\">圆融</a>。超登妙道。若此海波沾濡。下风吹触。业释障消。获是胜果。非但耳之所闻。实目之所睹。明效大验者也。若<a href=\"/remen/zhihui.html\" class=\"keylink\" target=\"_blank\">智慧</a>福德之士。<a href=\"/remen/genqi.html\" class=\"keylink\" target=\"_blank\">根器</a>深厚。坚持佩诵。勤行不辍。又能广为演说是经咒。功德不可思议。若薄福不信者。亦心生信解。亦得同超佛境。真实不虚。夫观世音誓愿弘深。发大悲心。以济度群生。朕君临天下。闵众情之昏瞀堕五浊。而不知以此经咒。用是方便。<a href=\"/remen/juewu.html\" class=\"keylink\" target=\"_blank\">觉悟</a>提撕。俾一切庶类。皆超佛域。又况如来化导。首重忠孝凡忠臣孝子。能尽心以事君。竭力以事亲。所作所为。无私智陂行。广积阴功。济人利物。又能持诵是经咒。则跬步之间即见如来。若彼不忠不孝不知敬畏。则鬼神所录阴加谴罚。转眄之间。即成<a href=\"/remen/diyu.html\" class=\"keylink\" target=\"_blank\">地狱</a>。盖<a href=\"/remen/shane.html\" class=\"keylink\" target=\"_blank\">善恶</a>两途。由人所趋。凡我众庶。宜慎取舍。书此以为劝</p><p>永乐九年六月日</p><p>唐西<a href=\"/remen/tianzhu.html\" class=\"keylink\" target=\"_blank\">天竺</a><a href=\"/remen/shamen.html\" class=\"keylink\" target=\"_blank\">沙门</a>伽梵达摩译</p><p>如是我闻。一时释迦牟尼佛。在补陀落迦山观世音宫殿宝<a href=\"/remen/zhuangyan.html\" class=\"keylink\" target=\"_blank\">庄严</a>道场中。坐宝师子座。其座纯以无量杂摩尼宝而用庄严百宝幢旛周匝悬列。尔时如来于彼座上。将欲演说总持陀罗尼故。与无央数菩萨摩诃萨俱。其名曰总持王菩萨宝王菩萨。药王菩萨药上菩萨。观世音菩萨大势至菩萨。华严菩萨大庄严菩萨。宝藏菩萨德藏菩萨。金刚藏菩萨<a href=\"/remen/xukong.html\" class=\"keylink\" target=\"_blank\">虚空</a>藏菩萨。<a href=\"/remen/mile.html\" class=\"keylink\" target=\"_blank\">弥勒</a>菩萨普贤菩萨文殊师利菩萨。如是等菩萨摩诃萨。皆是灌顶大法王子。又与无量无数大声闻僧。皆行阿罗汉。十地摩诃<a href=\"/remen/jiaye.html\" class=\"keylink\" target=\"_blank\">迦叶</a>而为上首。又与无量梵摩罗天。善吒梵摩而为上首。又与无量欲界诸天子俱。瞿婆伽天子而为上首。又与无量护世四王俱。提头赖吒而为上首。又与无量天龙夜叉乾闼婆阿修罗迦楼罗紧那罗摩睺罗伽人非人等俱。天德大龙王而为上首。又与无量欲界诸天女俱。童目天女而为上首。又与无量虚空神。江海神泉源神河沼神。药草神树林神舍宅神。水神火神地神风神。土神山神石神。宫殿等神皆来集会。时观世音菩萨。于大会中密放<a href=\"/remen/shentong.html\" class=\"keylink\" target=\"_blank\">神通</a>。光明照曜十方刹土。及此三千<a href=\"/remen/daqianshijie.html\" class=\"keylink\" target=\"_blank\">大千世界</a>。皆作金色。天宫龙宫诸尊神宫皆悉震动。江河大海铁围山须弥山。土山黑山亦皆大动。日月珠火星宿之光皆悉不现。于是总持王菩萨。见此希有之相怪未曾有。即从座起叉手合掌。以偈问佛。如此神通之相是谁所放。以偈问曰</p><p>谁于今日成正觉普放如是大光明</p><p>十方刹土皆金色三千世界亦复然</p><p>谁于今日得自在演放希有大神力</p><p>无边佛国皆震动龙神宫殿悉不安</p><p>今此大众咸有疑不测<a href=\"/remen/yinyuan1.html\" class=\"keylink\" target=\"_blank\">因缘</a>是谁力</p><p>为佛菩萨大声闻为梵魔天诸释等</p><p>唯愿<a href=\"/remen/shizun.html\" class=\"keylink\" target=\"_blank\">世尊</a>大慈悲说此神通所由以</p><p>佛告总持王菩萨言。善男子汝等当知。今此会中有一菩萨摩诃萨。名曰观世音自在。从<a href=\"/remen/wuliangjie.html\" class=\"keylink\" target=\"_blank\">无量劫</a>来成就大慈大悲。善能修习无量陀罗尼门。为欲安乐诸众生故。密放如是大神通力。佛说是语已。尔时观世音菩萨从座而起整理衣服向佛合掌。白佛言世尊。我有大悲心陀罗尼咒今当欲说。为诸众生得安乐故。除一切病故。得<a href=\"/remen/shouming.html\" class=\"keylink\" target=\"_blank\">寿命</a>故得富饶故。灭除一切恶业重罪故。离障难故。增长一切白法诸功德故。成就一切诸善根故。远离一切诸怖畏故。速能满足一切诸希求故。惟愿世尊慈哀听许。佛言善男子。汝大慈悲安乐众生欲说神咒。今正是时宜应速说。如来<a href=\"/remen/suixi.html\" class=\"keylink\" target=\"_blank\">随喜</a>诸佛亦然。观世音菩萨重白佛言。世尊我念过去无量亿劫。有佛出世。名曰千光王静住如来。彼佛世尊怜念我故。及为一切诸众生故。说此广大圆满无碍大悲心陀罗尼。以金色手摩我顶上作如是言。善男子汝当持此心咒。普为未来恶世一切众生作大利乐。我于是时始住初地。一闻此咒故超第八地。我时心<a href=\"/remen/huanxi.html\" class=\"keylink\" target=\"_blank\">欢喜</a>故即发誓言。若我当来堪能利益安乐一切众生者。令我即时身生千手千眼具足。发是愿已。应时身上千手千眼悉皆具足。十方大地六种震动。十方千佛悉放光明照触我身。及照十方无边世界。从是已后。复于无量佛所无量会中。重更得闻。亲承<a href=\"/remen/shouchi.html\" class=\"keylink\" target=\"_blank\">受持</a>是陀罗尼。复生欢喜踊跃无量。便得超越无数亿劫微细<a href=\"/remen/shengsi.html\" class=\"keylink\" target=\"_blank\">生死</a>。从是已来常所诵持未曾废忘。由持此咒故。所生之处恒在佛前。莲华化生不受胎藏之身。若有<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷童男童女欲诵持者。于诸众生起慈悲心。先当从我发如是愿</p><p>南无大<a href=\"/remen/beiguan.html\" class=\"keylink\" target=\"_blank\">悲观</a>世音愿我速知一切法</p><p>南无大悲观世音愿我早得智慧眼</p><p>南无大悲观世音愿我速度一切众</p><p>南无大悲观世音愿我早得善方便</p><p>南无大悲观世音愿我速乘<a href=\"/remen/banruo.html\" class=\"keylink\" target=\"_blank\">般若</a>船</p><p>南无大悲观世音愿我早得越<a href=\"/remen/kuhai.html\" class=\"keylink\" target=\"_blank\">苦海</a></p><p>南无大悲观世音愿我速得戒定道</p><p>南无大悲观世音愿我早登<a href=\"/remen/niepan.html\" class=\"keylink\" target=\"_blank\">涅槃</a>山</p><p>南无大悲观世音愿我速会无为舍</p><p>南无大悲观世音愿我早同法性身</p><p>我若向刀山刀山自摧折</p><p>我若向火汤火汤自消灭</p><p>我若向地狱地狱自枯竭</p><p>我若向饿鬼饿鬼自饱满</p><p>我若向修罗恶心自调伏</p><p>我若向畜生自得大智慧</p><p>发是愿已。至心称念我之名字。亦应专念我本师阿弥陀如来。然后即当诵此陀罗尼神咒。一宿诵满五遍。除灭身中百千万亿劫生死重罪。观世音菩萨复白佛言。世尊若诸人天。诵持大悲章句者。临命终时十方诸佛皆来授手。欲生何等佛土。随愿皆得<a href=\"/remen/wangsheng.html\" class=\"keylink\" target=\"_blank\">往生</a>。复白佛言。世尊若诸众生。诵持大悲神咒堕三恶道者。我誓不成正觉。诵持大悲神咒者。若不生诸佛国者。我誓不成正觉。诵持大悲神咒者。若不得无量<a href=\"/remen/sanmei.html\" class=\"keylink\" target=\"_blank\">三昧</a>辩才者。我誓不成正觉。诵持大悲神咒者。于现在生中一切所求若不果遂者。不得为大悲心陀罗尼也。唯除不善除不至诚。若诸女人厌贱女身欲成男子身。诵持大悲陀罗尼章句。若不转女身成男子身者。我誓不成正觉。生少疑心者必不果遂也。若诸众生侵损<a href=\"/remen/changzhu.html\" class=\"keylink\" target=\"_blank\">常住</a>饮食财物。千佛出世不通<a href=\"/remen/chanhui.html\" class=\"keylink\" target=\"_blank\">忏悔</a>。纵忏亦不除灭。今诵大悲神咒即得除灭。若侵损食用常住饮食财物。要对十方师忏谢然始除灭。今诵大悲陀罗尼时。十方师即来为作证明。一切罪障悉皆消灭。一切十恶五逆。谤人谤法破斋<a href=\"/remen/pojie.html\" class=\"keylink\" target=\"_blank\">破戒</a>。破塔坏寺偷僧祇物污净梵行。如是等一切恶业重罪悉皆灭尽。唯除一事于咒生疑者。乃至小罪轻业亦不得灭。何况重罪。虽不即灭重罪。犹能远作<a href=\"/remen/puti.html\" class=\"keylink\" target=\"_blank\">菩提</a>之因。复白佛言世尊。若诸人天诵持大悲心咒者。得十五种善生。不受十五种恶死也。其恶死者。一切不令其饥饿困苦死。二者不为枷禁杖楚死。三者不为怨家仇对死。四者不为军阵相杀死。五者不为豺狼恶兽残害死。六者不为毒蛇蚖蝎所中死。七者不为水火焚漂死。八者不为毒药所中死。九者不为蛊毒害死。十者不为狂乱失念死。十一者不为山树崖岸坠落死。十二者不为恶人厌魅死。十三者不为邪神恶鬼得便死。十四者不为恶病缠身死。十五者不为非分自害死。诵持大悲神咒者。不被如是十五种恶死也。得十五种善生者。一者所生之处常逢善王。二者常生善国。三者常值好时。四者常逢善友。五者身根常得具足。六者道心纯熟。七者不犯禁戒。八者所有眷属恩义和顺。九者资具财食常得丰足。十者恒得他人恭敬扶接。十一者所有财宝无他劫夺。十二者意欲所求皆悉称遂。十三者龙天善神恒常拥卫。十四者所生之处见佛闻法。十五者所闻<a href=\"/remen/zhengfa.html\" class=\"keylink\" target=\"_blank\">正法</a>悟甚深义。若有诵持大悲心陀罗尼者。得如是等十五种善生也。一切<a href=\"/remen/tianren.html\" class=\"keylink\" target=\"_blank\">天人</a>应常诵持勿生<a href=\"/remen/xiedai.html\" class=\"keylink\" target=\"_blank\">懈怠</a>观世音菩萨说是语已。于众会前合掌正住。于诸众生起大悲心开颜含笑。即说如是广大圆满无碍大悲心大陀罗尼神妙章句陀罗尼曰</p><p>南无喝啰怛那哆啰夜[口*耶](一)南无阿唎[口*耶](二)婆卢羯帝烁钵啰[口*耶](三)菩提萨跢婆[口*耶](四)摩诃萨跢婆[口*耶](五)摩诃迦卢尼迦[口*耶](六)唵(上声七)萨皤啰罚曳(八)数怛那怛写(九)南无悉吉利埵伊蒙阿唎[口*耶](十)婆卢吉帝室佛啰[口*楞]驮婆(十一)南无那啰谨墀(十二)醯唎摩诃皤哆沙咩(羊鸣音十三)萨婆阿他豆输朋(十四)阿逝孕(十五)萨婆萨哆那摩婆伽(十六)摩罚特豆(十七)怛侄他(十八)唵阿婆卢醯(十九)卢迦帝(二十)迦罗帝(二十一)夷醯唎(二十二)摩诃菩提萨埵(二十三)萨婆萨婆(二十四)摩罗摩罗(二十五)摩醯摩醯唎驮孕(二十六)俱卢俱卢羯懞(二十七)度卢度卢罚阇耶帝(二十八)摩诃罚阇耶帝(二十九)陀罗陀罗(三十)地利尼(三十一)室佛啰耶(三十二)遮罗遮罗(三十三)摩摩罚摩啰(三十四)穆帝囇(三十五)伊醯移醯(三十六)室那室那(三十七)阿啰嘇佛啰<a href=\"/remen/sheli.html\" class=\"keylink\" target=\"_blank\">舍利</a>(三十八)罚沙罚嘇(三十九)佛罗舍耶(四十)呼嚧呼嚧摩啰(四十一)呼嚧呼嚧醯利(四十二)娑啰娑啰(四十三)悉利悉利(四十四)苏嚧苏嚧(四十五)菩提夜菩提夜(四十六)菩驮夜菩驮夜(四十七)弥帝利夜(四十八)那啰谨墀(四十九)地唎瑟尼那(五十)波夜摩那(五十一)娑婆诃(五十二)悉陀夜(五十三)娑婆诃(五十四)摩诃悉陀夜(五十五)娑婆诃(五十六)悉陀喻艺(五十七)室皤啰耶(五十八)娑婆诃(五十九)那啰谨墀(六十)娑婆诃(六十一)摩啰那啰(六十二)娑婆诃(六十三)悉啰僧阿穆佉耶(六十四)娑婆诃(六十五)娑婆摩诃阿悉陀夜(六十六)娑婆诃(六十七)者吉啰阿悉陀夜(六十八)娑婆诃(六十九)波陀摩羯悉哆夜(七十)娑婆诃(七十一)那啰谨墀皤伽啰[口*耶](七十二)娑婆诃(七十三)摩婆利胜羯啰夜(七十四)娑婆诃(七十五)南无喝啰怛那哆啰夜耶(七十六)南无阿唎[口*耶](七十七)婆嚧吉帝(七十八)烁皤啰夜(七十九)娑婆诃(八十)唵悉殿都曼哆啰钵默耶(八十一)娑婆诃(八十二)</p><p>观世音菩萨说此咒已。大地六变震动。天雨宝华缤纷而下。十方诸佛悉皆欢喜。天魔外道恐怖毛竖。一切众会皆获果证。或得须陀洹果。或得斯陀含果。或得阿那含果。或得阿罗汉果者。或得一地二地三地四地五地。乃至十地者。无量众生发<a href=\"/remen/putixin.html\" class=\"keylink\" target=\"_blank\">菩提心</a></p><p>尔时大梵天王从座而起。整理衣服合掌恭敬。白观世音菩萨言。善哉大士我从昔来经无量佛会。闻种种法种种陀罗尼。未曾闻说如此无碍大悲心大悲陀罗尼神妙章句。唯愿大士为我。说此陀罗尼形貌状相。我等大众愿乐欲闻。观世音菩萨告梵王言。汝为方便利益一切众生故。作如是问。汝今善听吾为汝等略说少耳。观世音菩萨言。大慈悲心是平等心。是无为心是无染着心。是空观心是恭敬心。是卑下心是无杂乱心无见取心。是无上菩提心。是当知如是等心即是陀罗尼相貌。汝当依此而<a href=\"/remen/xiuxing.html\" class=\"keylink\" target=\"_blank\">修行</a>之。大梵王言。我等大众今始识此陀罗尼相貌。从今受持不敢忘失。观世音言。若善男子善女人。诵持此神咒者。发广大菩提心。誓度一切众生身持斋戒。于诸众生起平等心。常诵此咒莫令断绝。住于净室澡浴清净着净衣服。悬旛然灯香华百味饮食以用<a href=\"/remen/gongyang.html\" class=\"keylink\" target=\"_blank\">供养</a>。制心一处更莫异缘。<a href=\"/remen/rufa.html\" class=\"keylink\" target=\"_blank\">如法</a>诵持。是时当有日光菩萨月光菩萨。与无量神仙。来为作证益其效验。我时当以千眼照见千手护持。从是以往所是世间经书悉能受持。一切外道法术韦陀与籍亦能通达。诵持此神咒者。世间八万四千种病。悉皆治之无不差者。亦能使令一切鬼神。降诸天魔制诸外道。若在山野诵经<a href=\"/remen/zuochan.html\" class=\"keylink\" target=\"_blank\">坐禅</a>。有诸山精杂魅魍魉鬼神。横相恼乱心不安定者。诵此咒一遍是。诸鬼神悉皆被缚也。若能如法诵持。于诸众生起慈悲心者。我时当敕一切善神龙王金刚密迹。常随卫护不离其侧。如护眼睛如护已命。说偈敕曰</p><p>我遣密迹金刚士乌刍君荼鸯俱尸</p><p>八部力士赏迦罗常当拥护受持者</p><p>我遣摩醯那罗延金刚罗陀迦毗罗</p><p>常当拥护受持者我遣婆馺娑楼罗</p><p>满善车钵真陀罗常当拥护受持者</p><p>我遣萨遮摩和罗鸠阑单吒半只罗</p><p>常当拥护受持者我遣毕婆伽罗王</p><p>应德毗多萨和罗常当拥护受持者</p><p>我遣梵摩三钵罗五部净居炎摩罗</p><p>常当拥护受持者我遣释王三十三</p><p>大辩功德婆怛那常当拥护受持者</p><p>我遣提头赖吒王神母女等大力众</p><p>常当拥护受持者我遣毗楼勒叉王</p><p>毗楼博叉毗沙门常当拥护受持者</p><p>我遣金色孔雀王二十八部大仙众</p><p>常当拥护受持者我遣摩尼跋陀罗</p><p>散支大将弗罗婆常当拥护受持者</p><p>我遣难陀跋难陀婆伽罗龙伊钵罗</p><p>常当拥护受持者我遣修罗乾闼婆</p><p>迦楼紧那摩睺罗常当拥护受持者</p><p>我遣水火雷电神鸠槃荼王毗舍阇</p><p>常当拥护受持者</p><p>是诸善神及神龙王神母女等。各有五百眷属。大力夜叉常随拥护。诵持大悲神咒者。其人若在空山旷野独宿孤眠。是诸善神番代宿卫辟除灾障。若在深山迷失道路。诵此咒故善神龙王。化作善人示其正道。若在山林旷野乏少水火。龙王护故化出水火。观世音菩萨复为诵持者。说消除灾祸清凉之偈</p><p>若行旷野山泽中逢值虎狼诸恶兽</p><p>蛇蚖精魅魍魉鬼闻诵此咒莫能害</p><p>若行江湖沧海间毒龙蛟龙摩竭兽</p><p>夜叉罗刹鱼鼋鳖闻诵此咒自藏隐</p><p>若逢军阵贼围绕或被恶人夺财宝</p><p>至诚称诵<a href=\"/fozhou/dabeizhou/quanwen.html\" class=\"keylink\" target=\"_blank\">大悲咒</a>彼起慈心复道归</p><p>若为王官收录身囹圄禁闭杻枷锁</p><p>至诚称诵大悲咒官自开恩释放还</p><p>若入野道蛊毒家饮食有药欲相害</p><p>至诚称诵大悲咒毒药变成<a href=\"/remen/ganlu.html\" class=\"keylink\" target=\"_blank\">甘露</a>浆</p><p>女人临难生产时邪魔遮障苦难忍</p><p>至诚称诵大悲咒鬼神退散安乐生</p><p>恶龙疫鬼行毒气热病侵陵命欲终</p><p>至心称诵大悲咒疫病消除寿命长</p><p>龙鬼流行诸毒肿痈疮脓血痛叵堪</p><p>至心称诵大悲咒三唾毒肿随口消</p><p>众生浊恶起不善厌魅咒诅结怨仇</p><p>至心称诵大悲咒厌魅还着于本人</p><p>恶生浊乱法灭时淫欲火盛心迷倒</p><p>弃背妻婿外贪染昼夜邪思无暂停</p><p>若能称诵大悲咒淫欲火灭邪心除</p><p>我若广赞咒功力一劫称扬无尽期</p><p>尔时观世音菩萨告梵天言。诵此咒五遍。取五色线作索。咒二十一遍结作二十一结系项。此陀罗尼是过去九十九亿恒河沙诸佛所说。彼等诸佛为诸行人。修行<a href=\"/remen/liudu.html\" class=\"keylink\" target=\"_blank\">六度</a>未满足者速令满足故。未发菩提心者速令<a href=\"/remen/faxin.html\" class=\"keylink\" target=\"_blank\">发心</a>故。若声闻人未<a href=\"/remen/zhengguo.html\" class=\"keylink\" target=\"_blank\">证果</a>者速令证故。若三千大千世界内诸神仙人。未发无上菩提心者令速发心故。若诸众生未得大乘信根者。以此陀罗尼威神力故。令其大乘种子法芽增长。以我方便慈悲力故。令其所须皆得成办。大三千大千世界。幽隐闇处三涂众生。闻我此咒皆得离苦。有诸菩萨未阶初住者速令得故。乃至令得十住地故。又令得到佛地故。自然成就三十二相八十随形好。若声闻人闻此陀罗尼一经耳者。修行书写此陀罗尼者。以质直心如法而住者。四沙门果不求自得。若三千大千世界内。山河石壁四大海水能令涌沸。须弥山及铁围山能令摇动。又令碎如微尘。其中众生悉令发无上菩提心。若诸众生现世求愿者。于三七日净持斋戒。诵此陀罗尼必果所愿。从生死际至生死际。一切恶业并皆灭尽。三千大千世界内。一切诸佛菩萨。梵释四天王神仙龙王悉皆证知。若诸人天诵持此陀罗尼者。其人若在江河大海中。沐浴其中众生。得此人浴身之水沾着其身。一切恶业重罪悉皆消灭。即得<a href=\"/remen/zhuansheng.html\" class=\"keylink\" target=\"_blank\">转生</a>他方<a href=\"/remen/jingtu.html\" class=\"keylink\" target=\"_blank\">净土</a>。莲华化生不受胎身湿卵之身。何况受持读诵者。若诵持者行于道路。大风时来吹此人身毛发衣服。余风下过诸类众生。得其人飃身风吹着身者。一切重<a href=\"/foxue/changshi/153417.html\" class=\"keylink\" target=\"_blank\">罪恶</a>业并皆灭尽。更不受三恶道报常生佛前。当知受持者福德<a href=\"/remen/guobao.html\" class=\"keylink\" target=\"_blank\">果报</a>不可思议。诵持此陀罗尼者。口中所出言音若善若恶。一切天魔外道天龙鬼神闻者。皆是清净法音。皆于其人起恭敬心。尊重如佛。诵持此陀罗尼者。当知其人即是<a href=\"/remen/foshen.html\" class=\"keylink\" target=\"_blank\">佛身</a>藏。九十九亿恒河沙诸佛所爱惜故。当知其人即是光明身。一切如来光明照故。当知其人是慈悲藏。恒以陀罗尼救众生故。当知其人是妙法藏。普摄一切诸陀罗尼门故。当知其人是<a href=\"/remen/chanding.html\" class=\"keylink\" target=\"_blank\">禅定</a>藏。百千三昧常现前故。当知其人是虚空藏。常以空慧观众生故。当知其人是<a href=\"/remen/wuwei.html\" class=\"keylink\" target=\"_blank\">无畏</a>藏。龙天善神常护持故。当知其人是妙语藏。口中陀罗尼音无断绝故。当知其人是常住藏。三灾恶劫不能坏故。当知其人是<a href=\"/remen/jietuo.html\" class=\"keylink\" target=\"_blank\">解脱</a>藏。天魔外道不能稽留故。当知其人是药王藏。常以陀罗尼疗众生病故。当知其人是神通藏。游诸佛国得自在故。其人功德赞不可尽。善男子若复有人。厌世间苦求长生乐者。在闲净处清净结界。咒衣着。若水若食若香若药皆咒一百八遍。服必得长命。若能如法结界依法受持。一切成就。其结界法者。取刀咒二十一遍。划地为界。或取<a href=\"/fozhou/jingshuizhou/quanwen.html\" class=\"keylink\" target=\"_blank\">净水咒</a>二十一遍。散着四方为界。或取白芥子咒二十一遍。掷着四方为界。或以想到处为界。或取净灰咒二十一遍为界。或咒五色线二十一遍。围绕四边为界。皆得。若能如法受持自然克果。若闻此陀罗尼名字者。尚灭无量劫生死重罪。何况诵持者。若得此神咒诵者。当知其人已曾供养无量诸佛。广种善根。若能为诸众生拔其苦难。如法诵持者。当知其人即是具大悲者。<a href=\"/remen/chengfo.html\" class=\"keylink\" target=\"_blank\">成佛</a>不久。所见众生皆悉为诵。令彼耳闻与作菩提因。是人功德无量无边赞不可尽。若能精诚用心身持斋戒。为一切众生忏悔先业之罪。亦自忏谢无量劫来种种恶业。口中馺馺诵此陀罗尼声声不绝者。四沙门果此生即证。其利根有慧观方便者。十地果位克获不难。何况世间小小<a href=\"/remen/fubao.html\" class=\"keylink\" target=\"_blank\">福报</a>。所有求愿无不果遂者也。若欲使鬼者。取野髑髅净洗。于千眼像前设坛场。以种种香华饮食祭之。日日如是七日。必来现身随人使令。若欲使四天王者。咒檀香烧之。由此菩萨大悲愿力深重故。亦为此陀罗尼威神广大故。佛告阿难。若有国土灾难起时。是土国王若以正法治国。宽纵人物不枉众生赦诸有过。七日七夜身心<a href=\"/remen/jingjin.html\" class=\"keylink\" target=\"_blank\">精进</a>诵持如是大悲心陀罗尼神咒。令彼国土一切灾难悉皆除灭。五谷丰登万姓安乐。又若为于他国怨敌。数来侵扰百姓不安。大臣谋叛疫气流行。水旱不调日月失度。如是种种灾难起时。当造千眼大悲心像面向西方。以种种香华幢旛宝盖或百味饮食。<span>至心供养。其王又能七日七夜身心精进。诵持如是陀罗尼神妙章句。外国怨敌即自降伏。各还政治不相扰恼。国土通同慈心相向。王子百官皆行忠赤。妃后婇女孝敬向王。诸龙鬼神拥护其国。雨泽顺时果实丰饶人民欢乐。又若家内遇大恶病百怪竞起。鬼神邪魔耗乱其家恶人横造口舌以相谋害。室家大小内外不和者。当向千眼大悲像前设其坛场。至心念观世音菩萨。诵此陀罗尼满其千遍。如上恶事悉皆消灭永得安隐</span></p><p>阿难白佛言。世尊此咒名何云何受持。佛告阿难。如是神咒有种种名。一名广大圆满。一名无碍大悲。一名救苦陀罗尼。一名延寿陀罗尼。一名灭恶趣陀罗尼。一名破恶<a href=\"/remen/yezhang.html\" class=\"keylink\" target=\"_blank\">业障</a>陀罗尼。一名满愿陀罗尼。一名随心自在陀罗尼。一名速超上地陀罗尼。如是受持。阿难白佛言。世尊此菩萨摩诃萨名字何等。善能宣说如是陀罗尼。佛言此菩萨名观世音自在。亦名捻索。<span>亦名千光眼。善男子此观世音菩萨。不可思议威神之力。已于过去无量劫中。已作佛竟号正法明如来。大悲愿力。为欲发起一切菩萨。安乐成熟诸众生故现作菩萨。汝等大众诸菩萨摩诃萨梵释龙神。皆应恭敬莫生轻慢。一切人天常须供养专称名号。得无量福灭无量罪。命终往生阿弥陀佛国。佛告阿难。此观世音菩萨所说神咒真实不虚。若欲请此菩萨来。咒拙具罗香三七遍烧菩萨即来(拙具罗香安息香也)</span>。<span>若有猫儿所著者。取弭哩吒那(死猫儿头骨也)烧作灰。和净土泥。捻作猫儿形。于千眼像前。咒镔铁刀子一百八遍。段段割之亦一百八段。遍遍一咒一称彼名。即永差不着。若为蛊毒所害者取药劫布罗(龙脑香也)和拙具罗香。各等分。以井华水一升。和煎取一升。于千眼像前咒一百八遍。服即差。若为恶蛇蝎所螫者。取干姜末咒一七遍。着疮中立即除差。若为恶怨横相谋书者。取净土或面或蜡捻作本形。于千眼像前。咒镔铁刀一百八遍。一咒一截一称彼名。烧尽一百八段。彼即欢喜终身厚重相爱敬。若有患眼睛坏者。若青盲眼暗者。若白晕赤膜无光明者。取诃梨勒果庵摩勒果鞞醯勒果三种各一颗。捣破细研。当研时唯须护净。莫使新产妇人及猪狗见。口中<a href=\"/remen/nianfo.html\" class=\"keylink\" target=\"_blank\">念佛</a>。以白蜜若人乳汁。和封眼中。着其人乳要须男孩子母乳。女母乳不成。其药和竟。还须千眼像前咒一千八遍。着眼中满七日。在深室慎风。眼睛还生。青盲白晕者光奇盛也。若患疟病著者。取虎豹豺狼皮咒三七遍。披着身上即差。师子皮最上。若被蛇螫。取被螫人结[月*宁]。咒三七遍。着疮中即差。若患恶疟入心闷绝欲死者。取桃胶一颗。大小亦如桃颗。清水一升和煎取半升。</span><span>咒</span><span>七遍顿服尽即差。其药莫使妇人煎。若患传尸鬼气伏尸连病者。取拙具罗香咒三七遍。烧熏鼻孔中。又取七丸如</span><span>兔</span><span>粪。咒三七遍吞即差。慎酒肉五辛及恶骂。若取摩那屎罗(雄黄是也)和白芥子印成盐。咒三七遍。于病儿床下烧。其作病儿即魔掣迸走不敢住也。若患耳聋者。咒胡麻油着耳中即差。若患一边偏风耳鼻不通手脚不随者。取胡麻油煎青木香。咒三七遍。摩拭身上永得除差。又方取纯牛酥。咒三七遍摩亦差。若患难产者。取胡麻油咒三七遍。摩产妇脐中及玉门中即易生。若妇人怀妊子死腹中。取阿波末利伽草(牛膝草也)一大雨。清水二升和煎取一升。咒三七遍。服即出一无苦痛。胎衣不出者。亦服此药即差。若卒患心痛不可忍者。名遁尸疰。取君柱鲁香(薰陆香)乳头成者一颗。咒三七遍。口中嚼咽不限多少。令变吐即差。慎五辛酒肉。若被火烧疮。取热瞿摩夷(乌牛屎也)咒三七遍。涂疮上即差。若患蛔虫咬心。取骨鲁末遮(白马尿也)半升。咒三七遍服即差。重者一升。虫如綟索出来。若患丁疮者。取凌锁叶捣取汁。咒三七遍。沥着疮上即拔根出立差。若患蝇螫眼中。骨鲁怛佉(新驴屎也)滤取汁。咒三七遍。夜卧着眼中即差。若患腹中痛。和井华水和印成盐三七颗。咒三七遍。服半升即差。若患赤眼者。及眼中有努肉及有翳者。取奢奢弥叶(苟杞叶也)捣滤取汁。咒三七遍。浸青钱一宿更咒七遍。着眼中即差。若患畏夜不安恐怖出入惊怕者。取白线作索。咒三七遍。作二十一结系项。恐怖即除。非但除怖亦得灭罪。若家内横起灾难者。取石榴枝寸截一千八段。两头涂酥酪蜜。一咒一烧尽千八遍一切灾难悉皆除灭。要在佛前作之。若取白菖蒲咒三七遍。系着右臂上。一切斗处论义处皆得胜他。若取奢奢弥叶枝柯寸截。两头涂真牛酥白蜜牛酥。一咒一烧尽一千八段。日别三时时别一千八遍。满七日咒师自悟通智也。若欲降伏大力鬼神者。取阿唎瑟迦柴(木患子也)咒七七遍。火中烧。还须涂酥酪蜜。要须于大悲心像前作之。若取胡嚧遮那(牛黄是也)一大两。着琉璃瓶中。置大悲心像前。咒一百八遍。涂身点额一切天龙鬼神人及非人皆悉欢喜也。若有身被枷锁者。取白鸽粪咒一百八遍。涂于手上用摩枷锁。枷锁自脱也。若有夫妇不和状如水火者。取鸳鸯尾。于大悲心像前咒一千八遍。带彼即终身欢喜相爱敬。若有被虫食田苗及五果子者。取净灰净沙或净水。咒三七遍。散田苗四边虫即退散也。果树兼咒水洒者树上。虫不敢食果也。佛告阿难。若为富饶种种珍宝资具者。当于如意珠手。若为种种不安求安隐者。当于罥索手。若为腹中诸病。当于宝钵手。若为降伏一切魍魉鬼神者。当于宝剑手。若为降伏一切天魔神者。当于跋折罗手。若为摧伏一切怨敌者。当于金刚杵手。若为一切处怖畏不安者。当于施无畏手。若为眼闇无光明者。当于日精摩尼手。若为热毒病求清凉者。当于月精摩尼手。若为荣官益职者。当于宝弓手。若为诸善朋友早相逢者。当于宝箭手。若为身上种种病者。当于杨枝手。若为除身上恶障难者。当于白拂手。若为一切善和眷属者。当于胡瓶手。若为辟除一切虎狼豺豹诸恶兽者。当于旁牌手。若为一切时处好离官难者。当于斧钺手。若为男女仆使者。当于玉环手。若为种种功德者。当于白莲华手。若为欲得往生十方净土者。当于清莲华手。若为大智慧者。当于宝镜手。若为面见十方一切诸佛者。当于紫莲华手。若为地中伏藏者。当于宝箧手。若为仙道者。当于五色云手。若为生梵天者。当于军迟手。若为往生诸天宫者。当于红莲华手。若为辟除他方逆贼者。当于宝戟手。若为召呼一切诸天善神者。当于宝螺手。若为使令一切鬼神者。当于髑髅杖手。若为十方诸佛速来授手者。当于数珠手。若为成就一切上妙<a href=\"/remen/fanyin.html\" class=\"keylink\" target=\"_blank\">梵音</a>声者。当于宝铎手。若为口业辞辩巧妙者。当于宝印手。若为善神龙王常来拥护者。当于俱尸铁钩手。若为慈悲覆护一切众生者。当于锡杖手。若为一切众生常相恭敬爱念者。当于合掌手。若为生生之众不离诸佛边者。当于化佛手。若为生生世世常在佛宫殿中。不处胎藏中受身者。当于化宫殿手。若为多闻广学者。当于宝经手。若为从今身至佛身菩提心常不退转者。当于不退金轮手。若为十方诸佛速来摩顶授记者。当于顶上化佛手。若为果蓏诸谷稼者。当于蒲萄手。如是可求之法有其千条。今粗略说少耳</span></p><p>日光菩萨为受持大悲心陀罗尼者。说大神咒而拥护之</p><p>南无勃陀瞿(上声)那(上声)迷(一)南无达摩莫诃低(二)南无僧伽多夜泥(三)底(丁以切)哩部毕萨(僧没切)咄(登没切)檐纳摩</p><p>诵此咒灭一切罪。亦能辟魔及除天灾。若诵一遍<a href=\"/remen/lifo.html\" class=\"keylink\" target=\"_blank\">礼佛</a>一拜。如是日别三时诵咒礼佛。未来之世所受身处。当得一一相貌端正可喜果报</p><p>月光菩萨亦复为诸行人。说陀罗尼咒而拥护之</p><p>深低帝屠苏吒(一)阿若蜜帝乌都吒(二)深耆吒(三)波赖帝(四)耶弥若吒乌都吒(五)拘罗帝吒耆摩吒(六)沙婆诃</p><p>诵此咒五遍。取五色线作咒索。痛处系。此咒乃是过去四十恒河沙诸佛所说。我今亦说。为诸行人作拥护故。除一切障难故。除一切恶病痛故。成就一切诸善法故。远离一切诸怖畏故。<br>　　佛告阿难。汝当深心清净受持此陀罗尼。广宣流布于阎浮提莫令断绝。此陀罗尼能大利益<a href=\"/remen/sanjie.html\" class=\"keylink\" target=\"_blank\">三界</a>众生。一切患苦荣身者。以此陀罗尼治之无有不差者。此大神咒咒干枯树尚得生枝柯华果。何况有情有识众生。身有病患治之不差者必无是处。<br>　　善男子此陀罗尼威神之力。不可思议不可思议叹莫能尽。若不过去久远已来广种善根。乃至名字不可得闻。何况得见。汝等大众天人龙神。闻我赞叹皆应随喜。若有谤此咒者。即为谤彼九十九亿恒河沙诸佛。若于此陀罗尼生疑不信者。当知其人永失大利。百千万劫常沦恶趣无有出期。常不见佛不闻法不睹僧。一切众会菩萨摩诃萨。金刚密迹梵释四天龙鬼神。闻佛如来赞叹此陀罗尼。皆悉欢喜奉教修行。</p><p>千手千眼观世音菩萨广大圆满无碍大悲心陀罗尼经</p></div>"
}]