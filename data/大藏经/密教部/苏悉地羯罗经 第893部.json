[{
    "title": "苏悉地羯罗经 第893部",
    "author": "输波迦罗 译",
    "html": "<div class=\"B1_text\"><p>第一卷第二卷第三卷</p><p>苏悉地羯罗经卷上 请问品第一</p><p>尔时忿怒军荼利菩萨。合掌恭敬。<a href=\"/remen/dl.html\" class=\"keylink\" target=\"_blank\">顶礼</a>尊者执金刚足。即发是问。我时往昔于尊者所。闻一切明王漫荼罗法及以次第。复闻明王诸所眷属神验威德。愿为未来诸有情故。唯垂尊者广为解说。云何令得持诵<a href=\"/remen/zhenyan.html\" class=\"keylink\" target=\"_blank\">真言</a>法则次第速得成就。其诸真言法虽一体。所成就法其数无量。云何真言相。云何阿阇梨。云何成就者<a href=\"/remen/dizi.html\" class=\"keylink\" target=\"_blank\">弟子</a>。云何方所为胜处。云何真言速成就。云何调伏相。云何持诵真言方便之次第。云何华<a href=\"/remen/gongyang.html\" class=\"keylink\" target=\"_blank\">供养</a>。云何香涂香。云何香<a href=\"/remen/shaoxiang.html\" class=\"keylink\" target=\"_blank\">烧香</a>。云何灯油相。云何食供养。云何扇底迦。云何增益相。云何降伏相。于此三种中各成何等事。云何上中下次第成就相。云何法请召。云何修供养。云何持护身。云何广持法诵何偈真言。云何作灌顶。云何试真言。云何当受付。云何字得圆。云何得增益。云何作护摩种种次第法用。以何等物能令速成就。云何成药相。云何受药相。云何净治药。云何药量分。云何诸药相。云何护诸成就物。云何分别为分数。云何受用成就物。云何失物令却得。云何被破却着彼。云何知作障碍相。云何成就漫陀罗。云何事法漫荼罗。云何灌顶漫荼罗。如上所问随其要者。唯愿尊者具大慈悲。一一分别广为我说</p><p>尔时吉祥<a href=\"/remen/zhuangyan.html\" class=\"keylink\" target=\"_blank\">庄严</a>一切持明大执金刚应供养者。告彼大<a href=\"/remen/jingjin.html\" class=\"keylink\" target=\"_blank\">精进</a>忿怒言。善哉善哉大忿怒。能于我所发如斯问。应当一心听是胜上微妙法则。苏悉地羯罗五庄严法。何谓为五。一谓精进。二谓明王。三谓除障。四谓成就诸勇猛事。五谓成就一切真言。此苏悉地经。若有持诵余真言法不成就者。当令兼持此经根本真言。当速成就。于三部中。此经为王。亦能成辨一切等事。所谓护身召请结界供养相助决罚教授。一切真言一一次第。令得成就。若诸心真言中。有三虎[合*牛]字者。则能成辨如上所说一切<a href=\"/remen/fashi.html\" class=\"keylink\" target=\"_blank\">法事</a>。三虎[合*牛]字心真言曰</p><p>唵(喉中擡声引呼一句)矩(二合)噜驮曩(二句)虎(二合)[合*牛]若(二句)</p><p>辨才真言曰</p><p>唵(同上呼一句)咄(二合)噜底(丁以反二句)塞(僧乙反)[口*履]底(同上三句)驮啰抳(四句)虎(二合)[合*牛]曤(五句)</p><p>以此真言。真言水三遍洒身作净。复次上中下成就法者。如别经说。求成就者。须解真言上中下法。此经通摄三部所作漫荼罗法。佛部真言扇底迦法。观音部真言补瑟征迦法。金刚部真言阿毗遮噜迦法。从腋至顶为上。从脐至腋为中。从足至脐为下。于真言中。当应分别三种成就。于斯三部。各分为三。善须了解。三部中真言。明王真言是上成就。诸余使者制吒制征等。是下成就。扇底迦法。补瑟征迦法。阿毗遮噜迦法。于三部中。各各皆有应须善知分别次第。若佛部中用佛母真言。为扇底迦法。佛母真言曰</p><p>那谟皤([廿/补]饿反下同音)伽(上)缚(无可反下同音)底(一句)[阿-可+乌]瑟抳洒(疎价反)野(二句)唵(同上呼三句)噜噜塞(僧乙反)普噜(四句)入嚩 攞(五句)底瑟他(魑价反六句)悉驮路者儞(七句)萨末嗽诧(他可反)娑(去)驮儞(八句)莎嚩诃(九句)</p><p>若观音部中。用观音母半拏罗缚悉儞真言。为扇底迦法。观音母真言曰</p><p>那谟啰怛(二合)娜怛(二合)啰耶野(一句)唵(同上二句)迦(居罗反下同音)制(知四反)弭迦制(同上音三句)迦[糸*奓](知价反下)迦[(章*真)/心](知降反)迦制(同上音四句)皤伽缚底弭惹曳(五句)莎(去二合)嚩诃(六句)</p><p>若金刚部中。用执金刚母忙莽鸡真言。为扇底迦法。金刚母真言曰</p><p>那谟刺怛(二合)娜怛(二合)啰耶野(一句)那莫室战拏跋曰啰幡拏曳(二句)摩诃药起洒(同上)栖那幡亸(多可反下同)曳(三句)那谟路迦驮窒(丁吉反)[口*履]曳(四句)那莫商迦隶扇底迦隶(五句)屈(俱郁反下同)[糸*奓](知价反下同) 屈[糸*奓](六句)具置[宁*页]伽(上)亸野(七句)屈置[宁*页](八句)莎(去二合)缚诃(六句)</p><p>又佛部中。明王最胜佛顶真言。为补瑟征迦法。明王真言曰</p><p>那谟跛(北没反二合)啰底(同上)[可*欠]妒(一句)瑟腻洒野(二合)萨嚩怛(二合)啰幡逻尔亸野(三句)舍么野舍么野(四句)扇底(丁礼反下同)但底(五句)达么逻惹皤使羝(六句)摩诃蜜儞曳(七句)萨嚩遏詑娑(去)驮儞(八句)娑缚诃(九句)</p><p>又观音部中。明王[可*欠]野圪利嚩真言。为补瑟征迦法。明王真言曰</p><p>唵(同上一)阿(上)蜜[口*栗]妒(二)皤暮皤嚩(三)娜莫(四)又金刚部中。明王苏皤真言。为补瑟征迦法。</p><p>明王真言曰</p><p>那谟刺怛(二合)娜怛(二合)啰耶野(一)那莫室战拏(二)跋日啰幡拏曳(三)摩诃药起洒(同上)栖那幡亸曳(四)唵(同上五)苏皤[宁*页]苏(同上)皤(六)虎(二合)[合*牛](七)圪(鱼乙反下同)里衅拏圪里衅拏(八)虎(二合)[合*牛](九)圪里衅拏(平)幡野虎(二合)[合*牛](十)阿(上)曩野抱(十一)薄伽(上)畔(十二)苾地耶逻惹(十三)虎(二合)[合*牛][打-丁+市]吒(十四)</p><p>又佛部中。大忿怒阿钵啰尔亸真言。为阿毗遮噜迦法。忿怒真言曰</p><p>唵(同上一)虎噜虎噜(二)战拏里摩灯倪(鱼枳反三)莎(去二合) 嚩诃(四)</p><p>又莲华部中。大忿怒施婆嚩诃真言。为阿毗遮噜迦法。施婆嚩诃真言曰</p><p>那谟刺怛(二合)娜怛(二合)噜耶野(一)那谟摩诃室里野曳(二)唵(同上三)铄枳(二合)曳縒摩曳(四)噪(苏告反)弭曳(五)悉睇悉睇(六)娑(去)驮野(七)始废(无计反下同)始废(八)始梵(步甘反下同)迦[口*(隶-木+匕)]始梵米(九)阿(上)嚩[可*欠](十)摩嚩遏诧娑(去)驮[宁*页](十一)莎(去二合)嚩诃(十二)</p><p>又金刚部中。大忿怒军荼利真言为阿毗遮噜迦法。忿怒真言曰</p><p>那谟喇怛(二合)娜怛(二合)啰(上)耶野(一)那莫室战拏(二)摩诃跋日啰矩啰驮野(三)唵(同上四)虎噜虎噜(五)底瑟侘底瑟侘(六)畔驮畔驮(七)[可*欠]曩[可*欠]曩(八)阿蜜[口*栗]底(丁礼反九)虎(二合)[合*牛][打-丁+市](十)</p><p>复有真言。不入三部随彼真言文字。而辨扇底迦等三种法。看真言中。若有扇底句噜字。莎悉底句噜字。閦莽字钵啰(二合)閦莽字。乌波閦莽字。莎(去)诃(去)字者。当知即是扇底迦真言。若有补瑟置迦字者。当知即是补瑟置迦真言。若有句噜字者。当知即是阿毗柘噜迦真言。复有真言句义慈善。当知即入扇底迦用。若有真言句义猛怒。当知即入阿毗遮噜迦用。若有真言非慈非猛。当知即入补瑟征迦用。若欲速成扇底迦者。当用佛部真言。若欲速成补瑟征迦。者当用莲华部真言。若欲速成阿毗遮噜迦者。当用金刚部真言。此经深妙。如天中天。有言上中之上。若依此法。一切诸事无不成就。此经虽属金刚下部。为奉<a href=\"/\" class=\"keylink\" target=\"_blank\">佛教</a>。亦能成就上二部法。譬如国王随有教敕。自亦依行此法亦尔。准义应知。若有真言字数虽少。初有唵字后有莎(去)诃字。当知此真言。速能成就扇底迦法。或有真言初有[合*牛]字。后有[打-丁+市]吒字。或有[口*(隶-木+匕)]普字。此是诃声。有如上字真言者。速得成就阿毗遮噜迦法。或有真言初无唵字。后无莎诃字。又无[合*牛]字。亦无[打-丁+市]吒字。及无[口*(隶-木+匕)]普等字者。当知此等真言。速能成就补瑟征迦法。若复有人欲求摄伏诸余鬼魅。及阿毗舍等。当用使者及制吒迦等所说真言。速得成就。若复有异部真言。云能成就一切事者。但能成就本部所说。不通余部。犹有经演彼有真言。为除毒除病故说之。亦能除余诸苦。当即知其通一切用。善知其部。善识真言所应用处。亦须知其真言功力。复须善解修真言法。随所求愿。当须诵持诵彼真言</p><p>苏悉地羯罗经分别阿阇梨相品第二</p><p>复次我今当说阿阇梨相。一切真言由是得故。知阿阇梨最为根本。其相何。谓支体<a href=\"/remen/yuanman.html\" class=\"keylink\" target=\"_blank\">圆满</a>福德庄严。善须知解世出世法。恒依法住。不行非法。具大慈悲。怜愍<a href=\"/remen/zhongsheng.html\" class=\"keylink\" target=\"_blank\">众生</a>。贵族生长。性调柔和。随有共住。皆获安乐。聪明<a href=\"/remen/zhihui.html\" class=\"keylink\" target=\"_blank\">智慧</a>辩才无碍。能怀忍辱不怀我见。善解妙义深信大乘。设犯小罪犹怀大怖。身口意业善须调柔。心常悦乐。读大乘经谨依法教。勤诵真言而不间断。所作悉地皆悉成者。复须善解画漫荼罗。常具四摄为求大法。不乐小缘永离悭吝。曾从师入大漫荼罗受灌顶法。复为先师赞叹德者。汝从今往。堪授灌顶为阿阇梨。有斯印可。方合自造漫荼罗法则次第。乃合授与弟子真言。若依此者。所受真言速得成就。不可怀疑。若不授和上阿阇梨处。檀诵真言。徒施功劳终不获果。夫弟子法。恭侍阇梨犹如<a href=\"/remen/sanbao.html\" class=\"keylink\" target=\"_blank\">三宝</a>及菩萨等。何以故谓能授与归依之处。于诸善事而为首因。现世安乐当来获果。谓依阿阇梨故。当嗣不久而得无上正等<a href=\"/remen/puti.html\" class=\"keylink\" target=\"_blank\">菩提</a>。以是义故。敬之如佛。以为弟子。承事阇梨。无有<a href=\"/remen/xiedai.html\" class=\"keylink\" target=\"_blank\">懈怠</a>。勤持不阙。所授明王及明王妃。当得悉地必无得疑</p><p>苏悉地羯罗经分别持诵相品第三</p><p>复次我今说持诵真言成就行相。当须三业。内外清净。心不散乱。曾无间断。常修智慧。能行一法。成就众事。复离悭吝。所出言词无有滞碍。处众<a href=\"/remen/wuwei.html\" class=\"keylink\" target=\"_blank\">无畏</a>。所作皆辨。常行慈忍。离诸謟诳。无诸疾病。常行实语。善解法事。年岁少壮诸根身分皆悉圆满。于三宝处常起敬信。修习大乘微妙经典。诸善<a href=\"/remen/gongde.html\" class=\"keylink\" target=\"_blank\">功德</a>无怀退心。如此之人速得成就。于诸菩萨及以真言。常起恭敬。于诸有情起大慈悲。如此之人速得成就。常乐寂静不乐众中。恒行实语作意护净。如此之人速得成就。若闻执金刚菩萨威力<a href=\"/remen/zizai.html\" class=\"keylink\" target=\"_blank\">自在</a>。心生谛信<a href=\"/remen/huanxi.html\" class=\"keylink\" target=\"_blank\">欢喜</a>乐闻。如此之人速得成就。若人少欲一切知足。诵持真言。念所求事昼夜不绝。如此之人速得成就。若人初闻真言经法。则身毛竖心怀踊跃。生大欢喜。如此之人则得成就若人梦中自见悉地。如经所说。心乐寂静不与众居。如此之人速得成就。若人常于阿阇梨所。敬重如佛。如此之人速得成就。若人持诵真言。久无效验不可弃舍。倍增广愿转加精进。以成为限。如此之人速得成就</p><p>苏悉地羯罗经分别同伴品第四</p><p>复次当说同伴者相。福德庄严。贵族生种。常乐<a href=\"/remen/zhengfa.html\" class=\"keylink\" target=\"_blank\">正法</a>不行非法。复怀深信离诸恐怖。精进不退奉行尊教。常作实语。诸根支相皆悉。圆满。身无疾病。不过太长太短太肥太粗。亦不瘦小。色不太黑。亦不太白。离此陋疾。福德同伴。余忍诸苦。善解真言印漫荼罗供养次第诸余法则。常修梵行顺忍诸事。出言和雅令人乐闻。离诸我慢强记不忘。有教奉行不相推托。多闻智慧慈心无恚。常念<a href=\"/remen/bushi.html\" class=\"keylink\" target=\"_blank\">布施</a>。善解分别明王真言。常须念诵所持真言与<a href=\"/remen/xingzhe.html\" class=\"keylink\" target=\"_blank\">行者</a>同。兼明结界护身等法。得如是伴则速成就。三业调善。曾于师所入漫荼罗。归修佛教不习疏小法。善知行者所须次第。不待言教。随有所求知时即送。具如此者为胜同伴。身意贤<a href=\"/remen/shanxin.html\" class=\"keylink\" target=\"_blank\">善心</a>无忧恼。决定坚固终不退心。得如是伴则速成就。于多财利不望贪着。具如是德说为胜伴。复于行者心无舍离。若欲成就诸余等药。为作强缘。不应舍离自然圣戒。具如是德说为胜伴。于行者处无所规求。未得悉地成就以来。终不舍离。纵淹年岁无证悉地。终不怀于舍离退心。假令有大苦及余难事。逼恼身心亦不应舍。具如是德说为胜伴。若有如前种种<a href=\"/remen/dexing.html\" class=\"keylink\" target=\"_blank\">德行</a>。堪能成就最上胜事。纵无前德。但明真言成就法则。并须善解诸漫荼罗。智慧高明复加福德。胜持诵者。如是之伴亦能成就最上胜事。为欲成就最上事故。其福德伴。半月半月与持诵者。而作灌顶及以护摩。随时所辨香花燃灯。诸余依次第拥护简择。随所有为并须助作。非直助修如前等事若诵持者有所亏失。其福德伴依于经法。以理教诲勿法事有阙。乃至事事广为开释诸行<a href=\"/remen/yinyuan1.html\" class=\"keylink\" target=\"_blank\">因缘</a>。具如是者最为胜伴。行者每日持诵之时。及所行事有时忘失。其福德伴随所见处。相助作之使令周备。若欲成就药法之时。须常以手而按其药。或执草干而用按之。念诵作法事务虽多。终不废忘行者持诵欲了之时。其伴当须侧近而立。看彼行者念诵既劳。或恐忘作发遣神法。置数珠法。及余法等。见彼忘处应助作之。其伴常须持诵供养。所作诸事而生福德。并皆<a href=\"/remen/huixiang.html\" class=\"keylink\" target=\"_blank\">回向</a>持真言者。满所求愿。有所指授唯共伴语。若欲成就最胜事故。更许一伴。展转合语不得参差。其伴所食与行者同。行者所食如依法制。具如是者堪为寂上胜事同伴。第三同伴福德亦然。如前所说</p><p>苏悉地羯罗经择处品第五</p><p>复次演说持诵真言成就处者。住何方地速得成就。佛所得道降四魔处最为胜上。速得成就。尼连禅河。于沂岸处无诸难故。其地方所速得悉地。纵有众魔不能为障。所求之事无不悉地。如是之处速得成就。或于佛所转法轮处。或拘尸那城佛<a href=\"/remen/niepan.html\" class=\"keylink\" target=\"_blank\">涅槃</a>处。或迦毗罗城佛所生处。如上四处最为上胜。无诸障娆。三种悉地决定得成。又于诸佛所说胜处。复有菩萨所说胜处。佛八大塔。或有名山多诸林木。复多花菓泉水交流。如是之处说为胜处。或有兰若。多诸花菓。渠水交流人所爱乐。如是之处说为胜处。复有兰若。多诸麋鹿。无人采捕。复无罴熊虎狼等兽。如是之处说为胜处。或无大寒复无大热。其处宜人心所乐者。如是之处说为胜处。或于山傍或山峰顶。为独高台。或于山腹复有流水。如是之处说为胜处。复有胜处。青草遍地多诸树花。中有其木堪作护摩。如是之处说为胜处。或于安置<a href=\"/sheli/shelita/\" class=\"keylink\" target=\"_blank\">舍利塔</a>前。或于山中安<a href=\"/remen/sheli.html\" class=\"keylink\" target=\"_blank\">舍利</a>处。或四河边或有兰若。种种林木茂饰严丽。无多人处。或于寒林烟不绝处。或大河岸或大池边。或往曾有多牛居处。或于逈独大树之下。神灵所依。日影不转或多聚落一神祠处。或于十字大路之边。或龙池边。如是之处说为胜处。或<a href=\"/fojing/\" class=\"keylink\" target=\"_blank\">佛经</a>行所至之国。如是之方速得成就。但有国土人民信顺。恭敬三宝弘扬正法。如是之处速得成就。复有国土多诸仁众皆具慈悲。如是之处速得成就。既得如是上妙处所。应须[廿/间]择地中秽恶瓦砾等物。漫荼罗品一一广明。如悉地法。善须分别三部处所。复须分别扇底迦法。补瑟征迦法。阿毗遮噜迦法。如是三法。复须分别上中下成法。即于是处。随心所宜。净涂洒扫作诸事业。速得成就悉地之法</p><p>苏悉地羯罗经持真言法品第六</p><p>复次广说制持真言仪式法则。若依此式。不久。当获一切成就。若有智者持诸真言。先断嗔恚。乃至天神不应生嗔。亦不嗔嫌余持真言者。于诸真言不应擅意。乃至功能及诸法则。而分别之。于诸真言及以法则。深生敬重。于诸恶人善须将护。何以故能障大事及坏彼故。于阿阇梨所。纵见愆过。身业犹不生于憍慢嫌恨谈说种种是非心意。终不分别恶想。于过既尔耳。况依法耶。纵怀大怒终不以自所持真言。缚他明王。及生损害。并苦治罚。亦复不应作降怨法。未曾经于阿阇梨处。而受真言不应授人。所受之人。于三宝处不生恭敬。复是外道。虽阿阇梨所受得真言。亦不可与。乃至手印及以真言。并功能法及普行法。并不应与未曾经入曼荼罗者。亦不授与。不应跳蓦一切有情两足之类。乃至多足亦不跳蓦。又不应践蓦诸地印过。所谓锤轮棓杵螺金刚杵等。及以素成并不践蓦诸余药草根茎枝叶及以花实亦不践蓦。亦不弃于不净秽处。若乐成就真言法者。应须依制不应诘难大乘正义。若闻菩萨甚深希有不思议行。应生谛信不怀疑心。持真言人。不应与彼别持诵人。更相施验。若缘小过。不应即作降伏之法。乐成就人。不应歌咏言词调戏。为严身。好不应涂饰脂粉花鬘。亦不跳踯急走邪行。亦不河中裸形浮戏。略而言之身诸嘲调。一切戏[口*笑]诸邪口业。及虚诳语。謟污心语。离间和合。恶口骂詈。皆不应作。所应对答。不假多言。无益言谈终不习学。亦复不与外道之人及旃荼罗人同住。如斯等类来相问诘亦不与语。亦不与外诸人谈话。唯共伴语。当念诵时。纵是同伴亦不与语。唯除余时自非所须不与伴语。亦不以油涂饰于身。又不应吃[廿/公/心][廿/秝]萝菔。油麻酒酢及余一切诸菜茹。米粉豆饼。并蒸毕豆及油麻饼。并作团食皆不应吃。一切毗那夜迦所爱之食。及供养残食。油麻粳米豆粥。及以乳粥所被蓦食。或被触食。皆不应食。一切车乘。及以鞍乘。皆不乘骑。一切严身之具。所谓镜花粉药伞盖。非因缘事。亦不应用。亦不以手揩手。以脚揩脚。一切水中不大小便。不应岸侧以手承食而食。亦不用锤铜器食。以诸叶上不翻盛食。不卧大小床榻。亦不与人同处而卧。欲卧之时清净而卧。寻思智慧不面地卧。亦不仰卧。如师子王右胁而卧。当卧之时不张目睡。日不再食。不应断食。不应多食不应少食。于食有疑不须食之。一切调戏多人丛丛。乃至女人。皆不观看。身口意等所受房舍。及好饮食。皆不应着。受恶房舍及粗饮食。皆不应弃。亦不应着紫色衣裳。亦不应着故破衣服垢秽衣服。念诵之时。应着内衣。不自谦下。云多愆犯。无由得成三种悉地。纵为宿业身婴诸疾。亦不违阙念诵所受真言。终不舍弃。于其梦中。或于<a href=\"/remen/xukong.html\" class=\"keylink\" target=\"_blank\">虚空</a>现声告言。汝不应持是真言。如是频闻亦不舍弃。复不嗔彼诸恶责骂。何以故并是魔故。唯须精进不应退心。恶思攀缘诸邪境界。纵放诸根。恒常护净而念诵之。若欲求大悉地成就。自所诵持真言。不应摄伏魑魅魍魉。亦不拥护自他。亦不救难禁诸恶毒。非真所持真言。诸余真言亦不应作。所有随用一切真言。皆不应频频而作。亦不与人互诤验力。若求悉地。当须三时洗浴三时持诵。每浴以真言水而洗浴之。水真言曰</p><p>唵(同上一)虎(二合)[合*牛]歌娜(二)跋日啰拏曤(三)</p><p>此真言真言水七遍洗浴。一切魔族毗那夜迦不为灾恼。不真言不用水土真言曰</p><p>唵(同上一)[宁*页]佉曩(二)皤素(苏古反)睇(三)莎缚(去二合)诃(四)</p><p>此真言真言土七遍。当以少水和土揽之。则涂楷身<a href=\"/remen/rufa.html\" class=\"keylink\" target=\"_blank\">如法</a>洗浴。一切毗那夜迦不为灾恼。辟毗那夜迦真言曰</p><p>唵(同上一)阿(上)密栗底(丁礼反二)歌曩歌曩(三)虎(二合)[合*牛] [打-丁+市](四)</p><p>此真言诵之七遍辟诸毗那夜迦即澡浴之。沐浴真言曰</p><p>唵(同上一)阿(上)密栗底(同上二)虎(二合) [合*牛][打-丁+市](三)</p><p>此真言诵七遍。随意澡浴。洗浴之时勿[吣-口+言]谈话。心须持念沐浴心真言。沐浴心真言曰</p><p>唵(同上一)曤可理理(二)虎(二合)[合*牛][打-丁+市](三)</p><p>此真言诵之乃至浴竟。次掬水自灌顶上。自灌顶真言曰</p><p>唵(同上一)贺佉里里(二)虎(二合)[合*牛] [打-丁+市](三)</p><p>此真言二手掬水。真言三遍自灌其顶。如是三度。次结顶发真言曰</p><p>唵(同上一)素(苏古反)悉地迦[口*履](二)莎嚩(去二合)诃(三)</p><p>此真言真言发三遍。当顶作髻。若是<a href=\"/remen/biqiu.html\" class=\"keylink\" target=\"_blank\">比丘</a>右手作拳。舒大拇指屈头指押大指头上。令头指圆曲。真言三遍置印顶上</p><p>佛部结发真言曰</p><p>唵(同上一)尸只尸契(二)莎嚩(去二合)诃(三)</p><p>莲华部结发真言曰</p><p>唵(同上一)尸契(二)莎嚩(去二合)诃(三)</p><p>金刚部结发真言曰</p><p>唵(同上一)尸佉(去)写(二)莎嚩 (去二合)诃(三)</p><p>次应洗手三度漱口浴本尊主</p><p>佛部漱口饮水<a href=\"/remen/sajing.html\" class=\"keylink\" target=\"_blank\">洒净</a>真言曰</p><p>唵(同上一)摩诃(二)入嚩罗[合*牛]</p><p>莲华部漱口饮水洒净真言曰</p><p>唵(同上一)睹(知雉反下同)睹啰(二)矩噜矩噜(三)莎缚(去二合)诃(四)</p><p>金刚部漱口饮水洒净真言曰</p><p>唵(同上一)入嚩理多(二)嚩曰哩抳[合*牛](三句)</p><p>作漱口饮水洒净已。面向本尊所居之方。观念本尊持诵真言及作手印。取水三掬想浴本尊并奉阏伽。或于水中随意念诵方诣道场</p><p>佛部献水真言曰</p><p>唵(同上一)帝啰[口*(隶-木+匕)]勃陀(上二)莎嚩(去二合)诃(三)</p><p>莲华部献水真言曰</p><p>唵(同上一)避哩避哩(二)[合*牛] [打-丁+市](三)</p><p>金刚部献水真言曰</p><p>唵(同上一)微湿(二合)嚩(二)嚩曰[口*(隶-木+匕)](三)莎嚩(去二合)诃(四)</p><p>其手印相。二手仰掌侧相着。以二头指捻二大拇指头。余六指相着微屈。以印掬水真言三遍。奉浴本尊。此印通三部用复于其处。诵所持真言随任多少。然始可往常念诵处。乃至未到彼所已来。勿怀嗔嫉随顺诸境。身心清净敬想本神。而徐往之。坚持禁戒如前所制。常持不忘。既到彼所。即应如法修诸事业而念诵之。常须如法作漫荼罗供养持诵。若有疲倦当须转读大乘经典。或作制多诸余善事常不废忘。日须三归三宝三度<a href=\"/remen/chanhui.html\" class=\"keylink\" target=\"_blank\">忏悔</a>诸余罪业。三时誓发大<a href=\"/remen/putixin.html\" class=\"keylink\" target=\"_blank\">菩提心</a>。若如是者当得成就。三时发愿。愿成胜事除诸罪故。应常依教作诸善业。而行惠施具大慈悲。于诸法教不生悭吝。常怀忍辱精进不退。深怀归信六念继心。所闻经典谛思文义。常须转读真言法品。当须供养真言法经。依经善画妙漫荼罗。应须自入发之。初定谛信比丘入之。<a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷随次入之。并皆坚固发菩提心决定心<a href=\"/remen/zhengjian.html\" class=\"keylink\" target=\"_blank\">正见</a>心。入曼荼罗了。应当授与结手印法。及持真言次第法则。应正广为宣说真言法则。白月八日或十四日十五日。及以月尽日。或十一月十五日。如是之日倍加供养。依法持诵作护摩法。加持禁戒常勤忆念。倍加诸事即得真言速疾成。向作护摩时。当须以手持拔折罗。诵嗔怒金刚真言一千八十遍或百八遍。作一切事。嗔怒金刚真言曰</p><p>娜谟剌怛(二合)娜怛(二合)啰耶野(一)那莫室战拏跋日啰幡拏曳(二)摩诃药[起-巳+乞]洒(同上)栖奈(奴个反)幡亸曳(三)唵(同上四)枳里枳里(五)跋日啰(六)避么啰涝捺(二合)啰(七)跋(北没反)罗讫(二合)[口*履]底(八)摩诃矩噜驮弭惹野(九)[宁*页]讫鳞亸(十)虎(二合)[合*牛]虎(二合)[合*牛][打-丁+市] [打-丁+市](十一)畔驮畔驮曤(十二)</p><p>金刚诸事应用天火烧木。或苦练木或取烧尸残火[打-丁+曹]木。或白栴檀木或紫檀木。随取一木刻作三股金刚杵。作呼摩时及念诵时。常以左手执持。能成诸事故号杵。是善成就者。若常持此金刚杵者。一切毗那夜迦作障难者。悉皆恐怖驰散而去。以紫檀香泥涂金刚杵。置本尊前。当以如上真言真言花香供养。其诸事业。金刚秘密微细。悉能成就诸余事等。作诸事时。常须右手带持珠索。以香涂之诵真言。真言一百八遍或一千八十遍。金刚明王珠索真言曰(归命同前)</p><p>唵(同上一)枳[口*履]枳[口*履](二)涝捺(二合)[口*履]抳(上三)莎嚩(去二合)诃(四)</p><p>此明王大印名忙莽鸡。能成一切明王真言。亦能增益。及能满足真言字句。亦能成就诸余法事及护身事。非直但是诸明王母。亦是一切金刚之母。若金刚部珠索者。着一呜噜捺啰叉。置于线中后系为结。金刚部中既尔。余二可知。佛部珠索应用佛母真言。若莲华部珠索。应用半拏啰嚩斯泥。云观音母真言</p><p>佛母真言曰</p><p>娜谟皤伽(上)嚩底[阿-可+乌]瑟抳洒野(一)唵(同上二)噜噜塞(同上)普噜(三)入嚩攞(四)底瑟他(同上)悉驮路者儞(五)萨嚩刺詑娑(去)驮儞(六)莎(去二合)嚩诃(七)</p><p>观音母真言曰</p><p>娜谟怛啰(二合)娜怛(二合)啰耶野(一)唵(同上二)迦制(知西反下同)弭迦制(三)迦[糸*奓]迦戆(知降反)迦制(四)皤伽(上) 嚩底弭惹曳(五)莎(去二合)嚩诃(六)</p><p>带持此珠索者。毗那夜迦不能为障。身得清净。当速成满诸所求愿。作法之时。当用茅草作镮。贯置右手无名指上。应诵当部三字半心真言。真言一百八遍或一八千遍。后安指上</p><p>佛部心真言曰</p><p>唵(同上)尔娜职(而翼反)</p><p>观音部心真言曰</p><p>唵(同上)阿(上)噜力</p><p>金刚部心真言曰</p><p>唵(同上)跋日啰侄力</p><p>若供养时若持诵时若护摩时。应着草镮。以着镮故。罪障除灭。手得清净。所作吉祥。复取白[叠*毛]。丝及以麻缕。使令童女染作红色或郁金色。合作线索。作真言结。一真言一结。满一七结。置本尊前。以真言真言索一千八遍。念诵之时及护摩时。若消息时午暮时也。皆持系腰。眠不失精。常应系佩。索真言曰</p><p>唵(同上一)歌啰歌啰畔驮[宁*页](二)升讫(二合)啰驮啰抳(三)悉驮刺梯(四)莎嚩(去二合)诃(五)</p><p>若念诵时若护摩时。若梳发时着衣时。偏袒时卧时。洗净时澡浴时。凡所著脱上净衣服。皆真言之。若大小便应着木履。若诣本尊前及和上阿阇梨前诸尊宿前。皆不应着。于诸尊处。以身口意而供养之。若乐悉地速得成者。若见制多及比丘僧。应常礼敬。若遇外天形像。但应合掌。或诵伽他。若见尊者亦应致礼。若闻妙法深生敬信。若闻菩萨不思议相。或闻真言所成诸事。皆应欢喜心怀踊跃。若乐成就。常应勇进勿生懈怠。如斯所制常须继念。若不尔者。则违制戒获大重罪。无所成就。身等诸根恒常在定。不应贪着<a href=\"/remen/shijian.html\" class=\"keylink\" target=\"_blank\">世间</a>诸欲。常勤依行如斯律制。而不废忘。若晨朝时误犯诸罪。若至暮间即须忏悔。若于夜时误犯诸业。明至晨朝诚心忏悔。恒须清净依法念诵。及作护摩供养等事。常依本戒。应如是作意遣度时日。明王戒中常须作意。不久住获悉地位中</p><p>苏悉地羯罗经供养花品第七</p><p>复次分别说三品法。扇底迦法。补瑟征迦法。阿毗遮噜迦法。及余诸法。是为三品。三部各有三等真言。所谓圣者说诸。天说。地居天说。是为三部。圣者说者。谓佛菩萨声闻缘觉说者。是为圣者真言。诸天说者。从净居天乃至三十三天诸天所说。是为诸天真言。地居天说者。从夜叉。罗刹阿修罗龙迦楼罗乾闼婆紧那罗摩睺罗部多卑舍遮鸠槃荼等所说。是为地居天真言。若作扇底迦法者。应用圣者真言。若作补瑟征迦法者。应用诸天真言。若作阿毗遮噜迦法者。应用地居天真言。若求上成就者。应用圣者真言。若求中成就者。应用诸天真言。若求下成就者。应用地居天真言。如是三部。各有三等成就。作三种法中。俱当等用水陆所生诸种色花。名色差别。各依本部。善分别之。以真言花当奉献之。发是愿言。此花清净生处复净。我今奉献。愿垂纳受。当赐成就。献花真言曰</p><p>阿(上)歌啰(上)阿(上)歌啰(一)萨嚩(同上)苾地(二合)耶驮啰(二)布尔底(丁礼反三)莎嚩(去二合)诃(四)</p><p>用此真言。真言花。三部供养。若献佛花。当用白花香者而供养之。若献观音。应用水中所生白花。而供养之。若献金刚。应以种种香花。而供养之。若献地居天。随时所取种种诸花。而供养之。应献花者。忙攞底(丁异反)花。簸吒罗华。莲花瞻卜迦花。龙[蕊/糸]花(似母单花)嚩(无可反)句蓝花。俱物头花。娑罗树花。末利花。举亦迦花。喻底(听以反)迦花。势破理迦花。句噜嚩(同上)剑花。迦淡闻花。末度摈抳迦花。怛[口*栗](二合)拏花。彦陀补涩波花。本曩(去)言花。那嚩(同上)忙里迦花。阿轮(去)花釰。母注捃难花那莽难花。注多曼折利花。勿勒蒭[(口/又)*页]钵罗花。迦宅[口*蓝]花。建折娜蓝花。摈抳釰花。优钵罗花。得檗[口*蓝]花。捃难花迦啰末柔等。于林邑兰若水陆所生如上等花。应须善知三部三品三等用花供献。用忙攞底花得檗[口*蓝]花。捃难花。末理迦花。喻底迦花。那龙[蕊/糸]花。如上等花。佛部供献。用优钵罗花。俱物头花。莲花娑罗树花。势破理罗闻底迦花。本娜言花。得檗[口*蓝]花。如上等花。观音部中供献为胜。用青莲花。钵孕衢花。叶花枝条。余不说者等。通金刚部中供献。如上花中。白色者作扇底迦法。黄色者作补瑟征迦法。紫色者作阿毗遮噜迦法。如是花中。味甘者作扇底迦法。味辛者作阿毗遮噜迦法。味淡者作补瑟底迦法。或有净处所生枝花。或始生芽茅草。或小草花。或中树花。大树花。种种诸花。随类当用。其阇底苏末那花。唯通献佛。若红莲花。唯通献观音。若青莲花。唯通献金刚。各说为上。佛部中。作扇底迦法用阇底苏末那花。作补瑟底迦法用红莲花。作阿毗遮噜迦法用青莲花。余二部中。类此作之。上色香花中色香花下色香花。随事分用。或用花条。或用堕花。以献天后。说为上胜。紫白二色羯啰末啰花。用献忿怒尊主及诸使者。说为上胜。句吒惹花。底落迦花。婆罗花。迦[口*栗][目*匿]迦(引)啰(引)花。阿娑曩努噜莽(二合)花。尾螺花迦宅[口*蓝]花等。随取其一。遍通三部而供养之。及上中下除灾等三。复以种种诸花合成为鬘。或以种种花。聚供养。遍通九种。用诸花中。唯除臭花。刺树生花。苦辛味花。不堪供养。前广列花。无名之者亦不应用。又木堇花。计得剑花。阿地目得迦花。瞢句蓝花。佞簸花等。亦不应用。长时供养通九种者。红花闪弭花。钵啰孕句花。骨路草等。及稻谷花。油麻相和供养。如上所说。种种花等供养。最为胜上。如无此类诸花献者。但用白粳米。择烂碎者。而供养之。亦通九种。不得互用诸花。如作法时。求不得者随所得花。亦通供养。若以花供献。应用当部花真言真言花献。若无花献。应用苏啰三枝叶。或莽噜闻叶。滩敦叶。耽忙(去声)罗叶。讫[口*栗]瑟拏末利<a href=\"/remen/jiaye.html\" class=\"keylink\" target=\"_blank\">迦叶</a>。忙睹柞伽叶。阏罗惹迦叶。及兰香等叶。而替献之。如无此等枝叶。应用嚩(无可反)落迦根。甘松香根。卷柏牛膝根。及诸香药根香菓等。亦通供养。所谓丁香豆寇。完豆寇甘[廿/补]桃。诸香菓等。并通替花用供养之。若无如上花叶根菓献者。曾见曾闻献供养花。或自曾献花随所应。令想运供养。最为胜上供养尊法。虽有如前花菓等献。若能至心虚虔合掌顶奉。供养本尊花菓。如是心意供养最上。更无过者。常应作致如是供养。勿怀疑惑。则得成就</p><p>苏悉地羯罗经涂香药品第八</p><p>复次今说三部涂香药法。随诸真言。应供养者。能成众福。其香药。名曰香附子句吒曩吒。青木香。嚩落迦。乌施啰。舍哩嚩。煎香。沉香。郁金香白檀香紫檀香嚩啰拏(二合)肥噜钵啰(或粉忙啰钵怛罗)拏釰娑啰蓝(云五粒松)娑比[口*勒]迦钵特莽剑(云柏木)带啰钵[口*栗]抳迦迦利也釰(或丑里而啰云里佛刷子)丁香<a href=\"/remen/poluomen.html\" class=\"keylink\" target=\"_blank\">婆罗门</a>桂皮。天木。钵孕瞿。阏乳难燥啰盆泥(去)闻细罗嚩噜釰。迦毕贫。嗟达啰讫啰母釰。颇里迦聍。襄里迦。始嚩担臂。苏嚩[口*栗]拏赊迦蓝。忙睹捹ぁ2⑵ぁ6嗬??℃兜玔口*栗]拏忙(去)斯(云甘松香)那莽难。莽噜闻母罗计施眈(云水苏)忙(去)罗木囊(去)言。翳罗米夜杰啰曩却设痴罗嚩利嚩涩比迦。但胡[廿/绥]儞阎设多补涩波(逈香)诃[口*(隶-木+匕)]。蔬蹄草拏迦脚(白豆[寇-(敲-高)+女])句蓝若(而夜反)底(都以反云完豆[寇-(敲-高)+女])颇啰诸啰剑。却泮蓝。娑缩奶阎地夜莽剑。战荼。都噜(苏合香)瑟釰。钵啰娑坦娑缚计萨蓝等类及胶汁。所谓龙恼香言陀罗娑。娑遮啰娑。安悉香。薰陆香设落翅势嚩娑迦等。及余有胶树香者。并随本部善须合和。用诸草香根汁香花等三物。和为涂香。佛部供养。又诸香树皮。及白栴檀香。沉水香。天木香。煎香等类。并以香菓如前分别。和为涂香。莲华部用。又诸香草根花菓叶等。和为涂香。金刚部用。或有涂香具诸根菓。先人所合香气胜者。亦通三部。或唯沉水香和少龙脑香。以为涂香。佛部供养。或唯白檀香。和少龙脑香。以为涂香。莲华部用。或唯郁金香和少龙恼香。以为涂香。金刚部用。又紫檀以为涂香。通于一切金刚等用。肉豆[蔻-(敲-高)+女]脚句罗惹底(都以反)苏末那。或湿沙蜜苏涩咩罗钵孕瞿等。以为涂香。用献一切女使者天。又甘松香湿沙蜜完豆[蔻-(敲-高)+女]。以为涂香。用献明王妃后。又白檀沉水郁金。以为涂香。用献明王。又诸香树皮。以为涂香。用献诸使者。又随所得香。以为涂香。献地居天。或单用沉水香。以为涂香。通于三部九种法等。及明王妃一切处用。若有别作扇底迦法。用白色香。若补瑟征迦法用黄色香。若阿毗遮噜迦法用紫色无气之香。若欲成大悉地者。用前汁香及以香菓。若欲中悉地者。用坚木香及以香花。若欲下悉地者。用根皮香花菓。以为涂香。而供养之。和合香分。不应用于有情身分香。谓甲香麝香紫钐等香。及以酒酢。或过分者世不爱者。皆不应用供养之。又四种香。谓涂香末香颗香丸香。随用一香。画坛为花日别供养。欲献之时誓如是言。此香芬馥。如天妙香。清净护持。我今奉献。唯垂纳受。令愿圆满涂香真言曰</p><p>阿(上)歌啰阿(上)歌啰(一)萨嚩(无可反)苾地(二合)耶驮啰(二)布尔羝(三)莎嚩(去二合)诃</p><p>诵此真言。真言涂香。后诵所持真言。净持如法。奉献于尊。若求诸香而不能得。随取涂香而真言之。复用本部涂香真言。真言香已。奉献本尊</p><p>苏悉地羯罗经分别烧香品第九</p><p>复次今说三部烧香法。谓沉水白檀郁金香等。随其次第而取供养。或三种香。和通三部。或取一香。随通部用。列香名曰。室唎(二合)吠瑟吒(二合)剑汁娑折(云沙罗树膝)啰娑。乾陀罗素香。安悉香。娑落翅香。龙恼香。薰陆香。语苫地夜(二合)目剑。只哩惹蜜诃梨勒。砂糖香附子。苏合香。沉水香。嚩(引)落剑。白檀香。紫檀香。五叶松木香。天木香。囊里迦。钵哩闭攞嚩。乌施蓝。石蜜。甘松香。及香菓等。若欲成就三部真言法者。应合和香。室唎(二合)吠瑟吒迦树汁香。遍通三部。及通献诸天。安悉香通献药叉。薰陆香通献诸天天女。娑折啰娑香献地居天。娑落翅香献女使者。乾陀啰娑香献男使者。龙恼香。乾陀罗娑香。娑折啰娑香。薰陆香。安悉香。萨落翅香。室唎(二合)吠瑟吒(二合)迦香。此七胶香。和以烧之。遍通九种。说此七香。最为胜上。胶香为上。坚木香为中。余花叶根等为下。苏合沉水郁金等香。和为第一。又加白檀砂糖。为第二香。又加安悉薰陆。为第三香。如是三种和香。随用其一。遍通诸事。又地居天等。及以护卫。应用萨折啰娑。沙糖。诃利勒。以和为香。供养彼等。又有五香。所谓沙糖。势丽翼迦。萨折啰娑。诃梨勒。石蜜。和合为香。通于三部。一切事用。或有一香。遍通诸事。如上好香众人所贵。上妙和香。如无是香。随所得者。亦通三部。诸余事用。如上所说合和香法。善须分别。应其所用。根叶花菓。合时持献。又有四种香。应须知之。所谓<a href=\"/remen/zixing.html\" class=\"keylink\" target=\"_blank\">自性</a>香。筹丸香。尘末香。作丸香。亦须要知应用之处。若扇底迦法。用筹丸香。若阿毗遮噜迦法。用尘末香。若补瑟征迦法。用作丸香。摄通一切。用自性。合筹丸香。置以沙糖。和尘末香树胶香。应用好蜜合和丸香。或以苏乳沙糖替蜜。和香。自性香上。应着少苏。如求当部所烧之香。若不得者。随所有香。先通当部。先诵此部香真言。而真言香。然后诵所持真言。合和香法。不置甲麝紫钐等香。亦不应用末儞也等而和合香。亦不过分致令恶气而无香气。以此林野树香胶香。能转一切诸人意愿。诸天常食。我今将献。哀愍垂受。烧香真言曰</p><p>阿(上)歌啰阿(上)歌啰(一)萨嚩(同上)苾地(二合)耶驮啰(二)布尔羝(三)莎嚩(去二合)诃(四)</p><p>诵此真言。真言香。后诵所持真言。真言香烧。如法献故</p><p>苏悉地羯罗经燃灯法品第十</p><p>复次当说三品燃灯法。以依法故。令诸天仙欢喜成就。以金以银以赤熟铜。或以瓷瓦而作灯盏。此五种中。随法取用。本神欢喜。作灯炷法。白[叠*毛]花作。或新[叠*毛]布作。或耨句罗。树皮丝作。或新净布作。用诸香油众所乐者。或用诸香苏油。其扇底迦法。用上香油。补瑟征迦法。用次香油。阿毗遮噜迦法。用下香油。若诸香木油扇底迦用。若油麻油补瑟征迦用。若白芥子油阿毗遮噜迦用。阿(去)怛娑菓油真言妃后用。及诸女仙用。若诸菓油真言主用。若苦树菓油诸天用。及摩诃迦罗用。若鱼脂祀鬼用。若诸畜生脂祀药叉用。若拔罗得鸡油麻子油祀下类天用。及四姊妹遮门荼等用。若寒林中起吠多罗者。用犬完脂。诸油之中。牦牛苏上。择通三部。又白牛苏扇底迦用。黄牛苏补瑟征迦用。乌牛苏阿毗遮噜迦用。若有本部。别分别之。亦依彼用。若诸蕊中所生油补瑟征迦用。若诸香中所生油扇底迦用。若恶香气油阿毗遮噜迦用。如上略说燃灯法则。善自观之。纵此不说。当审用之。虽有灯油。不依部者。以本部真言而真言之。亦通供养。灯能却障。然净除怋。我今奉献。哀愍垂受。灯真言曰</p><p>唵(同上一)阿(上)路迦野阿(上)路迦野(二)萨嚩苾地(二合)耶驮啰(三)布尔羝(四)莎嚩(去二合)诃(五)</p><p>诵此真言已。次诵本持真言而真言之。复作净法。除诸过故。如前品说。准持修故</p><p>苏悉地羯罗经献食品第十一</p><p>复次我说应献食法。令诸天仙悉皆欢喜速得成就。略说献食。应用圆根长根诸菓。苏饼油饼诸羹臛等。或种种粥及诸饮食。此四种食通献诸部。末惹布啰迦菓普通三部。又以石榴菓注那菓亦通三部。示其次第。各通一部。若味甘甜扇底迦用。若味甘酢补瑟征迦用。若味辛淡阿毗遮噜迦用。若多罗树菓。菆子菓。尾罗菓。儞跛啰菓。及余臭菓。众所不乐亦不应献。或有上味菓。世复多饶而复最贵。献如此菓获上成就。或有诸菓。其味次美。世复易求。价无所贵。献如此菓获中成就。或有诸菓。其味苦辛淡等。世复丰足价复最贱。献如此菓获下成就。若欲如意奉献。应取女名菓。所谓柿子杏桃等菓。以献女天。诸树生菓无苦味者。献真言妃后。室利泮罗菓。通献三部一切忿怒。嚩拏菓。唯献一切药叉。劫比贪菓。献室利天。钵夜攞树生菓。献钵囇。使迦。如是诸菓更有多种。诸有异名。随睹其味而用献之。或于村侧。或兰若清净处。有诸草根。其味甘美。取之奉献。亦得成就。微那唎根。通一切用。复有奇美味。草根枝叶亦通奉献。非直天神人中亦用。若山中所生根美味者。佛部供献。又熟芋根亦通佛部。又迦契噜剑根。微那唎根。嚩也赐根。俱举知根。及余圆根。从水生者。莲花部用。又一切药圆根。味苦辛淡。及多种生芋。金刚部用。又色白香味极甘美。如是圆根佛部供献。又色黄香味不太酸亦不太甘。如是圆根莲花部用。又赤色香味苦辛淡。气臭不甘。如是圆根金刚部用。如是三部扇底迦法等。及上中下并同通用。略说圆根。善随其部。依上中下而用献之。如是分别。速得成就。说斯圆根。长根生长。及所用如法类如是。若葱蒜[廿/韭]根。及饼味极臭辛苦等。不应用献。莎悉底食。乌路比迦食。布波食。嚩拏迦食。及余粉食。或作种种胡麻团食。或作种种白糖食。欢喜团食。莽度失食。毗拏迦食。傧抳拏句释迦食。阿输(去)迦嚩侈也食。指室罗食。饼食。过罗叱瑟吒迦食。赊句离也食。钵钵吒食。布刺拏食。莽沙布波食。微诺铎迦食。补沙嚩多食。罗嚩抳迦(引)食。檗部迦(引)啰迦食。俱矩知食。啰莽迦(引)食。桁娑食。昔底迦食。钵[口*栗]香指里迦食。室利布啰迦食。吠瑟微迦食。嗔诺迦食。吒那啰迦食。愚拏捕啰迦食。质但罗布波食。却若啰食。愚拏钵钵吒。失[廿/陵]伽吒迦食。竭多食。种种檗避侈傧拏布波食。啰若桁娑食。娑若迦食。竭[口*栗]多布啰迦食。劫谟征迦食。句娑里迦食。三补吒食。舍拏嚩食。诃哩儜食。释句囊食。弭曩食。种种钵啰抳悖[口*栗]瑟吒迦食。地比迦食。若罗诃悉底儞阎食。羯羯啰傧拏。迦食。嚩罗伽(去)多食。嚩底征迦食。乞涩(二合)底迦食。伽若羯哩抳迦食等。如上等食。或用[米*少]糖作。或以苏油。或以油麻知作。如其本部随法而用。依法奉献。速得成就。米粉食。佛部。作扇底迦及上成就。若一切麦面食。莲花部。作补瑟征迦及中成就。若油麻豆子食。金刚部。作阿毗遮噜迦及下成就等。用一切诸食味中。以白糖而所庄者。佛部之中常当用献。若室利吠瑟吒迦食。莲花部用。若欢喜团食。金刚部用。若布波迦(引)食。药叉用。若女名食。真言妃后用。女名食者。剑谟里食。钵钵征食。是诸食中。最后美味者。求上成就而用奉献。如其次味。余二部用。此中不具。随所作食。八部等用。献食之时。先敷巾菓叶等而为庄严。先置莎悉底迦食。乌路比迦食。布波食。如是先作三部共同。复如本部所须饮食。随力献之。以粳米饭。六十日熟粳米饭。大麦乳饭。不种自生粳米饭。粟米饭应须献者依法献之。及诸香味奇美羹臛。并诸豆臛。而奉献之。乳煮大麦饭。及不种自生粳米饭。求上成就。粳米及饭六十日熟粳米饭。求中成就粟米及饭。求下成就。扇底迦法为上成就。补瑟征迦法为中成就。阿毗遮噜迦法为下成就。供献饭食根菓饭粥。依上中下而奉献之。扇底迦法上。佛部补瑟征迦法中。莲花部阿毗遮噜迦法下。金刚部。最上悉地及与中下。善须依法。随类应知。羹臛之中。味甘甜者扇底迦用。味酢甜者补瑟征迦用。味苦辛淡者阿毗遮噜迦用。乳粥扇底迦用。石榴粥酪粥等补瑟征迦用。讫娑啰粥。谓故麻粳米豆子等。阿毗遮噜迦用。如前各说。诸食味等。或随方所种种有异。观上中下而奉献之。或有诸味众所称赞。或自爱者应持献佛。或有本部真言所说献食次第。宜当依之。若异彼者不得成就。食中显者。及以恶香。金刚部用前说涂香灯食等。各依本部扇底迦等。当品依之。观真言性为喜为怒。次复观之。然成何事。复细寻察满何等愿。既观知已。前所献食。随力献之。于献法中。见有用迦(引)弭迦食者。应献莎悉底食。乌路比迦食。及余力所辨食。[米*少]糖酪饭根菓乳粥等是也。此迦(引)弭迦食。通献一切。唯除阿毗遮噜迦。于献法中。见有用征质睹路食者。应以迦(引)弭迦食中。加三两种上异饮食是也。于献法中。见有用乌肥噜食者。以前迦(引)弭迦食。倍加多置是也。于献法中。见有用三白食者。应以乳酪苏饭是也。复见有三甜食者。苏蜜乳饭是也。于献法中。见有萨嚩薄底迦食者。娑也里迦食。陵只里迦食。[廿/庇/舌]没梨耶食。底罗比瑟吒剑食。酪饭根菓。于前所说食中。随取一两味。置之。稻谷花诸花及叶。盛以大器。置水满中。远持诵处而弃是也。于献法中。见有扇底迦食者。当用莎悉底。乳粥稻谷花。苏蜜乳。及乳煎大麦饭。征若布罗等食。决然除灾。无怀疑也。于献法中。见有补瑟征迦食者。应用酪饭酪粥。欢喜团。乌路比迦。[米*少]糖。室唎吠瑟吒迦(引)等食。决能满愿。无怀疑也。于献法中。见有阿毗遮噜迦食者。应用赤粳米饭。或用句捺啰嚩子。或染作赤色饭。或油麻饼。娑布跛迦。[廿/庇/舌]没梨也(二合)讫娑啰粥等。决能降魔。无怀疑也。若持药叉真言。无献食法者。应依此法而奉献之。当用赤粳米饭。根菓蜜水。及蜜[米*少]糖。米粉饼等是也。持女天真言等。应献羹饭豆子臛等诸甜浆水。钵啰拏。钵哩瑟吒迦(引)正叶味等。及诸菓子。一切女天应献是食也。欲求上成就。本部献法者。应依此献。有诸饮食根菓香等。众所共谈。其味美者多而复贵。如此上味。求上成就而奉献之。如上略说诸献食法。各随本部所求事法。皆已略陈。或于余方。饮食味异。观其色味。随类献之。欲献食时。先净涂地。香水遍洒。净洗诸叶。后以莲叶。钵罗势叶。诸乳树叶。或新[叠*毛]布等。敷设其上。后下诸肴饍。依用此叶。扇底迦。用水生诸叶。及余奇树叶等或芭蕉等。又补瑟征迦。用拔罗得计树叶。阏伽树叶。或随时得者。又阿毗遮噜迦。用雌树名叶。谓芭蕉始生叶。或莲叶。及苦树叶等。又女仙真言。用钵隶迦使干树叶。又地居天等。以草用之。求上中下法。善须知解。先涂洒地。后敷诸叶。当净洗手漱口咽水。次须下食。先下莎悉底迦食。次下圆根长根菓。次下诸粥。次下羹臛。次下饭。次下乳酪。各随本法依此下之。若作曼荼罗。及拟成就诸事。得诸境界者。应当倍加。奉献清净饮食花菓等类。初持诵时。随其所辨。随所得味。依彼本法而奉献之。若白黑二月。八日十四日十五日。日月蚀时。地动时。广加供养。若护摩时。所须之物。先辨置于本尊主前。若持诵人。每欲食时。先出一分食。亦同置尊前。如先作护摩而后食者。应预作食而出置之。先设供养所辨食已。然后应当起首念诵。献诸花药及诸饮食。常须念之。不应废忘。仍依本法。若言一时念诵。一时供养诸根菓食。若言二时念诵。二时供养。若言三时念诵。三时供养。如是依法。当速成就。持诵之人不献饮食。违本部者。其人乃着魔障。身无精光。风燥饥渴。恒恶思想。不能成就本尊真言。皆由不献本尊菓食。应当依前白黑二月等日。广设供养。奉献本尊并诸眷属。初持诵时。于前等日。作扇底迦食。远持诵处。四方弃之。于此不说。或本部不通。纵有所通。以诸下味。而求上成。及所制食臭恶之类。皆不应用。常献酪饭。其诸部中。求上中下扇底迦等。并通诸天真言等者。应如是供养。若无本所制食。随其所得。以本部真言而真言之。此药香美堪奉尊主。我今奉献垂哀愍受。治食真言曰</p><p>阿(上)歌啰阿(上)歌啰(一)萨嚩(同上)苾地(二合)耶驮啰(二)布尔羝(三)莎(二合)嚩诃(四)</p><p>此真言遍通三部。真言食后。诵所持。真言食而奉献之</p><p>苏悉地羯罗经卷上</p><p>应永二十五年二月九日大传法院惠淳</p><p>苏悉地羯罗经 卷中</p><p>复次我今解说吉祥成就时节。行者知己。寻求悉地。谓时节者。八月蜡月正月二月四月。此等五月白十五日。应作上成就。其四月时。必有雨难。其二月时。必有风难。于正月时。有种种难。唯有蜡月。无诸难事。于八月时。有雷电霹雳之难。如上所说之难皆成就相。此五个月但令求作上成就法。亦当应作扇底迦事。亦即此五月黑十五日。应作中下二成就法。亦当应作补瑟征迦事。阿毗遮噜迦事。于月蚀时。成就最上之物。于日蚀时。通上中下成就之物。或月一日三日五日七日或十三日。应作成就诸一切事。若作最上成就。应取上宿曜时。其中下法。类此应知。然诸宿中。鬼宿为最。若作猛利成就。还依猛利宿曜时等。或与三种事<a href=\"/remen/faxiang.html\" class=\"keylink\" target=\"_blank\">法相</a>应。其所成就亦依三事而作。或如本法所说。或依本尊指授。然十二月一日至十五日。于其中间。应作一切成就及事。或取本尊指日。或诸月中白黑十三日。亦得成就。七月八月是雨时后节。应于此时作扇底迦法。九月十月是冬初节。应于此时作补瑟征迦法。三月四月是春后节。应于此时作阿毗遮噜迦法。正月二月是春初节。应于此时通一切事。五月六月是雨初节。要欲成者作下悉地。如是春冬及雨后节。亦应成就三种悉地。此中九品分别。随类分配。于初夜分。下成就时。于中夜分。中成就时。于后夜分。上成就时。于初夜分。是作扇底迦事时。于中夜分。是作阿毗遮噜迦事时。于后夜分。是作补瑟征迦事时。于此三事。九品分别。随类相应。知其时节。于其时分所现之相。辨上中下。然于日月蚀时。即当作法。不观时分。凡猛利成就及阿毗遮噜迦事。日月蚀时最是相应。凡起首成就。三日二日一日断食。上中下事。类日应知</p><p>苏悉地羯罗经圆备成就品第十三</p><p>复次当说本法阙少成就支具。若恐身力不济。勿须断食。念诵遍数满已。欲起成就。更须念诵护摩。花香供养种种赞叹。观念本尊。取白[叠*毛]缕。童女合绳。如前作法。系作七结。诵明七百遍。于晨朝时以系其腰。梦不失精</p><p>佛部真言索。俱摩履真言。唵(同上呼一句)惹曳俱摩[口*履] (二句)儵(式六反)讫(二合)啰吽驮[宁*页](三句)莎嚩(去二合)诃(四句)</p><p>莲花部真言索。矩咙儗(鱼以反)抳真言(同上呼一句)[口*路]讫钐(二合)矩噜矩咙儗(同上)抳(三句)莎嚩(去二合)诃(四句)</p><p>金刚部真言索。恾莽鸡真言</p><p>唵(同上呼一句)句烂驮[口*履](二句)畔驮畔驮(三句)虎(二合)吽[打-丁+市](四句)</p><p>初中后分间。诵求请句。若自本法。无求请句。应取安之。然此三明当部用之。其持诵绳。每日系持。作法光显。若。作曼荼罗时。念诵之时。于节日时。皆须系持。令除难障。又合眼药。苏噜多安膳那。涩砂蜜。龙脑香。荜拨。丁香皮。得伽罗香。自生石蜜。各取等分。捣筛为末。以马口沫。相和细研。复以此明持诵百遍。成就之时。数数洗面。以药涂眼。除去懈怠及所惛沈。有诸难起。梦预警见</p><p>佛部合眼药真言</p><p>唵(同上呼一句)入嚩攞路者泥(二句)莎嚩(去二合)诃(三句)</p><p>莲花部合眼药真言</p><p>唵(同上呼一句)弭路枳[宁*页](二句)莎嚩(去二合)诃(三句)</p><p>金刚部合眼药真言</p><p>唵(同上呼一句)畔度[口*履]掯(奴立反)跛(化没反)羝(二句)莎嚩(去二合)诃(三句)</p><p>此三真言。本部持。用合眼药。或单咒水。数洗面眼。亦得除于惛沉睡障</p><p>若成就时。念诵疲乏。以白栴檀香和水。用部心明持诵七遍而饮三掬。欲成就时。先以水洒身。应取善相。方欲成就。见善相者。谓商佉。轮。钩鱼。右旋印。白莲华幢。莎悉底迦印。满瓶。万字印。金刚杵。花鬘。或见端正妇人璎珞严身。或见怀妊妇人。或擎衣物。或见欢喜童女。或见净行婆罗门着新白衣。或见乘车象马根药及菓。或见奇事或闻雷声。或闻诵吠陀声。或闻吹螺吹角诸音乐声。或闻孔雀鹘鹧鹦鹉鹅鹤吉祥鸟声。或闻善言慰愈之音。谓起居安乐成就。可意之言。或见庆云闪电微风细雨。或雨天花。或有好香及见翚虹。于此相中。天所降者为上成就。于空现者是中成就。于地现者为下成就。于此三相。九品分别。如上所现皆是吉祥。反此见者即不成就。见此相已深生欢喜。以如是心。后方便作成就事法</p><p>苏悉地羯罗经奉请成就品第十四</p><p>次说奉请成就之法。如前所说。时节星曜及瑞相等。于作漫荼罗法中及成就法中。广以陈说。若不善相现时。即以部母明。护摩牛苏。经一百八遍。然后作法亦得成就悉地。前所分别漫荼罗地。亦应依彼而作成就。若上成就。于山上作。若中成就。于池边作。若下成就。随处而作。或与真言相应处作。若不依此处。作成就稍迟。于有舍利骨制底之中。作一切内法真言。皆得成就。佛生处等八大制底。成就之中而最为上。然于菩提道场。无一切难能与成就相应。魔王尚于彼处不为其难。况余诸类。是故一切真言决定成就。凡是猛利成就。于冢间作。或于空室。或于一神独居之庙。或逈独树下。或于河边当作成就若欲成就女药叉者。于林间作。若欲成就龙王法者。于泉边作。若欲成就富贵法者。于屋上作。若欲成就使者法时。于诸人民集会处作。若欲成就入诸穴法。于窟中作。此是秘密分别成就之处。[廿/间]择地定已。先应断食。如漫荼罗净地之法。或如念诵室法。应净其地。处所清洁。速得灵验。初以成辨诸事真言。或用军荼利真言。持诵白芥子等物。散打其地。辟除诸难。以佉达罗木。为橛四枚。其量二指。拆签刬一头。如一股杵。以紫檀香泥。涂其橛上。复以绯线缠之。以拔折罗橛印。作拳执之。以此真言。持诵一百八遍。钉于四角。橛头少现。作一白幡。于漫荼罗东面。悬长竹竿上。以金刚墙真言。持诵铁末百遍。作三股拔折罗。头皆相接。围绕漫荼罗。为金刚墙。复以金刚钩栏真言。持诵铁末百遍。亦作三。服拔折罗。各横置于竖拔折罗上。绕漫荼罗。为金刚钩拦。外漫荼罗门。以军荼利真言。以拔折罗印。而护其门。第二重门。以诃利帝母。而护其门。中台院门。以无能胜。而护其门。此等护门三部通用。或用其一通护三门。此三圣者。皆摧诸难无有能坏。此是秘密护成就物。其台中心。埋五宝物。若于人民集会之处。作漫荼罗时。其五宝物不应埋之。但置所成物下。若于中庭及与室内。或佛堂中作漫荼罗时。亦复如是。以上五处。但持诵香水洒。即便成净。不假掘地。若于本念诵室中。作此法。速得成就。于诸窟中。不合作成就法。于坏室中。亦不合作。欲作漫荼罗时。七日已。前于黄昏时。以敬仰心观念诸尊。如对目前。而奉请言。于三部内。一切诸尊及于本藏中。诸尊与眷属等。我已久时念诵护摩。坚持戒行。以此真心供养诸尊。愿后七日降赴道场。哀愍我故受此微供。以大慈悲令我成就。如是乃至满其七日。依时启请然后作法。又阏伽花香饮食及赞叹等。每日暮时。别供养一方护世神。乃至三方皆应如是。又以香涂手。持诵其手。以按其物而奉请之。复以烧香熏物奉请。又复断食。取好时日。略作漫荼罗。用奉请物。或但用一色。作圆漫荼罗。唯开一门。中置八叶莲华。其量二肘。次余外院。随意大小而作。先于内院置三部主。西面门北置摩醯首罗及妃。佛右边置帝殊啰施。左边置佛眼次观自在右边。置摩诃室利。左边置六臂。次金刚右边。置忙莽计。左边置明王心。西边门南。置吉里吉利忿怒及金刚钩。如上所说。皆于内院安置。次于外院置八方神。及置能辨诸事真言主等。内外二院。心所启重真言主等乐。皆应安置。外门北边。置军荼利。门南置无能胜。各以心真言而请供养。于莲华上。置成就物而供养之。或于莲华上。置满迦罗赊瓶。于上置其成就之物。或于莲华上置合子。于中盛物。或莲华上置其瓦器。于中盛物。其物或于花台中盛。置莲华上。加以手按。持诵其物千遍。或一百遍。次复持诵花。以掷物上。次复以苏和安悉香。而烧熏之。次复香水微洒物上。次复以部母明。持诵其物。于漫荼罗所有诸尊。各以彼等真言。持诵其物。次复以牛苏护摩。或用牛乳。或以苏蜜胡麻。和作护摩。后以酪饭护摩。于本法中。所说诸物皆应护摩。各以漫荼罗内所有真言。遍作护摩。各以真言持诵香水。而洒其物。如前所说光显物法。此亦如是持诵。自眼用看其物。心诵真言。如是作法。其物即成奉请。凡一切物作奉请法。速得成就。或于本法。所有一切供养及祭祀法。一一皆应具作此奉请法。漫荼罗中。亦通<a href=\"/remen/shouchi.html\" class=\"keylink\" target=\"_blank\">受持</a>其物。亦通光显其物。于中若作成就。诸作障者亦不得便。亦通净物。依灌顶法。亦通灌顶其物。亦通灌顶自身。此是秘密能辨诸事胜漫荼罗。若作此法不久得成</p><p>苏悉地羯罗经补阙少法品第十五</p><p>我今当说补阙少法。从受持物已。每日三时澡浴。三时供养。及作护摩。手按其物。三时换衣。节日断食。供养等法皆须增加。三时<a href=\"/remen/libai.html\" class=\"keylink\" target=\"_blank\">礼拜</a>忏悔<a href=\"/remen/suixi.html\" class=\"keylink\" target=\"_blank\">随喜</a>劝请发愿。三时<a href=\"/remen/dujing.html\" class=\"keylink\" target=\"_blank\">读经</a>。及作漫荼罗。三时归依<a href=\"/remen/shoujie.html\" class=\"keylink\" target=\"_blank\">受戒</a>。三时护身。如是作法定得成就。或由放逸致有阙少。即应部母明持诵二十一遍。便成满足。若阙此法成就亦阙。或若有阙。更须念诵一十万遍。复应作此漫荼罗。补前阙少。然后方作成就。其漫荼罗。方四角安四门。如前所说。分布界道。东面置佛。右边置佛毫。左边置佛铄底。右边置佛慈。左边置佛眼。右边置轮王佛顶。左边置白伞盖佛顶。右边置帝殊啰诗。左边置胜佛顶。右边置超越佛顶。左边置须菩提。右边置阿难。于西南角置钵。于西北角置锡杖。右边置诃利帝母。左边置无能胜。于漫荼罗外。置能辨诸事。中央置轮。于上置其所成就物。或置本尊。外院置八方神门。两边置难陀及跋难陀龙王。各以本真言请。或以部心明都请。依法供养。然后护摩。其诸尊等。或置其印。或置其座。以本真言成净火已。护摩苏蜜一百八边。又以酪饭。及用胡麻。各以本真言护摩百边。其事毕已。复诵百遍。此是秘密补愆过法。所供养物皆须香美。其所献食。用乌那啰供。及砂糖和酪。作此法者。诸尊皆得滋充欢喜。速得成就。非但补阙。亦应半月半月。或于节日。或复每日。作此漫荼罗。供养诸尊。皆得滋充速与成就。若不辨时随力而作。如前所说佛部漫荼罗法。此莲华部法亦皆同彼。唯改圆作。其量随意。东面置观自在。右边置马头明王。左边置毗首噜波。右边置三目。左边置四臂。右边置六臂。左边置十二臂。右边置能满诸愿。又右边置耶输末底。左边置大吉祥。右边置多罗。左边置战捺啰(二合)近门右边。置湿吠多。左边置半拏啰嚩悉[宁*页]。中央置莲华。漫荼罗外。置本部能辨诸事。此是莲华部补阙漫荼罗法。如前所说佛部漫荼罗。此金刚部亦复如是。然须方作。其量随意。东面置执金刚。右边置明王。左边置忙莽计。右边置军荼利忿怒。左边置金刚钩。右边置棓。左边置大刀。右边置拳。左边置逊婆。右边置提防伽。左边置钵挪[宁*页]乞差(二合)跛。右边置忿怒火头。左边近门置金刚可畏眼。右边近门置。金刚无能胜。漫荼罗外置本部能辨诸事。诸余外院及供养法。皆如前说。此是金刚部补阙之法。如是供养毕已。求得好梦。晨朝澡浴着白净衣。以稻谷花及青俱蒌草香美白花。供养所作漫荼罗地。然后以牛粪遍涂扫。却后作三簸多护摩。右边置酪俱蒌草苏蜜胡麻及饭。所有护摩之物。皆置于右。左置遏伽器。挛苏杓及挛诸物杓。当置于前。隔苏次置杓。前用成辨诸事真言。洒其物等。请部主尊。安置供养。用本真言。以阏伽。请其本尊亦复安置。自身前置苏。苏前置火。苏火中间置成就物。最初自身。次苏次物次火。次本持尊及部主尊。如前五种之物置次应知。部主左边置帝阇宁明。右边置成辨诸事。如前所说护摩法中次第安置。初敷青俱蒌草。置和酪饭。散稻谷花。献莎缚悉底供。以好美香供养。然后依法作护摩事。所成就物。置于金器或银熟铜石商佉螺木嚩弭迦土器等。敷阿说他树叶。于上置器。或敷有乳树叶或阏伽树叶。或芭蕉树叶。或莲华叶。或新净白[叠*毛]。随取敷之。又叶五重先敷地上。置成就物。复以叶五重而覆其物。或可是散。或种种衣。或诸杂物。次第应知所盛之器。然后以不散乱心。作三簸多法。以心光明其物。及散洒之。手执杓缓挛其苏。置其物上。诵本真言。至其莎(去)字。即泻炉中。呼其诃(去)字。还触其物。却至苏器。如是来去三处。触物不得断绝。是名三簸多护摩法。经一千遍或一百遍。或观真言广略或复成就下上轻重。乃至护摩二十一遍。此名都说遍数之限。三簸多时。以杓遍沾其物。皆令润腻。初置物时。先以水洒。次按持诵。次以复看。次献供养。护摩毕已。还须如是于成就漫荼罗。所说三种成就之相。作此法时。若有相现。即须禁之。应知不久即得成就。其物若大。置于右边。应左手执者。置于左边。而三簸多之。若成有情之物。作其形像。杓触于头。而作护摩。若成自身。以杓触顶而作护摩。若为他故作三簸多者。但称其名而作护摩。其成就物。复有三种差别。一但称名。二以物盖隔之。三但露现眼所观见。如是皆用其苏而作护摩。若不获苏。当用牛乳。或苏和乳。或用三甜。或观成就差别。应当用酪。或如本所说而用护摩。或以油麻护摩器仗。若成吠多罗者。应用坚木香心护摩。或用苏合等诸余汁香。或观其物差别及与成就差别。当取诸类香物与法相应者。而作护摩。若成犬肉。还用彼脂。诸余肉类彼复如是。其成就物。或画置于前。以此所三簸多法说。或如前说护摩之法。当应广作三簸多法。护摩其物。如是作已速得成就。三簸多已。洗灌令净。然后如法灌顶毕已。供养护持。置本尊前。更加种种饮食。供养本尊。及当祭祀八方护世。亦须如法供养护摩之地。然后以诸澡豆及阿摩罗。以自如法澡浴。于其午时手按其物。而加念诵。又更别辨其线。依前如法持诵。臂钏陀灰芥子水。一一皆须如前持诵。欲作成就之时。如是护身之物。先须持诵拟充后用。如是念诵护身。诸物成就之时。有所用处。皆即有验。是故应须预先持诵备拟。花等供养之物。亦须加法持诵。置于侧近。次则依法作漫荼罗。如法供养而作成就。用能辨诸事真言。持诵五<a href=\"/remen/sejie.html\" class=\"keylink\" target=\"_blank\">色界</a>道线。缠四橛上。以军荼利真言。持诵瓶。置外门前所缠之线两头。俱系瓶颈。稍令宽纵。每出入时。思念军荼利。举线而入。其线若以军荼利真言持诵亦得。或取本法真言持诵亦得。如前所说辟除难法。先净其处。然后作法。其时于外。祭祀八方护世大神并诸眷属。于其瓶上。置拔折罗。或置有菓枝条。其瓶及线。或用当部明王持诵。或用部心或用部母持诵。以护其处。或于当部所有契印。各于本方而安置之。以辟诸难。其橛以金刚橛真言。持诵百遍。其橛上一头。作三股杵形或一股形。如是作已。于净室外四角钉之。若作漫荼罗。于界道角钉之。此名金刚橛法。能辨诸事。其漫荼罗。或用干末彩色。或用种种香末。或以湿色。用牛毛笔画。于诸角外。画三股杵。其诸界道。遍作三股杵形。还用金刚墙真言持诵。复于其界杵形之中。更复横置一杵。遍应如是侧名金刚钩栏。还用金刚钩栏真言持诵如是作已无有能坏。是故于中作成就法。于诸门中及门外。各置拔折罗。其成就法。或于净室中作。或于露地作漫荼罗。其量五肘或七或八。或观其所成就事。随事大小而作。诸门当中。置拔折罗。于诸角上置瓶。于外门前。置能辨诸事瓶。于内东面。置法轮印。右边置佛眼印。左边置佛毫相印。右置牙印。左置铄底印。右置五种佛顶次第左右安置。于佛部中。所有诸尊随意次第左右安置。最后两边置阿难及须菩提。次下近门。置无能胜。次于外院东面。置悉达多明王。北面置大势至尊。南面置妙吉祥尊。西面置军势啰尊。东面右置梵天及与色界诸天。左置因陀罗上至他化自在乃至地居天神。于东南方。置火神。与诸仙人以为眷属。于南方置焰摩王。与毗舍遮。布单那。诸魔怛罗。而为眷属。于西南方。置泥利帝神。与诸罗刹。而为眷属。于西面门置嚩噜拏神与诸龙众。而为眷属。门北置地神与诸阿修罗而为眷属。于西北方置风神。与诸伽路拏而为眷属。于北方置多门天王。与诸药叉而为眷属。于东北方置伊舍那神。与诸鸠槃荼而为眷属。复于东面一所之处。置日天子及与曜等。复于西面一所之处。置月天子与宿围绕。于西门曲两边。置难陀跋难陀龙王。于佛部中。所有使者等类真言及明。于其外院四面随意安置。然后依法启请。次第供养护摩念诵。于最中央。安其本尊或成就物。如于漫荼罗法所说护身等事。此亦如是次第应行。此是佛部成就诸物漫荼罗法。一切诸难无能得便。于中作法速得成就。一切诸尊增加卫护。如前以五彩色作漫荼罗。唯改圆作。于其内院东面处中。置莲华印。右置七多罗明。左置七吉祥明。次左右置六大明王。右置半拏罗嚩悉[宁*页]。左置耶输末底。近门两边。置一髻明妃及马头明王于外门前。置能辨诸事瓶。于门及角。置拔折罗。中置莲华。于其外院。置其梵天及因陀罗摩醯首罗等净居诸天。及无垢行菩萨光鬘菩萨庄严菩萨无边龙王逊陀及优波逊陀龙王。及商佉持明仙王。与诸持明仙俱。如前诸方护世。于此部中。所有使者诸类真言及明随意安置。如前所说安置次第。此亦如是。一切诸难无能得便。应当此中作成就法如前方作。如先界道。于内院东面。置苏悉地羯罗。右置吞金刚明妃。左置金刚拳明妃。右置逊婆明王。左置计唎枳里明王。右置拔折罗尊。左置拔折啰但吒。右置金刚母特加罗锤。左置金刚商羯罗。右置金刚钩明妃。左置忙莽计明妃。于其外院东边。置胜慧使者金刚慧使者摩醯首罗及妃多闻天王及诸药叉。于其外门前。置能辨诸事瓶。于金刚部中。所有使者真言及明。部多。毗舍遮。乾闼婆。摩睺罗伽。及持明仙八方护世。各于外院次第安置。然后启请如法供养。护摩念诵起首成就。其所启请诸尊。应用明王真言。或用部母明。请于漫荼罗所有诸尊。各为置瓶。如前漫荼罗所有诸法。此成就法亦皆如是。若于此等漫荼罗中。作成就者。纵不具足护身之法。亦得悉地。为彼诸尊自有其誓。若请我等赴漫荼罗者。以虔诚心如法供养。我等当与彼所求愿。是故于此。应知无难必为加护。若用部心真言及以部母。或用明妃能辨诸事真言。并及部内护身真言。而用启请。护身诸界速得成就。此是三部秘密之法</p><p>复次说通三部秘密漫荼罗。如法界道。置拔折罗。中央置本部主印。其前置本真言主。或如前置羯罗诗瓶。其物盛于器等之中。置其瓶上。内院东面置如来印。北面置观自在印。南面置金刚印。西面右边置噜达罗。左边置多闻天王。如前所说明王漫荼罗。此亦如是次第安置。右边置部母明。左边置辨事明。莲华金刚二部左右亦尔。西面右置嘺(宜乔反)唎。左置落乞涩弥。果面两角置钵及支伐罗。北面两角置但拏棓及军持瓶。南面两角置拔折罗及母特伽罗。西面两角置轮罗及宝瓶。于外门前。别立置处所。置无能胜。东面门前置诃利帝母。南面门前置句吒只唎迦。北面门前置翳迦契吒。于其外院。随意遍置诸印。如法启请供养。此是秘密都漫荼罗。于中所作成就诸物。皆得悉地。顶行于此尚不得便。何况诸余毗那夜迦。以诸美香花灯种种饮食。持诵光显然后供养。如于念诵。及于漫荼罗所说供养。此亦如是应作。若于净室中作。亦复如是。其漫荼罗主种种供养。应加四倍。此是秘密之法。供养毕已。次应于外如法祭祀。以苏燃灯。其炷鲜净。供养本尊一一之物。皆须奉献阏伽。若如是作法本尊速得有验。以明王真言。持诵白芥子。或用能辨诸事真言。或用先持有功真言持诵。近置成就物边。用辟诸难。便即退散。又用本印主印。置于左边。或但持诵大力。置于左边。于其八方所。各置丈夫。初于东方。其人作帝释装束。手执拔折罗。形色一如帝释。于南方。其人作焰摩装束手执但拏棓。于西方。其人作龙王装束手执罥索。于北方。其人作毗<a href=\"/remen/shamen.html\" class=\"keylink\" target=\"_blank\">沙门</a>装束。手执伽陀棓。于东北方。其人作伊舍那装束。手执三股叉。于东南方。其人作火神装束状如仙人。手执军持及数珠。于西南方。其人作罗刹王装束。手执横刀。于西北方。其人作风神装束。手执幢旗。帝释白色。焰摩黑色。龙王红色。毗沙门金色。伊舍那白黄色。火神火色。罗刹王浅黑云色。风神青色。其所著衣皆亦如是。其人皆须受戒。极令清净。有大胆勇。善作护身之法。形色端正。盛年肥壮。所执器仗皆须持诵。于颈两肩。交络花鬘。备白芥子。善知难相。若有难至。即散白芥子而用打之。或掷花鬘。或难众多现大怖畏。当以所执器仗而遥拟之。彼若相逼。以器仗击。散白芥子。及掷花鬘。以器仗拟。及击之时。不得移动本处若移本处。彼当得便是故应须不动本处。于本藏中。所有护身之印难摧伏者。持诵供养置己身边。若有极大猛害难来。应自用彼诸印以掷打之。或以先来持诵有功真言。诵白芥子散击难者。必若不止。即应出外以好饮食。加以丰多。如法祭祀彼诸难众。一切<a href=\"/remen/hufa.html\" class=\"keylink\" target=\"_blank\">护法</a>总有九种。谓辟除诸难。结地界。结虚空界。结漫荼罗界。结方界所。结金刚墙。结金刚钩栏。护物。护身。以除诸难作成就时。如斯等法皆须忆念。或若不辨前护方人。应当置其当方器仗。此亦不辨。于诸方所。置那罗遮器仗。或张弓[擩-雨+而]箭置诸方所。或与助成就人。明解藏法。有智方便。持诵有功。戒行清洁。立在门中。助辨诸事。辟除诸难乃至内院外院。彼皆应助。所有一切诸事。至于暮间皆须辨足。日才没已。即起首作成就之法。中间困时。出漫荼罗外。含水漱口。以军荼利真言。用持诵水而含三掬。或以本尊心真言。持诵少许牛苏。而用饮之。所有疲极当得除愈。复以蜜和荜拨。用佛部母明。持诵以涂其眼。昏沉难起即便除愈。先以诚心面向东立。观察诸尊归命启请。于其三种吉祥瑞应。于中随得好相。以欢喜心而作成就。随见先瑞成就亦尔。是故行者应观先瑞。先当须臾观察苏悉地羯罗明王。次则右绕辨诸事瓶。入漫荼罗时。随所逢瓶。皆右绕过。到已顶礼诸尊。及以遍观。各各以本真言。而奉阏伽。或以部心真言奉献。所请真言主。当以明王真言请召。所请明主。当以明妃请召。已视本印。及诵本真言明等。或但都视一印诵其真言及明。若如是作。速得悉地。其成就物。有置阏伽器中。或置瓶上。或掬合手内。或但心念。或置嚩啰(二合)弭迦器。或置叶上。所置于内本尊之前所成诸器。皆以牛黄涂之。次用白芥子作护。次持诵摩辣底花。供养其物。牛黄涂故。便成禁住。用其芥子便成作护。以花供养便成光显。此三种法。次第应作不得废阙。于本尊前。置成就物。于中不得余物间隔。成就之物。用两种法以为作护。一谓手印。二白芥子。令成就物速有验故数献阏伽花香等具及酪。数应供养。其助成就之人。护其物故常在其处。如是安置供养物已。然后以手按之。或以眼观。以其不散心。徐徐持诵。中间数数光显其物。如是相续。竟夜持诵勿令间断。其夜三时。以阏伽等次第供养。若须出外漱口。令助成人替坐物前。续次念诵。其持诵人有所废忘。其所助人皆须补阙。持诵之时。若大难至。助成之人应拒其难。如不能禁。行者应自散白芥子。以辟其难。助成之人持诵其物。于时东方有是难现。谓大雨电。应知帝释之难。于东南方有是难现。谓火色大人。或如日尽。应知即是火天之难。于其南方有是难现。谓死尸形甚可怖畏。高声叫唤手执大刀。皆悉劓鼻。手执髑髅盛人血饮。头上火燃。应知即是焰摩之难。于西南方有是难现。谓雨其屎。秽漫荼罗。及种种形甚可怖畏。应知即是泥唎羝难。于其西方有是难现。谓雨雷电霹雳雹等。应知即是龙王之难。于西北方有是难现。谓有大黑风起。应知即是风神之难。于其北方有是难现。谓大药叉及女药叉。恼乱行者。应知即是多闻天王难。于东北方有是难现。谓象头猪头狗头异形。各持火山。应知即是伊舍那难。于其上方有诸天现具大威德。应知即是上方天难。下方之难地动及裂。应知即是阿修罗难。作上成就。方现斯难。如是等难于中夜现。凡上成就难相还大。中下成就准此应知。于夜三时。是其上中下相。与时相应即是成就。时不相应即非成就其三种相。谓暖气烟光。如是三相应次第现。若上成就即具三相。若中成就具前二相。若下成就唯现初相。或若持诵虔诚。于初夜时。三相次第现者。即以部母明。禁住其光。或以明王心。禁住其相。及以持诵牛黄。涂洒。或以手按。或用苏洒。或以散花。或散白芥子。或但洒水禁住其相。便即受用亦果其愿。或若初夜。或即便禁住但作念诵。至其本时。方可受用。其中成就准此应知。于其初夜。下悉地成。于其中夜获中成就。于明相动时获上成就。其中成就中夜成者。如法禁已。纵至明晓。受用亦得。其下成就准此应知。各于本时。其助成者。若不受用。亦不为吉。其物纵成不即受用。又不禁住。至其平晓亦不受用。其物犹若萎花。亦如秽食。无所堪用。以念诵故。启请真言入其物中。时既过已其验亦失。又成就物虽初相现。然不成就。当时若禁其相。以后还作光显等法。及诸节日。供养灌顶便作成就。经于三年若不成者。当知此物不可得成。上成就法限至三年。若中成就至第六月。若下成就不限其时。损成就法亦复如是</p><p>苏悉地羯罗经被偷成物却征法品第十六</p><p>我今当说被偷之物。却征之法。其物成已。或作成就之时。其物被偷。偷物之时。或见其形。或但失物不见偷者。于时不择日宿。亦不断食。发起嗔怒。现前速应作此漫荼罗法。用烧尸灰三角而作。唯开西门。于外门前。置其本尊。内院东角。置苏悉地羯罗明王。右置金刚忿怒。左置大怒。右置金刚拳。左置金刚钩。右置金刚计利吉罗。左置毗摩。右置势吒。左置宾檗罗。右置阿设宁。左置商羯罗。右置微惹耶。右门置迦(引)利。左门置难陀目佉。左置金刚军。右置苏摩呼。及置诸余大忿怒等。为成就故。次第安置如法启请。以赤色花及赤食等。次第供养。如前所说阿毗遮噜迦法。于此应作。门外所置本尊。应以美妙花等如法供养。于其外院置八方神。及置本部诸余使者等尊。亦须如是供养。于其中央作护摩法。其炉三角一一如前。以七枚纤佉地罗。以己身血。涂而用护摩或用苦练木。或用烧尸残柴。而用护摩。火着已后。以烧尸灰和己身血而用护摩。及以毒药。己身之血。芥子油。及赤芥子四种。相和而用护摩。复取此四种物。作偷物者形。而坐其上。以左手片片割析而作护摩。若有能伏嗔者。及明法者。应作此法。其偷物者。慞惶恐怖。赍持亲付行者。便应施彼无畏。于时与彼。作扇底迦法。若不作者。彼便命终。或所将物。更复加添。密置尊前。又成就物。盗将日久。若欲追取。即应作此通三部。成辨诸事漫荼罗。四方而作。中央安置苏悉地羯罗明王印。内院南面置金刚忿怒。大忿。忙莽鸡。金刚钩。金刚食。金刚拳金刚火。金刚母特伽罗。金刚怖畏。金刚商羯锁。计利吉罗。慧金刚。金刚无能胜。及置诸大忿怒。及诸使者。诸大成德真言主等。于其南面。次第安置。内院北面。置能满诸愿。观自在。马头明王。多面多手。能现多形。耶输末底。大吉祥。落乞涩(二合)弭。湿吠多。半拏啰嚩悉[宁*页]。跢啰。战捺啰。末啰。所有真言及明诸使者等。各各次第如法安置。内院东面。置金轮佛顶等诸余佛顶。佛毫。佛眼。佛铄底。佛牙。佛慈。及无能胜等自余明王。及能辨诸事真言等。诸余真言。及诸使者。于其东面。各各次第如法安置。近门两边。及门外者。亦复如前依法安置。于其外院。置八方神。西门南边置梵天王及与眷属。西门北边置摩醯首罗。及妃后。那钵底等诸眷属俱。及七忙怛罗母。及八龙王并诸眷属。阿修罗王与诸眷属。归依佛者。大威德神。于其外院。各各如法次第安置。至诚启请次第供养。于外西面。置护摩炉。以蜡作其盗物者形。置簸箕中。依阿毗遮噜迦法。启请祭祀。供养护摩。次以刀割其形而作护摩。或依本部所说阿毗遮噜迦法。依彼而作。或本尊自盗。及不与成。亦如是作。从黑月五日至十四日来。中间作法说为胜吉。其形复以杖鞭。及以火燃。种种猛法打棓。以末但那刺。依金刚橛法。用刺身分。以黑芥子油。和盐。遍涂其身。随意苦楚。而致害之。复以盖尸之衣。而覆其形。以赤线缠。献赤色花。持诵自眼。怒目视之。于真言中。置诃责句。每日打之。若将物来。即当休止。中夜应作是猛利法。用俱征那罗木。涂黑芥子油。而作护摩。又以毒药。及己身血。芥子油盐及黑芥子。总与相和。称盗物者名而作护摩。经八百遍。或但用己身血。和盐而作护摩。如是苦持。若不还物。即应更作至死猛法。于阿毗遮噜迦法中所说杀法。遍作其法。于真言中。置其杀句。若将物来即止其法。从乞欢喜。彼若已用其物。将余物替。亦止其事。或已用其物。复无物替。但来悔谢。亦止其事。施彼欢喜。彼或损失。及分与他。随残所有。持来还者。亦止其事。施彼欢喜。应当以金刚征那罗真言。而作护摩。或用大怒。或用不净忿怒而作护摩。或于当部所说。却追失物真言而作护摩。然此三种真言。通三部真言</p><p>唵(同上呼一句)阿(上)[起-巳+乞]娜曳(二句)[盍*欠](呼合反)写(弭也反)合写(同上三合)嚩(无贺反)歌曩野(四句)莎(去二合)嚩诃(五句)</p><p>请火天已。持团食。一明一烧。满三团食。供养火天又护摩真言</p><p>唵(同上呼一句)阿(上)[起-巳+乞]娜宅(二句)[盍*欠](同上)写(同上)合写(同上三句)嚩(无贺</p></div>"
}]