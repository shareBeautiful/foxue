[{
    "title": "佛说开觉自性般若波罗蜜多经 第一卷",
    "author": "沙门惟净 译",
    "html": "<div class=\"B1_text\"><p>佛说开觉<a href=\"/remen/zixing.html\" class=\"keylink\" target=\"_blank\">自性</a><a href=\"/remen/banruo.html\" class=\"keylink\" target=\"_blank\">般若</a>波罗蜜多经 第一卷</p><p>译经<a href=\"/remen/sanzang.html\" class=\"keylink\" target=\"_blank\">三藏</a>朝散大夫试鸿胪卿光梵大师赐紫<a href=\"/remen/shamen.html\" class=\"keylink\" target=\"_blank\">沙门</a>臣惟净等奉诏译</p><p>如是我闻。一时<a href=\"/remen/shizun.html\" class=\"keylink\" target=\"_blank\">世尊</a>在王舍城鹫峰山中。与大苾刍众并菩萨摩诃萨众俱。是时佛告尊者须<a href=\"/remen/puti.html\" class=\"keylink\" target=\"_blank\">菩提</a>言。须菩提。色无性假性实性。受想行识无性假性实性。须菩提。如是乃至眼色眼识。耳声耳识。鼻香鼻识。舌味舌识。身触身识。意法<a href=\"/remen/yishi.html\" class=\"keylink\" target=\"_blank\">意识</a>。无性假性实性</p><p>复次须菩提。色于如是三性中转愚。是所行当知是为菩萨正行。如是<a href=\"/remen/xingzhe.html\" class=\"keylink\" target=\"_blank\">行者</a>。是菩萨速疾<a href=\"/remen/zhengde.html\" class=\"keylink\" target=\"_blank\">证得</a>阿耨多罗三藐三菩提果</p><p>须菩提。受想行识亦复如是。若菩萨摩诃萨于诸识中解<a href=\"/remen/wuxiang.html\" class=\"keylink\" target=\"_blank\">无相</a>法。苦自止息诸相寂静。如是所行。当知是为菩萨正行。如是行者。是菩萨速疾证得阿耨多罗三藐三菩提果</p><p>尔时世尊重说颂曰</p><p>若解无相法诸苦自止息</p><p>众相皆寂静是菩萨所行</p><p>复次须菩提。于诸色中闇之与明平等依止菩萨若能如实了知。解入此者诸法亦然。是菩萨速疾证得阿耨多罗三藐三菩提果</p><p>须菩提受想行识亦复如是。于诸识中闇之与明平等依止。菩萨若能如实了知。解入此者诸法亦然。是菩萨速疾证得阿耨多罗三藐三菩提果</p><p>尔时世尊重说颂曰</p><p>若法闇与明平等性如是</p><p>依止及解入知已得菩提</p><p>复次须菩提。若菩萨摩诃萨于诸色须菩提。受想行识于三性转。若有智者如实了知。即于识中不生取着。亦不现转其心开明。由彼于识不生取着心开明已。即于大乘法中而能出离何况声闻缘觉乘中。又由如是不生取着心开明故。不于长时在彼<a href=\"/remen/diyu.html\" class=\"keylink\" target=\"_blank\">地狱</a>畜生饿鬼人天诸趣受<a href=\"/remen/shengsi.html\" class=\"keylink\" target=\"_blank\">生死</a>苦</p><p>复次须菩提。色为生邪为灭邪。若谓色有生。彼色即无生。若谓色无生。彼色即是无生自性。若复菩萨如实了知彼色即是无生自性。是故于色无生可有</p><p>须菩提。受想行识亦复如是。识为生邪为灭邪。若谓识有生。彼识即无生。若谓识无生。彼识即是无生自性。若复菩萨如实了知彼识即是无生自性。是故于识无生可有</p><p>复次须菩提。若有人言。色是我是我所。作此说者。我说彼是外中之外。愚夫异生邪见分位</p><p>须菩提。若有人言。受想行识是我是我所。作此说者。我说彼是外中之外。愚夫异生邪见分位</p><p>复次须菩提。若有人言。色是先世因所成作。或大<a href=\"/remen/zizai.html\" class=\"keylink\" target=\"_blank\">自在</a>天所化因作。或无<a href=\"/remen/yinyuan1.html\" class=\"keylink\" target=\"_blank\">因缘</a>。作此说者。我说彼是外中之外。愚夫异生邪见分位</p><p>须菩提。若有人言。受想行识是先世因所成作。或大自在天所化因作。或无因缘。作此说者。我说彼是外中之外。愚夫异生邪见分位</p><p>复次须菩提。若有人言。色以色像为相。受以领纳为相。想以遍知为相。行以造作为相。识以了别为相。作此说者。我说彼是外中之外。愚夫异生邪见分位</p><p>复次须菩提。若有人言。苦不寂静。若彼色灭此乐寂静。作此说者我说彼是外中之外。愚夫异生邪见分位</p><p>须菩提。若有人言。受想行识。亦复如是。苦不寂静若彼识灭。此乐寂静。作此说者我说彼是外中之外。愚夫异生邪见分位</p><p>复次须菩提。若有人言。彼色是无。受想行识亦悉是无。作此说者。我说彼是外中之外。愚夫异生邪见分位</p><p>复次须菩提若有人言。如佛所说。色无自性不生不灭。本来寂静自性<a href=\"/remen/niepan.html\" class=\"keylink\" target=\"_blank\">涅槃</a>。作是说者。彼于一切法即无和合亦无乐欲。随其言说作是知解。我说彼是外中之外。愚夫异生邪见分位</p><p>须菩提。若有人言。受想行识亦复如是。如佛所说。皆无自性不生不灭。本来寂静自性涅槃。作是说者。彼于一切法即无和合亦无乐欲。随其言说作是知解。我说彼是外中之外。愚夫异生邪见分位</p><p>复次须菩提。若复有人计色为有。取着于色有所生起。随言说转。又复计色为有。即于彼色杂染依止。有相随转。又复计色为有。即于彼色修习净法。成立随转</p><p>须菩提。受想行识亦复如是。若复有人计识为有。取着于识有所生起。随言说转。又复计识为有。即于彼识杂染依止。有相随转。又复计识为有。即于彼识修习净法。成立随转</p><p>复次须菩提。若诸菩萨计色为有。于彼色中有断有知。于大乐行言说成办。随有所转。又诸菩萨计色为有。于彼色中有断有知。表示成办随有所转。又诸菩萨计色为有。于彼色中以能了知白法具足。谓于诸法得自在已。于大乐行而能随转</p><p>须菩提。受想行识亦复如是。若诸菩萨计受想行识为有。于彼识中有断有知。于大乐行言说成办。随有所转。又诸菩萨计识为有。于彼识中有断有知。表示成办随有所转。又诸菩萨计识为有。于彼识中以能了知白法具足。谓于诸法得自在已。于大乐行而能随转</p><p>复次须菩提。若复有人于色中色所有分量。于苦中苦所有分量。不能如实平等观者。即于色中我有所得若于色中我有所得。即于色中我见有所得。若于色中我见有所得。即于色中<a href=\"/remen/zhongsheng.html\" class=\"keylink\" target=\"_blank\">众生</a>见有所得。若于色中众生见有所得。即于色中彼众生见而无所得。若于色中彼众生见无所得时。即彼众生亦无所得。若或于法有所得相可成立者。即有所得相而有依止。是故于彼声闻缘觉乘中不能出离。何况大乘</p><p>须菩提。受想行识亦复如是。若复有人于识中识所有分量。于苦中苦所有分量。不能如实平等观者。即于识中我有所得若。于识中我有所得。即于识中我见有所得。若于识中我见有所得。即于识中众生见有所得。若于识中众生见有所得。即于识中彼众生见而无所得。若于识中彼众生见无所得时。即彼众生亦无所得。若或于法有所得相可成立者。即有所得相而有依止。是故于彼声闻缘觉乘中不能出离。何况大乘</p><p>复次须菩提。若复有人于色中色所有分量。于苦中苦所有分量。而能如实平等观者。即于色中我无所得。若于色中我无所得。即于色中我见无所得。若于色中我见无所得。即于色中众生见无所得。若于色中众生见无所得。即于色中彼众生见而有所得。若于色中彼众生见有所得时。即彼众生亦有所得。若或于法有所得相可成立者。即有所得相而有依止。是故于彼声闻缘觉乘中不能出离。何况大乘</p><p>须菩提。受想行识亦复如是。若复有人于识中识所有分量。于苦中苦所有分量。而能如实平等观者。即于识中我无所得。若于识中我无所得。即于识中我见无所得。若于识中我见无所得。即于识中众生见无所得。若于识中众生见无所得即于识中彼众生见而有所得。若于识中彼众生见有所得时。即彼众生亦有所得。若或于法有所得相可成立者。即有所得相而有依止。是故于彼声闻缘觉乘中不能出离。何况大乘</p><p>复次须菩提。若人于色中不能如实平等观察。不实分别分量及疑动分量故。即于色中色而有所得。若于色中色有所得时。即于色中色见有所得。若于色中色见有所得。即于色中众生有所得。若于色中众生有所得。即于色中一切有所得。若一切有所得时。即一切无所得。若或于法有所得相可成立者。即有所得相而有依止。是故于彼声闻缘觉乘中不能出离。何况大乘</p><p>须菩提。若人于受想行识中。不能如实平等观察。不实分别分量及疑动分量故。即于识中识而有所得。若识中识有所得。即识中识见有所得。若识中识见有所得。即识中众生有所得。若识中众生有所得。即识中一切有所得。若识中一切有所得时。即一切无所得。若或于法有所得相可成立者。即有所得相而有依止。是故于彼声闻缘觉乘中不能出离。何况大乘</p></div>"
},{
    "title": "佛说开觉自性般若波罗蜜多经 第二卷",
    "author": "沙门惟净 译",
    "html": "<div class=\"B1_text\"><p>佛说开觉<a href=\"/remen/zixing.html\" class=\"keylink\" target=\"_blank\">自性</a><a href=\"/remen/banruo.html\" class=\"keylink\" target=\"_blank\">般若</a>波罗蜜多经 第二卷</p><p>译经<a href=\"/remen/sanzang.html\" class=\"keylink\" target=\"_blank\">三藏</a>朝散大夫试鸿胪卿光梵大师赐紫<a href=\"/remen/shamen.html\" class=\"keylink\" target=\"_blank\">沙门</a>臣惟净等奉诏译</p><p>复次须<a href=\"/remen/puti.html\" class=\"keylink\" target=\"_blank\">菩提</a>。若人于色中所有不实分别分量及疑动分量。而能如实平等观者。即于色中色而无所得。若于色中色无所得时。即于色中色见无所得。若于色中色见无所得。即于色中<a href=\"/remen/zhongsheng.html\" class=\"keylink\" target=\"_blank\">众生</a>无所得。若于色中众生无所得。即于色中一切无所得。若于色中一切无所得时。即一切有所得。若或于法有所得相可成立者。即有所得相而有依止。是故于彼大乘法中不能出离。何况声闻缘觉乘中。须菩提。若人于受想行识中所有不实分别分量及疑动分量。而能如实平等观者。即识中识而无所得。若识中识无所得时。即识中识见无所得。若识中识见无所得。即识中众生无所得。若识中众生无所得。即识中一切无所得。若识中一切无所得时。即一切有所得若或于法有所得。相可成立者。即有所得相而有依止。是故于彼大乘法中不能出离。何况声闻缘觉乘中</p><p>复次须菩提。若菩萨于诸色中随其言说。即生取著作用而行。如是<a href=\"/remen/xingzhe.html\" class=\"keylink\" target=\"_blank\">行者</a>是行有身见亦复行于有爱。若或离有寻求而有所行。是于色中不了知相。须菩提。受想行识亦复如是。若菩萨于诸识中随其言说。即生取著作用而行。如是行者是行有身见。亦复行于有爱。若或离有寻求而有所行。是于识中不了知相</p><p>复次须菩提。若菩萨于诸色中随其言说。不生取着不作用而行。是不行有身见。亦复不行有爱。离有寻求亦无所行。是于色中善了知相</p><p>须菩提。受想行识亦复如是。若菩萨于诸识中随其言说。不生取着不作用而行。是不行有身见。亦复不行有爱。离有寻求亦无所行。是于识中善了知相</p><p>复次须菩提。若菩萨摩诃萨于诸色中能具三种心种子缘而摄受者。是为净法。何等为三。一信解心种子。二厌离心种子。三不坏心种子</p><p>须菩提。受想行识亦复如是。若菩萨摩诃萨于诸识中能具三种心种子缘而摄受者。是为净法。何等为三。一信解心种子。二厌离心种子。三不坏心种子</p><p>复次须菩提。菩萨摩诃萨于诸色中应当发起三种之心。何等为三。一无取着心。二无和合心。三清净心。是故须菩提。菩萨摩诃萨。于彼色中若心有生。若心无生。大生平等生。悉应如实平等观察。由能如是平等观故。是菩萨速疾<a href=\"/remen/zhengde.html\" class=\"keylink\" target=\"_blank\">证得</a>阿耨多罗三藐三菩提果</p><p>须菩提。受想行识亦复如是。菩萨摩诃萨。于诸识中应当发起三种之心。何等为三。一无取着心。二无和合心。三清净心。是故须菩提。菩萨摩诃萨于彼识中。若心有生若心无生。大生平等生。悉应如实平等观察。由能如是平等观故。是菩萨速疾证得阿耨多罗三藐三菩提果</p><p>复次须菩提。若菩萨摩诃萨。于诸色中见有见无者。当知是菩萨不实知解。须菩提。受想行识亦复如是。若菩萨摩诃萨。于诸识中见有见无者。当知是菩萨不实知解</p><p>复次须菩提。若菩萨摩诃萨起心欲住平等界中。彼心于色求<a href=\"/remen/jietuo.html\" class=\"keylink\" target=\"_blank\">解脱</a>时。即于色中其心动转。有动遍动。由如是故。当知此菩萨难得解脱</p><p>须菩提。受想行识亦复如是。若菩萨摩诃萨起心欲住平等界中。彼心于识求解脱时。即于识中其心动转。有动遍动。由如是故。当知此菩萨难得解脱</p><p>复次须菩提。若菩萨摩诃萨起心欲住平等界中。彼心于色求解脱时。若于色中心无系着无不系着。由如是故。当知此菩萨善得解脱</p><p>须菩提。受想行识亦复如是。若菩萨摩诃萨起心欲住平等界中。彼心于识求解脱时。若于识中心无系着无不系着。由如是故。当知此菩萨善得解脱</p><p>复次须菩提。若菩萨摩诃萨于诸色中解<a href=\"/remen/wuxiang.html\" class=\"keylink\" target=\"_blank\">无相</a>法。苦自止息诸相寂静。如夫异生不能如实了知色故。即于色中而生取着现转覆蔽。由彼于色生取着心现覆蔽已。即于声闻缘觉乘中不能出离。何况大乘。又由如是取着覆蔽因故。长时在于<a href=\"/remen/diyu.html\" class=\"keylink\" target=\"_blank\">地狱</a>畜生饿鬼人天诸趣。受<a href=\"/remen/shengsi.html\" class=\"keylink\" target=\"_blank\">生死</a>苦轮转无尽</p><p>须菩提。受想行识亦复如是。乃至眼色眼识。耳声耳识。鼻香鼻识。舌味舌识。身触身识。意法<a href=\"/remen/yishi.html\" class=\"keylink\" target=\"_blank\">意识</a>。亦悉无性假性实性。须菩提。如是意识于三性转。愚夫异生不能如实了知识故。于识等中而生取着现转覆蔽。由彼于识生取着心现覆蔽已。即于声闻缘觉乘中不能出离。何况大乘。又由如是取着覆蔽因故。长时在于地狱畜生饿鬼人天诸趣。受生死苦轮转无尽</p><p>复次须菩提。如是色于三性中转。若有智者如实了知。即于色中不生取着。亦不现转其心开明。由彼于色不生取着心开明已。即于大乘法中而能出离。何况声闻缘觉乘中。又由如是不生取着心开明故。不于长时在彼地狱畜生饿鬼人天诸趣受生死苦。中推求于色无所得时。色即一切都无照发。色无照已。即于色法平等性中如实了知。是菩萨速疾证得阿耨多罗三藐三菩提果</p><p>须菩提。受想行识亦复如是。若菩萨摩诃萨于诸识中推求于识无所得时。识即一切都无照发。识无照已。即于识法平等性中如实了知。是菩萨速疾证得阿耨多罗三藐三菩提果</p><p>尔时<a href=\"/remen/shizun.html\" class=\"keylink\" target=\"_blank\">世尊</a>重说颂曰</p><p>推求无异法物境无照心</p><p>智了于法性此即得菩提</p><p>复次须菩提。菩萨摩诃萨若于色中善解无性法者。即于色中色修作具足。而于<a href=\"/remen/sejie.html\" class=\"keylink\" target=\"_blank\">色界</a>亦无所动。是菩萨速疾证得阿耨多罗三藐三菩提果</p><p>须菩提。受想行识亦复如是。菩萨摩诃萨若于识中善解无性法者。即于识中识修作具足。而于法界亦无所动。是菩萨速疾证得阿耨多罗三藐三菩提果</p><p>尔时世尊重说颂曰</p><p>智善解无性修作悉具足</p><p>亦不动法界即得一切智</p><p>复次须菩提。色中无义无句义大义。菩萨摩诃萨若能如实正了知者。是菩萨速疾证得阿耨多罗三藐三菩提果</p><p>须菩提。受想行识亦复如是。识中无义无句义大义。菩萨摩诃萨若能如实正了知者。是菩萨速疾证得阿耨多罗三藐三菩提果</p><p>尔时世尊重说颂曰</p><p>无义无句义大义亦复然</p><p>菩萨善了知速得菩提果</p><p>复次须菩提。菩萨摩诃萨于诸色中应当了知五种贪法。知已舍离。何等为五。一寻求贪。二遍寻求贪。三分别贪。四贪。五大贪</p><p>须菩提。受想行识亦复如是。菩萨摩诃萨于诸识中应当了知五种贪法。知已舍离。何等为五。一寻求贪。二遍寻求贪。三分别贪。四贪。五大贪</p><p>须菩提。菩萨摩诃萨于诸色中若能舍离此五贪已。即于诸色自性无所得。若色自性无所得时。即色中色亦无所得。若色中色无所得时。即色中色而有所得。若色中色有所得者。即彼色中色而无所得。由如是故。于诸色中若有所得若无所得。诸种类色而悉超越。即能出离成就阿耨多罗三藐三菩提果</p><p>须菩提。受想行识亦复如是。菩萨摩诃萨于诸识中若能舍离此五贪已。即于诸识自性无所得。若识自性无所得时。即识中识亦无所得。若识中识无所得时。即识中识而有所得。若识中识有所得者。即彼识中识而无所得。由如是故。于诸识中若有所得若无所得。诸种类识而悉超越。即能出离成就阿耨多罗三藐三菩提果</p><p>复次须菩提。菩萨摩诃萨于诸色中应当了知五种嗔法。知已舍离。何等为五。一寻伺嗔。二遍寻伺嗔。三分别伺嗔。四嗔。五大嗔</p><p>须菩提。受想行识亦复如是。菩萨摩诃萨于诸识中应当了知五种嗔法。知已舍离。何等为五。一寻伺嗔。二遍寻伺嗔。三分别伺嗔。四嗔。五大嗔</p><p>须菩提。菩萨摩诃萨于诸色中若能舍离此五嗔已。即于诸色自性无所得。若色自性无所得时。即色中色亦无所得。若色中色无所得时。即色中色而有所得。若色中色有所得者。即彼色中色而无所得。由如是故。于诸色中若有所得若无所得。诸种类色而悉超越。即能出离。成就阿耨多罗三藐三菩提果</p><p>须菩提。受想行识亦复如是。菩萨摩诃萨于诸识中若能舍离此五嗔已。即于诸识自性无所得。若识自性无所得时。即识中识亦无所得。若识中识无所得时。即识中识而有所得。若识中识有所得者。即彼识中识而无所得。由如是故。于诸识中若有所得若无所得诸种类识而悉超越。即能出离成就阿耨多罗三藐三菩提果</p><p>复次须菩提。菩萨摩诃萨于诸色中应当了知五种痴法。知已舍离。何等为五。一动乱痴。二动乱相痴。三无动乱相痴。四痴。五大痴</p><p>须菩提。受想行识亦复如是。菩萨摩诃萨于诸识中应当了知五种痴法。知已舍离。何等为五。一动乱痴。二动乱相痴。三无动乱相痴。四痴。五大痴</p><p>须菩提。菩萨摩诃萨于诸色中若能舍离此五痴已。即于诸色自性无所得。若色自性无所得时。即色中色亦无所得。若色中色无所得时。即色中色而有所得。若色中色有所得者。即彼色中色而无所得。由如是故。于诸色中若有所得若无所得。诸种类色而悉超越。即能出离成就阿耨多罗三藐三菩提果</p><p>须菩提。受想行识亦复如是。菩萨摩诃萨于诸识中若能舍离此五痴已。即于诸识自性无所得。若识自性无所得时。即识中识亦无所得。若识中识无所得时。即识中识而有所得。若识中识有所得者。即彼识中识而无所得。由如是故。于诸识中若有所得若无所得。诸种类识而悉超越。即能出离成就阿耨多罗三藐三菩提果</p><p>复次须菩提。菩萨摩诃萨于诸色中应当了知五种慢法。知已舍离。何等为五。一多闻慢。二高胜慢。三增上慢。四慢。五大慢</p><p>须菩提。受想行识亦复如是。菩萨摩诃萨于诸识中应当了知五种慢法。知已舍离。何等为五。一多闻慢。二高胜慢。三增上慢。四慢。五大慢</p><p>须菩提。菩萨摩诃萨于诸色中若能舍离此五慢已。即于诸色自性无所得。若色自性无所得时。即色中色亦无所得。若色中色无所得时。即色中色而有所得。若色中色有所得者。即彼色中色而无所得。由如是故。于诸色中若有所得若无所得。诸种类色而悉超越。即能出离成就阿耨多罗三藐三菩提果</p><p>须菩提。受想行识亦复如是。菩萨摩诃萨于诸识中若能舍离此五慢已。即于诸识自性无所得。若识自性无所得时。即识中识亦无所得。若识中识无所得时。即识中识而有所得。若识中识有所得者。即彼识中识而无所得。由如是故。于诸识中若有所得若无所得。诸种类识而悉超越。即能出离成就阿耨多罗三藐三菩提果</p></div>"
},{
    "title": "佛说开觉自性般若波罗蜜多经 第三卷",
    "author": "沙门惟净 译",
    "html": "<div class=\"B1_text\"><p>佛说开觉<a href=\"/remen/zixing.html\" class=\"keylink\" target=\"_blank\">自性</a><a href=\"/remen/banruo.html\" class=\"keylink\" target=\"_blank\">般若</a>波罗蜜多经 第三卷</p><p>西天译经<a href=\"/remen/sanzang.html\" class=\"keylink\" target=\"_blank\">三藏</a>朝散大夫试光禄卿传梵大师赐紫<a href=\"/remen/shamen.html\" class=\"keylink\" target=\"_blank\">沙门</a>臣法护等奉诏译</p><p>复次须<a href=\"/remen/puti.html\" class=\"keylink\" target=\"_blank\">菩提</a>。菩萨摩诃萨于色法中应当了知五种见法。知已舍离。何等为五。一自性颠倒见。二有见。三诬谤见。四见。五大见。须菩提。受想行识亦复如是。菩萨摩诃萨于识法中应当了知五种见法。知已舍离。何等为五。一自性颠倒见。二有见。三诬谤见。四见。五大见。须菩提。菩萨摩诃萨于色法中若能舍离此五见已。即于诸色自性无所得。若色自性无所得时。即色中色亦无所得。若色中色无所得时。即色中色而有所得。若色中色有所得者。即彼色中色而无所得。由如是故。于诸色中若有所得。若无所得诸种类色而悉超越。即能出离成就阿耨多罗三藐三菩提果。须菩提。受想行识亦复如是。菩萨摩诃萨于识法中若能舍离此五见已。即于诸识自性无所得。若识自性无所得时。即识中识亦无所得。若识中识无所得时。即识中识而有所得。若识中识有所得者。即彼识中识而无所得。由如是故。于诸识中若有所得若无所得。诸种类识而悉超越。即能出离成就阿耨多罗三藐三菩提果</p><p>复次须菩提。菩萨摩诃萨于色法中应当了知五种疑法。知已舍离。何等为五。一法疑。二诸趣苦疑三佛菩萨法寂静疑。四疑五大疑。须菩提。受想行识亦复如是。菩萨摩诃萨于识法中应当了知五种疑法。知已舍离。何等为五。一法疑。二诸趣苦疑。三佛菩萨法寂静疑。四疑。五大疑。须菩提。菩萨摩诃萨于色法中若能舍离此五疑已。即于诸色自性无所得。若色自性无所得时。即色中色亦无所得。若色中色无所得时。即色中色而有所得。若色中色有所得者。即彼色中色而无所得。由如是故。于诸色中若有所得若无所得。诸种类色而悉超越。即能出离成就阿耨多罗三藐三菩提果。须菩提。受想行识亦复如是。菩萨摩诃萨于识法中若能舍离此五疑已。即于诸识自性无所得。若识自性无所得时。即识中识亦无所得。若识中识无所得时。即识中识而有所得。若识中识有所得者。即彼识中识而无所得。由如是故。于诸识中若有所得若无所得。诸种类识而悉超越。即能出离成就阿耨多罗三藐三菩提果</p><p>复次须菩提。菩萨摩诃萨于色法中若有所求。或于色中有所<a href=\"/remen/shuofa.html\" class=\"keylink\" target=\"_blank\">说法</a>。或于色中清净身语意业。乃于彼色如言所说如所称赞。以如是求故。如是说法故。如是清净身语意业故。而是菩萨摩诃萨于彼色中返求于苦。当知是菩萨摩诃萨不正说法。不能清净身语意业。须菩提。若菩萨摩诃萨虽求于色。色中说法。色中清净身语意业。而于色中不如言如说。不如所称赞。以不如是求故。不如是说法故。不如是清净身语意业故。菩萨摩诃萨能于色中如是求者。当知是菩萨摩诃萨能正说法。能于色中清净身语意业。须菩提。受想行识亦复如是。菩萨摩诃萨于识法中若有所求。或于识中有所说法。或于识中清净身语意业。乃于彼识如言如说如所称赞。以如是求故。如是说法故。如是清净身语意业故。而是菩萨摩诃萨于彼识中返求于苦。当知是菩萨摩诃萨不正说法。不能清净身语意业。须菩提。若菩萨摩诃萨虽求于识。识中说法。识中清净身语意业。而于识中不如言如说。不如所称赞。以不如是求故。不如是说法故。不如是清净身语意业故。菩萨摩诃萨若于识中如是求者。当知是菩萨摩诃萨能正说法。能于识中清净身语意业</p><p>复次须菩提。若菩萨摩诃萨起心欲住平等界中。于彼色法起信解时。即二中二而有所得。谓所信解色及能信解色。是菩萨摩诃萨乃于色中随所信解说能信解。随能信解说所信解。当知是菩萨摩诃萨于诸色中不正说法。何以故。须菩提。以所信解色与能信解色无有异相。须菩提。若于色中能所信解有异相者。即一切<a href=\"/remen/zhongsheng.html\" class=\"keylink\" target=\"_blank\">众生</a>种种信解。平等法中有差别相可见可得。即非梦等无所缘信解可得。由是愚夫异生。于诸色中而起实见。不与无分别信解如理相应。须菩提。若于色中无所信解转者。是故一切众生种种信解而悉平等。于所信解中无差别相可见可得。即如梦等无所缘信解而有所得。由是愚夫异生。于诸色中不起实见。即与无分别信解如理相应。是故应知能信解色与所信解色无有异相。诸菩萨摩诃萨当如是见。如是见者即无异相可见。乃于色中随能信解所起。即是所信解。此中所说是义明显。若菩萨摩诃萨如是观者。诸有所说是为正说。由如是故。当知色中能所信解二法和合。离能无所非不有故。诸菩萨摩诃萨先于能信解色想如实而观。次复于二色想亦如实观。如是观已即于一切色悉无所得。若一切色无所得时。即色中动乱而有所得。若色中动乱有所得时。即色动乱相而有所得。若色动乱相有所得时。即色动乱法有所合集。色动乱法有所集故。即彼色中无动乱平等法而有所集。诸菩萨摩诃萨若于如是如前所说色中。所有动乱及无动乱法。不合集者。即于色中无彼动乱法及无动乱平等法而为依止。即当修集一切<a href=\"/remen/fofa.html\" class=\"keylink\" target=\"_blank\">佛法</a>。成熟有情严净佛土。速疾成就阿耨多罗三藐三菩提果。诸菩萨摩诃萨于诸色中若能如是善开觉时。诸有所说是为正说。须菩提。受想行识亦复如是。若菩萨摩诃萨起心欲住平等界中。于彼识法起信解时。即二中二而有所得。谓所信解识及能信解识。是菩萨摩诃萨乃于识中随所信解说能信解。随能信解说所信解。当知是菩萨摩诃萨于诸识中不正说法。何以故。须菩提。以所信解识与能信解识无有异相。须菩提。若于识中能所信解有异相者。即一切众生种种信解。平等法中有差别相可见可得。即非梦等无所缘信解可得。由是愚夫异生。于诸识中而起实见。不与无分别信解如理相应。须菩提。若于识中无所信解转者。是故一切众生种种信解而悉平等。于所信解中无差别相可见可得。即如梦中无所缘信解而有所得。由是愚夫异生。于诸识中不起实见。即与无分别信解如理相应。是故应知能信解识与所信解识无有异相。诸菩萨摩诃萨当如是见。如是见者即无异相可见。乃于识中随能信解所起。即是所信解。此中所说是义明显。若菩萨摩诃萨如是观者。诸有所说是为正说。由如是故。当知识中能所信解二法和合。离能无所非不有故。诸菩萨摩诃萨先于能信解识想如实而观。次复于二识想亦如实观。如是观已。即于一切识悉无所得。若一切识无所得时。即识中动乱而有所得。若识中动乱有所得时。即识动乱相而有所得。若识动乱相有所得时。即识动乱法有所合集。识动乱法有所集故。即彼识中无动乱。平等法而有所集。诸菩萨摩诃萨若于如是如前所说识中。所有动乱及无动乱法。不合集者。即于识中无彼动乱法及无动乱。平等法而为依止。即当修集一切佛法。成熟有情严净佛土。速疾成就阿耨多罗三藐三菩提果。诸菩萨摩诃萨于诸识中若能如是善开觉时。诸有所说是为正说</p><p>复次须菩提。菩萨摩诃萨于色法中应当了知有五种相。<a href=\"/remen/xiuxing.html\" class=\"keylink\" target=\"_blank\">修行</a>慈法。何等为五。一摄受<a href=\"/remen/zhengfa.html\" class=\"keylink\" target=\"_blank\">正法</a>慈。二摄受<a href=\"/remen/shijian.html\" class=\"keylink\" target=\"_blank\">世间</a>诸乐慈。三摄受出世胜妙乐慈。四慈。五大慈。须菩提。受想行识亦复如是。菩萨摩诃萨于识法中应当了知有五种相修行慈法。何等为五。一摄受正法慈。二摄受世间诸乐慈。三摄受出世胜妙乐慈。四慈。五大慈</p><p>复次须菩提。菩萨摩诃萨于色法中应当了知有五种相修行悲法。何等为五。一无取着悲。二和合悲。三离散悲。四悲。五大悲。须菩提。受想行识亦复如是。菩萨摩诃萨于识法中应当了知有五种相修行悲法。何等为五。一无取着悲。二和合悲。三离散悲。四悲。五大悲</p><p>复次须菩提。菩萨摩诃萨于色法中应当了知有五种相修行喜法。何等为五。一正法清净不坏<a href=\"/remen/suixi.html\" class=\"keylink\" target=\"_blank\">随喜</a>摄受喜。二世间诸乐不坏随喜摄受喜。三出世妙乐不坏随喜摄受喜。四喜。五大喜。须菩提。受想行识亦复如是。菩萨摩诃萨于识法中应当了知有五种相修行喜法。何等为五。一正法清净不坏随喜摄受喜。二世间诸乐不坏随喜摄受喜。三出世妙乐不坏随喜摄受喜。四喜。五大喜</p><p>复次须菩提。菩萨摩诃萨于色法中应当了知有五种相修行舍法。何等为五。一蠲除诸不<a href=\"/remen/zhengjian.html\" class=\"keylink\" target=\"_blank\">正见</a>及诸杂染舍。二远离一切过失蠲除诸杂染舍。三摄聚一切<a href=\"/remen/gongde.html\" class=\"keylink\" target=\"_blank\">功德</a>蠲除诸杂染舍。四舍。五大舍。须菩提。受想行识亦复如是。菩萨摩诃萨于识法中应当了知有五种相修行舍法。何等为五。一蠲除诸不正见及诸杂染舍。二远离一切过失蠲除诸杂染舍。三摄聚一切功德蠲除诸杂染舍。四舍。五大舍</p><p>复次须菩提。菩萨摩诃萨于色法中应当了知有五种相。修行<a href=\"/remen/bushi.html\" class=\"keylink\" target=\"_blank\">布施</a>波罗蜜多。何等为五。一誓愿施。二财及<a href=\"/remen/wuwei.html\" class=\"keylink\" target=\"_blank\">无畏</a>施。三法施。四施。五大施。须菩提。受想行识亦复如是。菩萨摩诃萨于识法中应当了知有五种相。修行布施波罗蜜多。何等为五。一誓愿施。二财及无畏施。三法施。四施五大施</p><p>复次须菩提。菩萨摩诃萨于色法中应当了知有五种相。修行持戒波罗蜜多。何等为五。一<a href=\"/remen/154932.html\" class=\"keylink\" target=\"_blank\">饶益</a>有情戒。二定法戒。三无漏法戒。四戒。五大戒。须菩提。受想行识亦复如是。菩萨摩诃萨于识法中应当了知有五种相。修行持戒波罗蜜多。何等为五。一饶益有情戒。二定法戒。三无漏法戒。四戒。五大戒</p><p>复次须菩提。菩萨摩诃萨于色法中应当了知有五种相。修行忍辱波罗蜜多。何等为五。一耐怨害忍。二安受苦忍。三谛察法忍。四忍。五大忍。须菩提。受想行识亦复如是。菩萨摩诃萨于识法中应当了知有五种相。修行忍辱波罗蜜多。何等为五。一耐怨害忍。二安受苦忍。三谛察法忍。四忍。五大忍</p><p>复次须菩提。菩萨摩诃萨于色法中应当了知有五种相。修行<a href=\"/remen/jingjin.html\" class=\"keylink\" target=\"_blank\">精进</a>波罗蜜多。何等为五。一解说读诵思惟精进。二远离一切过失精进。三摄聚一切功德精进。四精进。五大精进。须菩提。受想行识亦复如是。菩萨摩诃萨于识法中应当了知有五种相。修行精进波罗蜜多。何等为五。一解说读诵思惟精进。二远离一切过失精进。三摄聚一切功德精进。四精进。五大精进</p><p>复次须菩提。菩萨摩诃萨于色法中应当了知有五种相。修行<a href=\"/remen/chanding.html\" class=\"keylink\" target=\"_blank\">禅定</a>波罗蜜多。何等为五。一善解不离文字定。二善离文字最初清净世间定。三出世间定。四定。五大定。须菩提。受想行识亦复如是。菩萨摩诃萨于识法中应当了知有五种相。修行禅定波罗蜜多。何等为五。一善解不离文字定。二善离文字最初清净世间定。三出世间定。四定。五大定</p><p>复次须菩提。菩萨摩诃萨于色法中应当了知有五种相。修行般若波罗蜜多。何等为五。一善解不离文字定所依止慧。二善离文字最初清净世间定所依止慧。三出世间定所依止慧。四慧。五大慧。须菩提。受想行识亦复如是。菩萨摩诃萨于识法中应当了知有五种相。修行般若波罗蜜多。何等为五。一善解不离文字定所依止慧。二善离文字最初清净世间定所依止慧。三出世间定所依止慧。四慧。五大慧</p></div>"
},{
    "title": "佛说开觉自性般若波罗蜜多经 第四卷",
    "author": "沙门惟净 译",
    "html": "<div class=\"B1_text\"><p>佛说开觉<a href=\"/remen/zixing.html\" class=\"keylink\" target=\"_blank\">自性</a><a href=\"/remen/banruo.html\" class=\"keylink\" target=\"_blank\">般若</a>波罗蜜多经 第四卷</p><p>西天译经<a href=\"/remen/sanzang.html\" class=\"keylink\" target=\"_blank\">三藏</a>朝散大夫试光禄卿传梵大师赐紫<a href=\"/remen/shamen.html\" class=\"keylink\" target=\"_blank\">沙门</a>臣法护等奉诏译</p><p>复次须<a href=\"/remen/puti.html\" class=\"keylink\" target=\"_blank\">菩提</a>。菩萨摩诃萨于色法中应当了知有五种相。亲近善知识。何等为五。一听受亲近。二承事作用学法亲近。三<a href=\"/remen/xiuxing.html\" class=\"keylink\" target=\"_blank\">修行</a>进向亲近。四亲近。五大亲近。须菩提。受想行识亦复如是。菩萨摩诃萨于识法中应当了知有五种相。亲近善知识。何等为五。一听受亲近。二承事作用学法亲近。三修行进向亲近。四亲近。五大亲近。如是亲近善知识时。菩萨摩诃萨以<a href=\"/remen/jietuo.html\" class=\"keylink\" target=\"_blank\">解脱</a>方便而为摄受。即能生多福。疾成阿耨多罗三藐三菩提果</p><p>复次须菩提。菩萨摩诃萨于色法中应当了知有五种相<a href=\"/remen/gongyang.html\" class=\"keylink\" target=\"_blank\">供养</a>如来。何等为五。一种种赞叹恭信供养。二以清净利养恭信供养。三修行进向供养。四供养。五大供养。须菩提。受想行识亦复如是。菩萨摩诃萨于识法中应当了知有五种相供养如来。何等为五。一种种赞叹恭信供养。二以清净利养恭信供养。三修行进向供养。四供养。五大供养。须菩提。菩萨摩诃萨若能如是供养如来如理相应者。即得无边世界诸佛菩萨共所称赞。亦得<a href=\"/remen/shijian.html\" class=\"keylink\" target=\"_blank\">世间</a><a href=\"/remen/tianren.html\" class=\"keylink\" target=\"_blank\">天人</a>阿修罗等利养供给。成熟无量无边<a href=\"/remen/zhongsheng.html\" class=\"keylink\" target=\"_blank\">众生</a>严净佛土。疾成阿耨多罗三藐三菩提果</p><p>复次须菩提。菩萨摩诃萨于色法中能与<a href=\"/remen/bushi.html\" class=\"keylink\" target=\"_blank\">布施</a>波罗蜜多如理相应者。若修有相施。亦速<a href=\"/remen/yuanman.html\" class=\"keylink\" target=\"_blank\">圆满</a>布施波罗蜜多。若修<a href=\"/remen/wuxiang.html\" class=\"keylink\" target=\"_blank\">无相</a>施。亦速圆满布施波罗蜜多。须菩提。云何是菩萨摩诃萨于色法中修有相施或无相施。须菩提。若菩萨摩诃萨于色法中修行布施求解脱时。有所解脱布施可得。有能解脱布施可得。如是修者。当知是菩萨摩诃萨于色法中修有相施。若菩萨摩诃萨于色法中修行布施求解脱时。无所解脱布施可得。无能解脱布施可得。何以故。谓色自性无所得故。本性无所得故。观诸如来亦无所得。本性无所得故。如是修者。当知是菩萨摩诃萨于色法中修无相施。须菩提。受想行识亦复如是。菩萨摩诃萨于识法中能与布施波罗蜜多如理相应者。若修有相施。亦速圆满布施波罗蜜多。若修无相施。亦速圆满布施波罗蜜多。须菩提。云何是菩萨摩诃萨于识法中修有相施或无相施。须菩提。若菩萨摩诃萨于识法中修行布施求解脱时。有所解脱布施可得。有能解脱布施可得。如是修者。当知是菩萨摩诃萨于识法中修有相施。若菩萨摩诃萨于识法中修行布施求解脱时。无所解脱布施可得。无能解脱布施可得。何以故。谓识自性无所得故。本性无所得故。观诸如来亦无所得。本性无所得故。如是修者。当知是菩萨摩诃萨于识法中修无相施</p><p>复次须菩提。菩萨摩诃萨于色法中能与持戒波罗蜜多如理相应者。若修有相持戒。亦速圆满持戒波罗蜜多。若修无相持戒。亦速圆满持戒波罗蜜多。须菩提。云何是菩萨摩诃萨于色法中修有相持戒或无相持戒。须菩提。若菩萨摩诃萨于色法中修行持戒求解脱时。有所解脱持戒可得。有能解脱持戒可得。如是修者。当知是菩萨摩诃萨于色法中修有相持戒。若菩萨摩诃萨于色法中修行持戒求解脱时。无所解脱持戒可得。无能解脱持戒可得。何以故。谓色自性无所得故。本性无所得故。观诸如来亦无所得。本性无所得故。如是修者。当知是菩萨摩诃萨于色法中修无相持戒。须菩提。受想行识亦复如是。菩萨摩诃萨于识法中能与持戒波罗蜜多如理相应者。若修有相持戒。亦速圆满持戒波罗蜜多。若修无相持戒。亦速圆满持戒波罗蜜多。须菩提。云何是菩萨摩诃萨于识法中修有相持戒或无相持戒。须菩提。若菩萨摩诃萨于识法中修行持戒求解脱时。有所解脱持戒可得。有能解脱持戒可得。如是修者。当知是菩萨摩诃萨于识法中修有相持戒。若菩萨摩诃萨于识法中修行持戒求解脱时。无所解脱持戒可得。无能解脱持戒可得。何以故。谓识自性无所得故。本性无所得故。观诸如来亦无所得。本性无所得故。如是修者。当知是菩萨摩诃萨于识法中修无相持戒</p><p>复次须菩提菩萨摩诃萨于色法中能与忍辱波罗蜜多如理相应者。若修有相忍辱。亦速圆满忍辱波罗蜜多。若修无相忍辱。亦速圆满忍辱波罗蜜多。须菩提。云何是菩萨摩诃萨于色法中修有相忍辱或无相忍辱。须菩提。若菩萨摩诃萨于色法中修行忍辱求解脱时。有所解脱忍辱可得。有能解脱忍辱可得。如是修者。当知是菩萨摩诃萨于色法中修有相忍辱。若菩萨摩诃萨于色法中修行忍辱求解脱时。无所解脱忍辱可得。无能解脱忍辱可得。何以故。谓色自性无所得故。本性无所得故。观诸如来亦无所得。本性无所得故。如是修者。当知是菩萨摩诃萨于色法中修无相忍辱。须菩提。受想行识亦复如是。菩萨摩诃萨于识法中能与忍辱波罗蜜多如理相应者。若修有相忍辱。亦速圆满忍辱波罗蜜多。若修无相忍辱。亦速圆满忍辱波罗蜜多。须菩提云何是菩萨摩诃萨于识法中修有相忍辱或无相忍辱。须菩提。若菩萨摩诃萨于识法中修行忍辱求解脱时。有所解脱忍辱可得。有能解脱忍辱可得。如是修者。当知是菩萨摩诃萨于识法中修有相忍辱。若菩萨摩诃萨于识法中修行忍辱求解脱时。无所解脱忍辱可得。无能解脱忍辱可得。何以故。谓识自性无所得故。本性无所得故。观诸如来亦无所得。本性无所得故。如是修者。当知是菩萨摩诃萨于识法中修无相忍辱</p><p>复次须菩提。菩萨摩诃萨于色法中。能与<a href=\"/remen/jingjin.html\" class=\"keylink\" target=\"_blank\">精进</a>波罗蜜多如理相应者。若修有相精进。亦速圆满精进波罗蜜多。若修无相精进。亦速圆满精进波罗蜜多。须菩提。云何是菩萨摩诃萨于色法中修有相精进或无相精进。须菩提。若菩萨摩诃萨于色法中修行精进求解脱时。有所解脱精进可得。有能解脱精进可得。如是修者。当知是菩萨摩诃萨于色法中修有相精进。若菩萨摩诃萨于色法中。修行精进求解脱时。无所解脱精进可得。无能解脱精进可得。何以故。谓色自性无所得故。本性无所得故。观诸如来亦无所得。本性无所得故。如是修者。当知是菩萨摩诃萨于色法中修无相精进。须菩提。受想行识亦复如是。菩萨摩诃萨于识法中能与精进波罗蜜多如理相应者。若修有相精进。亦速圆满精进波罗蜜多。若修无相精进。亦速圆满精进波罗蜜多。须菩提。云何是菩萨摩诃萨于识法中修有相精进或无相精进。须菩提。若菩萨摩诃萨。于识法中修行精进求解脱时。有所解脱精进可得。有能解脱精进可得。如是修者。当知是菩萨摩诃萨于识法中修有相精进。若菩萨摩诃萨于识法中修行精进求解脱时。无所解脱精进可得。无能解脱精进可得。何以故。谓识自性无所得故。本性无所得故。观诸如来亦无所得。本性无所得故。如是修者。当知是菩萨摩诃萨于识法中修无相精进</p><p>复次须菩提。菩萨摩诃萨于色法中能与<a href=\"/remen/chanding.html\" class=\"keylink\" target=\"_blank\">禅定</a>波罗蜜多如理相应者。若修有相禅定。亦速圆满禅定波罗蜜多。若修无相禅定。亦速圆满禅定波罗蜜多。须菩提。云何是菩萨摩诃萨于色法中修有相禅定或无相禅定。须菩提。若菩萨摩诃萨于色法中修行禅定求解脱时。有所解脱禅定可得。有能解脱禅定可得。如是修者。当知是菩萨摩诃萨于色法中修有相禅定。若菩萨摩诃萨于色法中修行禅定求解脱时。无所解脱禅定可得。无能解脱禅定可得。何以故。谓色自性无所得故。本性无所得故。观诸如来亦无所得。本性无所得故。如是修者。当知是菩萨摩诃萨于色法中修无相禅定。须菩提。受想行识亦复如是。菩萨摩诃萨于识法中。能与禅定波罗蜜多如理相应者。若修有相禅定。亦速圆满禅定波罗蜜多。若修无相禅定。亦速圆满禅定波罗蜜多。须菩提。云何是菩萨摩诃萨于识法中。修有相禅定或无相禅定。须菩提。若菩萨摩诃萨于识法中修行禅定求解脱时。有所解脱禅定可得。有能解脱禅定可得。如是修者。当知是菩萨摩诃萨于识法中修有相禅定。若菩萨摩诃萨于识法中修行禅定求解脱时。无所解脱禅定可得。无能解脱禅定可得。何以故。谓识自性无所得故。本性无所得故。观诸如来亦无所得。本性无所得故。如是修者。当知是菩萨摩诃萨于识法中修无相禅定</p><p>复次须菩提。菩萨摩诃萨于色法中能与般若波罗蜜多如理相应者。若修有相般若。亦速圆满般若波罗蜜多。若修无相般若。亦速圆满般若波罗蜜多。须菩提。云何是菩萨摩诃萨于色法中修有相般若或无相般若。须菩提。若菩萨摩诃萨于色法中修行般若求解脱时。有所解脱般若可得。有能解脱般若可得。如是修者。当知是菩萨摩诃萨于色法中修有相般若。若菩萨摩诃萨于色法中修行般若求解脱时。无所解脱般若可得。无能解脱般若可得。何以故。谓色自性无所得故。本性无所得故。观诸如来亦无所得。本性无所得故。如是修者。当知是菩萨摩诃萨于色法中修无相般若。须菩提。受想行识亦复如是。菩萨摩诃萨于识法中能与般若波罗蜜多如理相应者。若修有相般若。亦速圆满般若波罗蜜多。若修无相般若。亦速圆满般若波罗蜜多。须菩提。云何是菩萨摩诃萨于识法中修有相般若或无相般若。须菩提。若菩萨摩诃萨于识法中。修行般若求解脱时。有所解脱般若可得。有能解脱般若可得。如是修者。当知是菩萨摩诃萨于识法中修有相般若。若菩萨摩诃萨于识法中修行般若求解脱时。无所解脱般若可得。无能解脱般若可得。何以故。谓识自性无所得故。本性无所得故。观诸如来亦无所得。本性无所得故。如是修者。当知是菩萨摩诃萨于识法中修无相般若</p><p>复次须菩提。菩萨摩诃萨于色法中应当了知空三摩地。须菩提。云何是色中空三摩地。菩萨摩诃萨谓于色<a href=\"/remen/zhongguan.html\" class=\"keylink\" target=\"_blank\">中观</a>无性空。性空亦然。本性空亦然。诸所缘事。皆当安住心一境性。此即是为色中空三摩地。须菩提。菩萨摩诃萨若于色中如是如实了知空三摩地已。受想行识亦复如是</p><p>复次须菩提。菩萨摩诃萨于色法中应当了知无相三摩地。须菩提。云何是色中无相三摩地菩萨摩诃萨谓于色中观无性空。性空亦然。本性空亦然。若能如是诸作意灭。即于色中观无性相。有性相亦然。有性无性相亦然。如是乃得无性相离识随逐。有性相亦然离识随逐。有性无性相亦然离识随逐。故能安住心一境性。此即是为色中无相三摩地。须菩提。菩萨摩诃萨若于色中。如是如实了知无相三摩地已。受想行识亦复如是</p><p>复次须菩提。菩萨摩诃萨于色法中。应当了知无愿三摩地。须菩提。云何是色中无愿三摩地。菩萨摩诃萨谓于色中得空无相三摩地已。即于色中观无性相。而不随逐所缘行相有性相亦然。而不随逐所缘行相。有性无性相亦然而不随逐所缘行相。故能安住心一境性。此即是谓色中无愿三摩地。须菩提。菩萨摩诃萨若于色中如是如实了知无愿三摩地已。受想行识亦复如是</p><p>复次须菩提。菩萨摩诃萨于色法中应当了知有三种义诸行<a href=\"/remen/wuchang.html\" class=\"keylink\" target=\"_blank\">无常</a>何等为三。一不实义。二破坏义。三有垢无垢义。须菩提。受想行识亦复如是。菩萨摩诃萨应当了知有三种义诸行无常</p><p>复次须菩提。菩萨摩诃萨于色法中应当了知有三种义诸行是苦。何等为三。一无取着义。二三种相义。三相续义。须菩提。受想行识亦复如是。菩萨摩诃萨应当了知有三种义诸行是苦</p><p>复次须菩提。菩萨摩诃萨。于色法中应当了知。有三种义诸法<a href=\"/remen/wuwo.html\" class=\"keylink\" target=\"_blank\">无我</a>。何等为三。一无性无我义。二有性无性无我义。三本性清净无我义。须菩提。受想行识亦复如是。菩萨摩诃萨应当了知有三种义诸法无我</p><p>复次须菩提。菩萨摩诃萨于色法中应当了知有三种义<a href=\"/remen/niepan.html\" class=\"keylink\" target=\"_blank\">涅槃</a>寂静。何等为三。一色中无性毕竟寂静义。二有性无性寂静义。三本性清净寂静义。须菩提。受想行识亦复如是。菩萨摩诃萨应当了知有三种义涅槃寂静。佛说此经已。诸菩萨摩诃萨。尊者须菩提。及诸苾刍苾刍尼。优婆塞优婆夷。一切世间天人阿修罗乾闼婆等。闻佛所说皆大<a href=\"/remen/huanxi.html\" class=\"keylink\" target=\"_blank\">欢喜</a>。信受奉行</p></div>"
}]