[{
    "title": "般若波罗蜜多心经 第254部",
    "author": "沙门智慧轮 译",
    "html": "<div class=\"B1_text\"><p><a href=\"/fojing/xinjing/\" class=\"keylink\" target=\"_blank\">般若波罗蜜多心经</a></p><p>唐上都大兴善寺<a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/shamen.html\" class=\"keylink\" target=\"_blank\">沙门</a><a href=\"/remen/zhihui.html\" class=\"keylink\" target=\"_blank\">智慧</a>轮奉诏译</p><p>如是我闻。一时薄誐梵。住王舍城鹫峰山中。与大苾蒭众。及大菩萨众俱。尔时<a href=\"/remen/shizun.html\" class=\"keylink\" target=\"_blank\">世尊</a>。入三摩地。名广大甚深照见。时众中有一菩萨摩诃萨。名观世音<a href=\"/remen/zizai.html\" class=\"keylink\" target=\"_blank\">自在</a>。行甚深<a href=\"/remen/banruo.html\" class=\"keylink\" target=\"_blank\">般若</a>波罗蜜多行时。照见<a href=\"/remen/wuyun.html\" class=\"keylink\" target=\"_blank\">五蕴</a><a href=\"/remen/zixing.html\" class=\"keylink\" target=\"_blank\">自性</a>皆空。即时具寿<a href=\"/remen/shelizi.html\" class=\"keylink\" target=\"_blank\">舍利子</a>。承佛威神。合掌恭敬。白观世音自在菩萨摩诃萨言。圣者。若有欲学甚深般若波罗蜜多行。云何<a href=\"/remen/xiuxing.html\" class=\"keylink\" target=\"_blank\">修行</a>。如是问已。尔时观世音自在菩萨摩诃萨。告具寿<a href=\"/remen/sheli.html\" class=\"keylink\" target=\"_blank\">舍利</a>子言。舍利子。若有善男子。善女人。行甚深般若波罗蜜多行时。应照见五蕴自性皆空。离诸苦厄。舍利子。色空。空性见色。色不异空。空不异色。是色即空。是空即色。受想行识。亦复如是。舍利子。是诸法性相空。不生不灭。不垢不净。不减不增。是故空中。无色。无受想行识。无眼耳鼻舌身意。无色声香味触法。无眼界。乃至无<a href=\"/remen/yishi.html\" class=\"keylink\" target=\"_blank\">意识</a>界。无无明。亦无无明尽。乃至无老死尽。无苦集灭道。无智证无得。以无所得故。<a href=\"/remen/puti.html\" class=\"keylink\" target=\"_blank\">菩提</a>萨埵。依般若波罗蜜多住。心无障碍。心无障碍故。无有恐怖。远离颠倒梦想。究竟寂然。三世诸佛。依般若波罗蜜多故。得阿耨多罗。三藐三菩提。现成正觉。故知般若波罗蜜多。是大<a href=\"/remen/zhenyan.html\" class=\"keylink\" target=\"_blank\">真言</a>。是大明真言。是无上真言。是无等等真言。能除一切苦。真实不虚。故说般若波罗蜜多真言。即说真言</p><p>唵(引)誐帝誐帝。播(引)啰誐帝。播(引)啰散誐帝。冒(引)地娑缚(二合)贺(引)</p><p>如是舍利子。诸菩萨摩诃萨。于甚深般若波罗蜜多行。应如是学。尔时世尊。从三摩地安祥而起。赞观世音自在菩萨摩诃萨言。善哉善哉。善男子。如是如是。如汝所说。甚深般若波罗蜜多行。应如是行。如是行时。一切如来。悉皆<a href=\"/remen/suixi.html\" class=\"keylink\" target=\"_blank\">随喜</a>。尔时世尊如是说已。具寿舍利子。观世音自在菩萨及彼众会一切<a href=\"/remen/shijian.html\" class=\"keylink\" target=\"_blank\">世间</a><a href=\"/remen/tianren.html\" class=\"keylink\" target=\"_blank\">天人</a>阿苏啰巘[马*犬]嚩等。闻佛所说。皆大<a href=\"/remen/huanxi.html\" class=\"keylink\" target=\"_blank\">欢喜</a>。信受奉行</p><p>般若波罗蜜多<a href=\"/fojing/xinjing/yuanwen.html\" class=\"keylink\" target=\"_blank\">心经</a></p></div>"
}]