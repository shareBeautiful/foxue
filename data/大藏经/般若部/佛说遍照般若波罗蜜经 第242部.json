[{
    "title": "佛说遍照般若波罗蜜经 第242部",
    "author": "施护 译",
    "html": "<div class=\"B1_text\"><p>佛说遍照<a href=\"/remen/banruo.html\" class=\"keylink\" target=\"_blank\">般若</a>波罗蜜经</p><p>西天译经<a href=\"/remen/sanzang.html\" class=\"keylink\" target=\"_blank\">三藏</a>朝散大夫试鸿胪卿传法大师臣施护奉 诏译</p><p>如是我闻。一时<a href=\"/remen/shizun.html\" class=\"keylink\" target=\"_blank\">世尊</a>。得一切如来金刚<a href=\"/remen/sanmei.html\" class=\"keylink\" target=\"_blank\">三昧</a>智。得一切如来种种具足最上宝冠。得一切如来大<a href=\"/remen/zizai.html\" class=\"keylink\" target=\"_blank\">自在</a>相应金刚智。受<a href=\"/remen/sanjie.html\" class=\"keylink\" target=\"_blank\">三界</a>灌顶一切如来智印乃至<a href=\"/remen/yuanman.html\" class=\"keylink\" target=\"_blank\">圆满</a>一切<a href=\"/remen/zhongsheng.html\" class=\"keylink\" target=\"_blank\">众生</a>所欲之愿种种变化大明平等<a href=\"/remen/zhihui.html\" class=\"keylink\" target=\"_blank\">智慧</a>。此大毗卢遮那。<a href=\"/remen/changzhu.html\" class=\"keylink\" target=\"_blank\">常住</a>三世平等一切如来金刚身语意业。称赞一切如来</p><p>尔时世尊住欲界他化自在天宫。而此宫殿以种种妙色大摩尼宝。种种真珠璎珞。种种幢幡宝盖。悬挂种种宝铃。如是具足一切<a href=\"/remen/zhuangyan.html\" class=\"keylink\" target=\"_blank\">庄严</a>。有菩萨摩诃萨众。其名曰金刚手菩萨。观自在菩萨。<a href=\"/remen/xukong.html\" class=\"keylink\" target=\"_blank\">虚空</a>藏菩萨。金刚拳菩萨。发同心转法轮菩萨。誐誐曩巘惹菩萨。破一切魔王菩萨。文殊师利菩萨。如是等六十八俱胝菩萨摩诃萨众。恭敬围绕而为<a href=\"/remen/shuofa.html\" class=\"keylink\" target=\"_blank\">说法</a>。初善中善后善。其义深远其语巧妙。纯一无杂具足清白。宣说菩萨一切清净法门。若诸有情于欲清净是菩萨故。爱缠清净是菩萨故。一切行清净是菩萨故。见性清净是菩萨故。爱乐清净是菩萨故。贪清净是菩萨故。嗔清净是菩萨故。痴清净是菩萨故。藏清净是菩萨故。文字清净是菩萨故。意乐清净是菩萨故。观清净是菩萨故。身清净是菩萨故。语清净是菩萨故。意清净是菩萨故。色清净是菩萨故。声清净是菩萨故。香清净是菩萨故。味清净是菩萨故。触清净是菩萨故。于意云何一切法<a href=\"/remen/zixing.html\" class=\"keylink\" target=\"_blank\">自性</a>空自性清净。般若波罗蜜亦自性空自性清净</p><p>佛告金刚手菩萨。于此般若波罗蜜一切清净法门。有秘密吽字摄尽一切法</p><p>佛告金刚手菩萨。一切清净法门般若波罗蜜。若人于此听受读诵。彼人即入<a href=\"/remen/puti.html\" class=\"keylink\" target=\"_blank\">菩提</a>道场。所有<a href=\"/remen/yezhang.html\" class=\"keylink\" target=\"_blank\">业障</a>报障<a href=\"/remen/fannao.html\" class=\"keylink\" target=\"_blank\">烦恼</a>障<a href=\"/remen/diyu.html\" class=\"keylink\" target=\"_blank\">地狱</a>恶趣。及一切盖缠皆悉不生。一切苦恼皆悉灭尽。若复有人日日<a href=\"/remen/shouchi.html\" class=\"keylink\" target=\"_blank\">受持</a>读诵一心思惟。彼人现生得一切法平等金刚三昧。得一切自在爱乐。安乐。入菩萨位速证<a href=\"/remen/foguo.html\" class=\"keylink\" target=\"_blank\">佛果</a>。是故得名持金刚佛。如是所说一切法行。摄入秘密吽字义门</p><p>尔时遍照如来告金刚手菩萨。此般若波罗蜜经。说一切如来寂法菩提。所谓金刚平等菩提。金刚坚固义平等菩提。一义法坚等菩提。一切法自性清净菩提。皆是大菩提。能除一切<a href=\"/remen/wangxiang.html\" class=\"keylink\" target=\"_blank\">妄想</a>等。若有人听受读诵恭敬<a href=\"/remen/gongyang.html\" class=\"keylink\" target=\"_blank\">供养</a>。所有一切罪障皆得消除。乃至得坐菩提道场。速证阿耨多罗三藐三菩提。如是所说一切法行。摄入秘密盎字义门</p><p>尔时释迦如来。为调伏一切恶。说一切法平等最胜般若波罗蜜经。贪所戏论应见其贪。痴所戏论应见其痴。一切法戏论应见一切法。般若波罗蜜应如是知。如是所说一切法行。摄入秘密[牟*含]字义门</p><p>佛告金刚手菩萨。若有人于此般若波罗蜜。听闻受持读诵忆念。假使彼人杀尽三界一切众生。彼所造罪无量无边。以此持诵<a href=\"/remen/gongde.html\" class=\"keylink\" target=\"_blank\">功德</a>之力速得消除。当证阿耨多罗三藐三菩提。如是所说一切法行。摄入秘密吽字义门</p><p>尔时自性清净如来。复说一切法聚集观自在智印般若波罗蜜经。<a href=\"/remen/shijian.html\" class=\"keylink\" target=\"_blank\">世间</a>一切贪清净故。一切嗔清净一切垢清净。一切罪清净一切众生清净。一切法清净一切智清净。般若波罗蜜清净</p><p>佛告金刚手菩萨。若有人于此般若波罗蜜。听闻受持读诵忆念。彼人虽在一切贪欲泥中。贪欲烦恼而不能染。如红莲华淤泥不着故。如是不久当成阿耨多罗三藐三菩提</p><p>尔时一切三界主如来。说一切如来灌顶生智藏般若波罗蜜经。若施灌顶当得三界之内一切王身。若施利行当得所欲之愿一切圆满。若以法施速证一切平等之法。若以财施于身口意一切快乐。如是所说一切法行。摄入秘密怛览字义门</p><p>尔时得一切智印常持一切密法如来。说一切如来住金刚智印般若波罗蜜经。若受一切如来身印。即成就一切如来。若受语印即成就一切法门。若受心印即成就一切三摩地。若受金刚印即成就一切如来最上金刚身口意业。佛告金刚手菩萨。若有人于此经中。听闻受持读诵思惟。彼人速得成就具足富贵。速得成就金刚身口意密。不久证成最上阿耨多罗三藐三菩提。如是所说一切法行。摄入秘密恶字义门</p><p>尔时一切法戏论如来。说转轮字般若波罗蜜经。一切法无性故<a href=\"/remen/wuxiang.html\" class=\"keylink\" target=\"_blank\">无相</a>。一切法无相故无作。无作故无愿。无愿故一切法本来清净。般若波罗蜜清净。如是所说一切法行。摄入秘密暗字义门</p><p>尔时一切内轮如来。说入大轮般若波罗蜜经。若入金刚平等故。亦得入一切如来轮。若利金刚平等入故。亦得入一切大菩萨轮。若法平等入故。亦得入一切法轮。若入一切平等故。亦得入一切轮。如是所说一切法行。摄入秘密囕字义门</p><p>尔时一切供养仪广大生如来。说一切如来最上供养般若波罗蜜经。发<a href=\"/remen/putixin.html\" class=\"keylink\" target=\"_blank\">菩提心</a>广伸供养一切如来。救度一切众生。令受一切如来妙法。书写供养受持读诵。复得一切如来广大供养。如是所说一切法行。摄入秘密唵字义门</p><p>尔时平等调伏一切如来。说金刚手调伏一切众生正智藏般若波罗蜜经。说一切众生平等故嗔亦平等。一切众生调伏故嗔亦调伏。一切法平等故嗔亦平等。一切众生平等故金刚亦平等。于意云何为菩提故。如是调伏一切众生。如是所说一切法行。摄入秘密憾字义门</p><p>尔时住一切法平等如来。说最上一切法平等般若波罗蜜经。说一切平等故。般若波罗蜜亦平等。一切利故般若波罗蜜亦利。一切法故般若波罗蜜亦法。一切业故般若波罗蜜亦业。如是所说一切法行。摄入秘密纥凌字义门</p><p>尔时世主如来。说一切众生住般若波罗蜜经。一切众生如来藏。即普贤大菩萨藏一切自性故。即金刚藏金刚灌顶故。即法藏转一切语故。即业藏作一切方便事故。如是所说一切法行。摄入秘密纥凌字义门。</p><p>尔时无量无边究竟如来。住无边究竟法。说一切法住平等究竟<a href=\"/fojing/jingangjing/\" class=\"keylink\" target=\"_blank\">金刚般若波罗蜜经</a>。般若波罗蜜无边故一切如来亦无边。一切如来无边故般若波罗蜜亦无边。乃至般若波罗蜜如一故一切法如一。般若波罗蜜究竟故一切法亦究竟。佛告金刚手菩萨。若有人于此般若波罗蜜。听闻受持读诵忆念。彼人得入究竟清净菩萨行位。一切盖障究竟不生。即得名为持金刚如来。如是所说一切法行。摄入秘密毗焰字义门</p><p>尔时大遍照如来。得一切如来秘密法。悟一切戏论法。说大乐不空金刚三昧平等般若波罗蜜经。最上法门本来无物无上中下。若能成就一切如来菩提法乐。降伏魔怨三界自在。乃至救度一切众生。令得最上利乐。是即名为大地菩萨。如是所说一切法行。摄入秘密娑鍐字义门</p><p>复次金刚手菩萨。彼大菩萨乃至住在<a href=\"/remen/lunhui.html\" class=\"keylink\" target=\"_blank\">轮回</a>。亦作一切利益。度诸众生一住方便智慧。所作事业悉得清净。贪欲烦恼皆不能侵。如莲在水淤泥非染。自在安乐坚固不退。如是所说一切法行。摄入秘密贺字义门</p><p>复次金刚手菩萨。若人于此般若波罗蜜经。正心思惟日日读诵。乃至<a href=\"/remen/suixi.html\" class=\"keylink\" target=\"_blank\">随喜</a>听闻。是人得一切快乐。复能成就金刚三昧不空大乐。如是所说一切法行。摄入秘密吽字义门</p><p>尔时世尊遍照如来。白金刚手大秘密主言。我今复说二十五种般若波罗蜜秘密法门。汝今谛听。<a href=\"/remen/zhenyan.html\" class=\"keylink\" target=\"_blank\">真言</a>曰</p><p>唵(引)曩谟萨哩嚩(二合)没驮冒地萨埵喃(引)</p><p>唵(引)冒地唧多嚩日哩(二合)</p><p>唵(引)啰多娑怛鑁(三合)</p><p>唵(引)三满多跋捺啰(二合)左哩也(二合)尾部摩儞</p><p>唵(引)阿儞噜提</p><p>唵(引)惹(引)底尾嚩哩帝(二合引)</p><p>唵(引)摩贺(引)啰(引)誐达哩弥(二合引)</p><p>唵(引)尾哩也(二合)迦嚩唧(去)</p><p>唵(引)萨哩嚩(二合)誐(引)弥</p><p>唵(引)嚩日罗(二合)捺哩(二合)茶迦嚩左唧帝(引)吽(引)</p><p>唵(引)萨哩嚩(二合)怛他(引)誐帝(引)</p><p>唵(引)莎婆(引)嚩戍提</p><p>唵(引)达哩摩(二合)多(引)倪也(二合)曩尾戍驮</p><p>唵(引)迦哩摩(二合)尾输达儞吽(引)</p><p>唵(引)儞逊婆嚩日哩(二合)尼吽[口*(登-豆+殳)]吒(半音)</p><p>唵(引)迦(引)摩啰(引)儗</p><p>唵(引)惹(引)贺嚩日哩(二合引)</p><p>唵(引)萨哩嚩(二合)那(引)曳儞</p><p>唵(引)纥凌(二合)</p><p>唵(引)阿迦(引)啰目契(去)</p><p>唵(引)钵啰(二合)倪也(二合)波(引)啰弥帝(引)惹敢(切)昂吽(引)</p><p>唵盎唵(引)萨哩嚩(二合)怛他(引)誐多迦(引)野誐哩(二合引)</p><p>唵(引)萨哩嚩(二合)怛他(引)誐多嚩(引)尾输驮儞</p><p>唵(引)萨(哩)嚩(二合)怛他(引)誐多唧多缚日哩(二合引)阿(入)</p><p>唵(引)三尾(引)誐野萨哩嚩(二合)萨埵喃谟叉野萨哩嚩(二合)播(引)野誐帝(引)毗也(二合)萨哩嚩(二合)三摩野嚩日啰(二合)吽怛啰(二合)吒(引音)</p><p>尔时世尊说此真言已。告金刚手菩萨言。如是印咒能破一切罪暗。能作一切吉祥。一切如来金刚秘密最上成就。若人得此持诵听闻是即名为持金刚清净如来。若有众生于此般若波罗蜜经。受持读诵随喜听闻。是人已曾于无量佛所。种诸善根植众德本</p><p>复次金刚手菩萨。若人闻此般若波罗蜜经一四句偈。得八万俱胝那由他恒河沙等如来恭敬供养。何况解义为他演说。彼人持经之处如佛塔庙。一切<a href=\"/remen/tianren.html\" class=\"keylink\" target=\"_blank\">天人</a>阿修罗等恒来作礼。若人<a href=\"/remen/liutong.html\" class=\"keylink\" target=\"_blank\">流通</a>此经展转读诵。获<a href=\"/remen/suming.html\" class=\"keylink\" target=\"_blank\">宿命</a>智能知过去俱胝劫事。一切众魔诸恶患难皆不能侵。常有四大天王及诸贤圣而作卫护。彼人临命终时心不颠倒。一切诸佛及大菩萨俱来迎接。十方<a href=\"/remen/jingtu.html\" class=\"keylink\" target=\"_blank\">净土</a>随意<a href=\"/remen/wangsheng.html\" class=\"keylink\" target=\"_blank\">往生</a></p><p>复次金刚手菩萨。如是般若波罗蜜经圣要法门。成就如是最上法行胜妙功德。佛说是经已。金刚手菩萨摩诃萨。及天人阿修罗乾闼婆等。皆大<a href=\"/remen/huanxi.html\" class=\"keylink\" target=\"_blank\">欢喜</a>信受奉行</p><p>遍照般若波罗蜜经</p></div>"
}]