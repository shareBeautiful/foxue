[{
    "title": "佛说如来智印经 第633部",
    "author": "未知",
    "html": "<div class=\"B1_text\"><p>佛说如来智印经 一卷</p><p>僧祐云阙译人今附宋录</p><p>如是我闻。一时佛在王舍城迦兰陀竹园。与大<a href=\"/remen/biqiu.html\" class=\"keylink\" target=\"_blank\">比丘</a>众千二百五十人俱。菩萨三万亿。皆得陀罗尼。住空<a href=\"/remen/wuxiang.html\" class=\"keylink\" target=\"_blank\">无相</a>无愿<a href=\"/remen/sanmei.html\" class=\"keylink\" target=\"_blank\">三昧</a>无著法门。得陀罗尼门。知一切<a href=\"/remen/zhongsheng.html\" class=\"keylink\" target=\"_blank\">众生</a>诸根具足及不具足。又知众生一切所行</p><p>尔时<a href=\"/remen/shizun.html\" class=\"keylink\" target=\"_blank\">世尊</a>即入佛境界三昧。无色无执。无示无形。无施设无根本。无变无得。<a href=\"/remen/wuwo.html\" class=\"keylink\" target=\"_blank\">无我</a>无主。无作无不作。无来无去。无住无攀缘。无为非为。非相应非不相应。<a href=\"/remen/wuxin.html\" class=\"keylink\" target=\"_blank\">无心</a>非心行。非实非不实。非在非近。非离诸法。入是三昧时。不见如来身及身相。不见心及心相。不见衣不见坐。不见所坐不见行。如是三昧生诸<a href=\"/remen/gongde.html\" class=\"keylink\" target=\"_blank\">功德</a>是佛境界。即于此定放大光明。遍照三千<a href=\"/remen/daqianshijie.html\" class=\"keylink\" target=\"_blank\">大千世界</a>。于此世界日月星辰。妙宝神珠火光电曜天宫释宫乃至梵宫光悉不现。如来三昧力故。三千世界闻众妙香。无有余天闻光香者。一切世界中间幽冥之处。<a href=\"/remen/foguang.html\" class=\"keylink\" target=\"_blank\">佛光</a>普照莫不大明。斫迦罗山摩诃斫迦罗山。须弥山王及诸名山。其中众生不见本相。尔时三千大千世界。七宝罗网弥覆其上现希有相。一切世界生奇妙华。迦兰陀竹园。及耆阇崛山。通为一会。坦然平正生千叶华。大如车轮。华上皆有七宝罗网。庄饰严丽垂布如云。摩竭提界。皆悉柔软如迦陵伽衣。尔时东方恒沙世界诸佛。告万阿僧祇菩萨。皆一生补处。汝往<a href=\"/remen/suoposhijie.html\" class=\"keylink\" target=\"_blank\">娑婆世界</a>。其国有佛。名释迦牟尼如来应供正遍知。当说入一切佛境三昧名如来智印。佛今入此定也。若有菩萨闻此三昧。胜百千劫行<a href=\"/remen/liuboluomi.html\" class=\"keylink\" target=\"_blank\">六波罗蜜</a>。汝应往听。彼诸菩萨各以神力。如屈伸臂顷。至娑婆世界迦兰陀竹园。前诣佛所顶<a href=\"/remen/lifo.html\" class=\"keylink\" target=\"_blank\">礼佛</a>足。绕佛七匝坐莲华座。南西北方四维上下亦复如是。时此三千大千世界。声闻缘觉及发大心者皆悉来集。俱诣竹园共至佛所。于此世界复有八十亿菩萨。于一念顷一时来集。于四部众次第而坐。复有三十万声闻。承佛<a href=\"/remen/chanding.html\" class=\"keylink\" target=\"_blank\">禅定</a>皆悉在会。此三千大千世界。释提桓因。护世四王。乃至大<a href=\"/remen/zizai.html\" class=\"keylink\" target=\"_blank\">自在</a>天。净居天等。一切龙王。一切夜叉王。一切乾闼婆王。一切迦楼罗王。一切修和那王。各与眷属无数围绕而来集会。<a href=\"/remen/dl.html\" class=\"keylink\" target=\"_blank\">顶礼</a>佛足随次就坐。时此三千大千世界。大威德众皆悉云集。上至梵世无空缺处。尔时<a href=\"/remen/sheli.html\" class=\"keylink\" target=\"_blank\">舍利</a>弗。大目犍连。摩诃<a href=\"/remen/jiaye.html\" class=\"keylink\" target=\"_blank\">迦叶</a>。摩诃俱絺罗。摩诃迦旃延。须<a href=\"/remen/puti.html\" class=\"keylink\" target=\"_blank\">菩提</a>。邠耨文陀尼子。问文殊师利。如来今在何处。以何色像见如来乎。如来系念其相云何。文殊答言。汝诸声闻。大智成就三昧自在。各以<a href=\"/remen/dingli.html\" class=\"keylink\" target=\"_blank\">定力</a>观察<a href=\"/remen/foshen.html\" class=\"keylink\" target=\"_blank\">佛身</a>及系念处。为在何所。诸大声闻入三昧观。不见佛身及系念处。时诸声闻于此三千大千世界观察推求。不见佛身不见身相。如是文殊师利。不见如来及系念处。我今云何得见佛身。文殊答曰。且待须臾自当见佛。尔时世尊从三昧起。三千世界即大震动。佛身殊特威光显曜。尔时舍利弗白佛言。世尊。如来所入三昧。以何为相。诸大声闻慧眼观察悉不能见。此三昧者以何境界。尔时佛告舍利弗。此三昧者<a href=\"/remen/wuyuan.html\" class=\"keylink\" target=\"_blank\">无缘</a>无处是佛境界。非一切声闻缘觉所知。如是舍利弗。如来境界不可思议是佛神力。舍利弗。佛身真实。非身非作。非起非灭。亦非长养。非化非信。寂灭无为。无迹无行。无此无彼。本性清净无有一法。非受非愿非生非报。非见非闻。非觉非施设。非嗅非尝。非触非恼。非筹量非对。非心非忆。非思非非思。非入非来非去。去来道断。非影非瑕。非断非物。非实非作。非造非成就。非取非覆。非现非依。非闇非明。寂静非寂静。<a href=\"/remen/changzhu.html\" class=\"keylink\" target=\"_blank\">常住</a>静定。净非净。本性清净无有一法。非生非起。非爱寂住。非处非动。非患非语。非法非非法。非<a href=\"/remen/futian.html\" class=\"keylink\" target=\"_blank\">福田</a>非不福田。非尽非非尽。舍诸著名为空。非违诤无音声。离名字舍忆想。非相应非不相应。非灭非不灭。非量非不量。非往非返。非二非不二。非此岸非<a href=\"/remen/bian.html\" class=\"keylink\" target=\"_blank\">彼岸</a>非中流。非分非非分。非业非报。非听非思。非量非障。非相非非相。非门非离非着。乐行诸法法法同相。如真实为度众生。实无所度。解未解者。调未调者。救未救者。示无示法。非等非非等。非相似非不相似。无等<a href=\"/remen/ganlu.html\" class=\"keylink\" target=\"_blank\">甘露</a>等。与空等。无处等。无得等。寂灭尽灭。善调伏行处转不退轮。决定无疑。非离异非二法。所习清净本行。威仪<a href=\"/remen/jietuo.html\" class=\"keylink\" target=\"_blank\">解脱</a>具足。非长非短。非方非圆。非身相非阴相。非入相非界相。非有为起。非无为起。非无为真实。非命非非命。非生非现。无有见者。非实生非言说非忍。身相不动。非倒非摇。非实非忆。非和合。非作非不作。非明非相。非<a href=\"/remen/niepan.html\" class=\"keylink\" target=\"_blank\">涅槃</a>不入涅槃。非定非非定。佛告舍利弗。是名如来身相。一切众生皆依于相。有能知此三昧者不。唯然世尊。一切相中不得佛身。尔时世尊欲增广如来智印三昧。而说偈言</p><p>如身非身身解脱无作无坏亦无得</p><p>法非相应不相应是为显示善逝身</p><p>非合不合无染着非执非舍非等长</p><p>非造非处非非处此身非显无所欲</p><p>非执非作无所有非色非心非二一</p><p>无分非分无起灭真实无我现佛身</p><p>非强非弱亦非断非默非愿非尽供</p><p>非得非定非依止实身无染如是现</p><p>非见非闻非嗅触非依施设现影像</p><p>若有见者心<a href=\"/remen/huanxi.html\" class=\"keylink\" target=\"_blank\">欢喜</a>如是成就演<a href=\"/remen/shuofa.html\" class=\"keylink\" target=\"_blank\">说法</a></p><p>非阴非界非虚实诸根非生非垢净</p><p>非固不固水月现欲观善逝身如是</p><p>从<a href=\"/remen/yinyuan1.html\" class=\"keylink\" target=\"_blank\">因缘</a>生非真实非起非灭非动去</p><p>非现现三如幻师如是观佛无所依</p><p>非寂不寂非相应非系非欲非合散</p><p>犹如空拳实<a href=\"/remen/xukong.html\" class=\"keylink\" target=\"_blank\">虚空</a>如是观佛真<a href=\"/remen/gongyang.html\" class=\"keylink\" target=\"_blank\">供养</a></p><p>十方世界千亿土积聚珍宝至梵世</p><p><a href=\"/remen/wuliangjie.html\" class=\"keylink\" target=\"_blank\">无量劫</a>施一切佛若有书写福胜彼</p><p>若有过于恒沙劫修习四等遍<a href=\"/remen/shijian.html\" class=\"keylink\" target=\"_blank\">世间</a></p><p>及持净戒无能比信解此经福最胜</p><p>无始<a href=\"/remen/shengsi.html\" class=\"keylink\" target=\"_blank\">生死</a>至今身普于众生行忍辱</p><p>若有暂信智印经彼如须弥芥子分</p><p><a href=\"/remen/sanjie.html\" class=\"keylink\" target=\"_blank\">三界</a>众生若干种于无量劫顶戴行</p><p>身不疲懈无悔恨能忍此经福无比</p><p>百世界沙众生数于无量劫修禅定</p><p>一日一夜持此经功德胜彼不可数</p><p>智舍二边行中道过于无量尘数劫</p><p>若于此经如说解彼如大海一渧分</p><p>不应以色色相观勿如愚人思察佛</p><p>见我实者须菩提三界福田最清净</p><p>尔时世尊说是偈已。告舍利弗。是为如来智印三昧。悉能满足十方一切世界。菩萨无阂<a href=\"/remen/zhihui.html\" class=\"keylink\" target=\"_blank\">智慧</a>。舍利弗。若欲速见十方诸佛及诸菩萨。昼夜精勤修此三昧。悉皆得见。舍利弗。此三昧是菩萨无量门。遍行诸行陀罗尼。能持法界令不断绝。此陀罗尼执诸法门。若成就此相名为菩萨。能成三十二相八十种好。具相应行业行清净。出魔境界不动不出等行佛行。身口意业皆悉清净。欲解如来密法。应当修学如是三昧。欲次第说法。亦学此三昧。欲遍知诸法。欲如<a href=\"/remen/zhendi.html\" class=\"keylink\" target=\"_blank\">真谛</a>。欲解万亿生死作证。欲解<a href=\"/remen/shieryinyuan.html\" class=\"keylink\" target=\"_blank\">十二因缘</a>。欲解一切众生意趣所行。欲取净妙佛国。当学此三昧。欲得妙光。欲成就眷属。欲为众生作依。欲成就相好。欲成就乐说辩。欲知诸法。应学是三昧。何以故。舍利弗。犹如意珠随众所欲皆得满愿。如是舍利弗。此三昧者。是诸菩萨一切妙事。悉能满足一切愿行。尔时世尊而说偈言</p><p>最胜智慧上智光智光智富智富藏</p><p>智慧所作入智门无量智印印此经</p><p>慧根智作智慧地智起智光灭众闇</p><p>慧不可尽慧开示众经日月照三界</p><p>平等等富等三昧真实<a href=\"/remen/faxiang.html\" class=\"keylink\" target=\"_blank\">法相</a>断诸结</p><p>一切三昧智印门此是佛种四妙辩</p><p>灭垢无尽渡彼岸德藏福起福普应</p><p>是我所得快乐本此三昧是善逝宝</p><p>如王爱国善执众盛胜妙宝随应至</p><p>洗除贪欲及恚痴宝海今说此经典</p><p>善寂能灭作忆念善除诸秽净我见</p><p>如健执剑坏无坏佛报得此总持印</p><p>智能覆护诸众生智慧所作智满富</p><p>智光普照无边际此经当得智慧门</p><p>自调调彼二想断灭六十二见爱等</p><p>得入如来甘露门当成相好三十二</p><p>道及胜道次第道助菩提法非助法</p><p>善能<a href=\"/remen/juewu.html\" class=\"keylink\" target=\"_blank\">觉悟</a><a href=\"/remen/xiedai.html\" class=\"keylink\" target=\"_blank\">懈怠</a>者慧相无量不可尽</p><p>与法相应次第解无量慧光陀罗尼</p><p>檀波罗蜜得成就尸罗羼提亦如是</p><p>毗梨禅那智无尽住此智慧成就度</p><p>勿畏业报及<a href=\"/remen/fannao.html\" class=\"keylink\" target=\"_blank\">烦恼</a>亦勿畏魔众恶趣</p><p>修集此经无障碍随其所念得成道</p><p>住贤劫中诸<a href=\"/remen/fozi.html\" class=\"keylink\" target=\"_blank\">佛子</a>十方来会为我证</p><p>不坏<a href=\"/remen/faqi.html\" class=\"keylink\" target=\"_blank\">法器</a>皆集此悉应奉持此经法</p><p>此经能生过去佛亦是未来诸佛母</p><p>又能生于现在佛勤修此经佛兄弟</p><p>业净无垢行不退超出淤泥升不动</p><p>应此经者住真实则得如来妙法藏</p><p>尔时世尊广说是法。三十恒沙菩萨得此三昧。六十八亿那由他菩萨。已于百千劫净修诸行。于无上道得不退转音声无尽慧。光陀罗尼。复有六十万天及人未发无上<a href=\"/remen/putixin.html\" class=\"keylink\" target=\"_blank\">菩提心</a>者。今皆发意闻此三昧皆生<a href=\"/remen/suixi.html\" class=\"keylink\" target=\"_blank\">随喜</a>。生随喜时即得阿毗跋致。佛为授记。于未来世过三万劫当得<a href=\"/remen/chengfo.html\" class=\"keylink\" target=\"_blank\">成佛</a>。号曰<a href=\"/remen/wuwei.html\" class=\"keylink\" target=\"_blank\">无畏</a>。复有久<a href=\"/remen/xiuxing.html\" class=\"keylink\" target=\"_blank\">修行</a>者得无生忍。各于异国成无上道。尽同一号。尔时世尊<a href=\"/remen/sizhong.html\" class=\"keylink\" target=\"_blank\">四众</a>围绕。告文殊师利。汝等住不住法。不戏论不作行。一切法无所依。应当守护此无上道广为人说。尔时文殊童子从座而起整衣服。胡跪合掌白佛言。世尊。我观一切法不可得。我当护此无上菩提。如世尊无上道。无在无不在。无处所不现。不可执。无得无失。尔时会中三十亿菩萨从座而起偏袒右肩。合掌白佛言。世尊。我等亦欲守护如来无量阿僧祇那由他劫之所修习难得阿耨多罗三藐三菩提法。各各脱身所著上衣。奉献如来发无上愿。尔时世尊告<a href=\"/remen/mile.html\" class=\"keylink\" target=\"_blank\">弥勒</a>菩萨。汝当善听。弥勒当知。此是汝事于未来世后五十岁。当护此经。弥勒白佛。唯然世尊。我当守护。佛告弥勒。三十亿菩萨中。当有八千菩萨护持<a href=\"/remen/zhengfa.html\" class=\"keylink\" target=\"_blank\">正法</a>。其余菩萨未能自调不护正法。于后末世于如来阿僧祇劫之所修集难得阿耨多罗三藐三菩提正法之中。当起诤讼轻毁不说。不能听受。不能护持。弥勒。有七法发菩提心。何等为七。一者如佛菩萨发菩提心。二者正法将灭。为护持故发菩提心。三者见诸众生众苦所逼。起大悲念发菩提心。四者菩萨教余众生发菩提心。五者<a href=\"/remen/bushi.html\" class=\"keylink\" target=\"_blank\">布施</a>时自发菩提心。六者见他发意随学<a href=\"/remen/faxin.html\" class=\"keylink\" target=\"_blank\">发心</a>。七者见如来三十二相八十种好具足<a href=\"/remen/zhuangyan.html\" class=\"keylink\" target=\"_blank\">庄严</a>。若闻发心。弥勒。如是七因缘发菩提心。如佛菩萨发菩提心。正法将灭为护持故发菩提心。见诸众生众苦所逼。起大悲念发菩提心。发此三心。能为诸佛菩萨护持正法。又能疾得不退转地成就佛道。后四发心刚强难伏不能<a href=\"/remen/hufa.html\" class=\"keylink\" target=\"_blank\">护法</a>。复次弥勒。菩萨成就五法。应当如是阿毗跋致。何等为五。一者于诸众生起平等心。二者见他得利不生嫉妒。三者见护法者。宁失身命不说其过。四者能舍一切利养。五者信甚深法。不信世间经书文颂。弥勒菩萨成此五法名不退转。复次弥勒。菩萨复有五法。其心刚强能坏正法。何等为五。一者起不善色。二者信用鄙行。三者贪着利养。四者护惜檀越。五者心怀谄曲行不真实。口虽说空而行不称。是名为五毁灭正法。复次弥勒。菩萨复有五法成就阿毗跋致。何等为五。一者不得我。二者不得众生。三者了达法界无得无说。四者不得菩提。五者不以色身观于如来。弥勒。菩萨成就如是五法名为阿毗跋致。尔时世尊而说偈曰</p><p>为智兴嫉妒如乌虫坏木</p><p>非言说信鄙能护佛菩提</p><p>旷野修<a href=\"/remen/jingjin.html\" class=\"keylink\" target=\"_blank\">精进</a>深忍常宴默</p><p>如犀离眷属善护道不失</p><p>远众乐空闲如惊鹿思静</p><p>无著如空风是行能持法</p><p>不惜身及命于亲不染爱</p><p>勤修空无我是能成菩提</p><p>后世有众生说我行菩提</p><p>心轻躁谄曲不能护正法</p><p>念然灯佛前过八十亿劫</p><p>有佛名月髻演说此三昧</p><p>初会八十亿那由他菩萨</p><p>闻佛演说法皆得不退转</p><p>第二会说法七十三由他</p><p>第三会闻法七十亿由他</p><p>佛寿无量劫光六十由旬</p><p>僧九十九亿无生心自在</p><p>时有转轮王号名曰慧起</p><p>王领阎浮提七十千由旬</p><p>并王四天下婇女六十亿</p><p>其王有千子所住名乐光</p><p>百千城庄严园观悉具足</p><p>皆丰乐炽盛犹如忉利天</p><p>其王梦闻音月髻佛兴世</p><p>百六十亿众俱行诣佛前</p><p>时王闻此经甚深法身定</p><p>即舍国奉佛惟愿随所用</p><p>诸城起精舍皆以妙栴檀</p><p>兼施众仆使金布经行地</p><p>时王供养佛具满八万岁</p><p>专精不睡卧无厌无吝惜</p><p>一日所设供其数无有量</p><p>诸供养施佛为求此三昧</p><p>闲居修静念三昧甚深妙</p><p>不以有相获亦非巧便得</p><p>即舍国<a href=\"/remen/chujia.html\" class=\"keylink\" target=\"_blank\">出家</a>被以舍那服</p><p>系念三千岁思定不倚卧</p><p>佛于是中间说法令开解</p><p>灭度后起塔六万四千亿</p><p>各施五百盖七宝而庄严</p><p>一一百妓乐照以八千灯</p><p>被服粗垢衣七万三千岁</p><p>常说此三昧其心无所欲</p><p>称叹不著名不求世胜智</p><p>乞匃不受请护法依止住</p><p>八万亿那由佛所持净戒</p><p>悉如上供养具足此三昧</p><p>若欲得菩提应当如佛学</p><p>勿信非道论敬修此经者</p><p>后世说行道而返毁禁戒</p><p>为利不为法虽读不解空</p><p>说空不解达邪命不清净</p><p>论空而取空自言不疑道</p><p>尔时慧起王阿弥陀佛是</p><p>时王千子者则贤劫千佛</p><p>时同王出家眷属<a href=\"/remen/dizi.html\" class=\"keylink\" target=\"_blank\">弟子</a>等</p><p>于今在我前此会四众是</p><p>念亿那由佛出家闻正法</p><p>闻即能<a href=\"/remen/shouchi.html\" class=\"keylink\" target=\"_blank\">受持</a>得空无所倚</p><p>起无量方便供养诸如来</p><p>不得菩提相皆由行真实</p><p>得见然灯佛断求获平等</p><p>尔时即授记未来当成佛</p><p>时有女人名曰贤首。频婆罗王大夫人也。又彼夫人名曰金光拘达女也。从座而起往诣佛所。皆以衣咽⑵弑??魑灏俟?陨⒎鹕稀2⒁越俦从?录壑卑偾Х钌先缋础6?追鹧浴J雷稹N矣诖硕ㄐ沤馐艹钟卸了姓摺N业庇祷に嫫淝笥?┭??搿N业币阅??芊ń袒?谏?2谎允强帐遣豢铡2坏?运稻龆ㄊ艹帧1厝缢敌胁幌?砻?:慰霾票ΑR嗟比缢嫡棺?嘟獭6?逼灯怕尥鹾蠊?饲??恕D?ね庸??蛴牌乓摹Oし⑽奚掀刑嶂?摹S诖巳?两陨?嫦病6?⑹难浴S诤竽┦赖被ふ?ā6?笔雷鹬?湫哪罴幢阄⑿ΑV诿钌?獯涌诙?觥F照帐?交勾佣ト搿6?毕褪捉鸸馍?啪葱摹</p></div>"
}]