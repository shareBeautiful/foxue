[{
    "title": "佛说转有经 第576部",
    "author": "佛陀扇多 译",
    "html": "<div class=\"B1_text\"><p>佛说转有经</p><p>元魏<a href=\"/remen/tianzhu.html\" class=\"keylink\" target=\"_blank\">天竺</a><a href=\"/remen/sanzang.html\" class=\"keylink\" target=\"_blank\">三藏</a><a href=\"/remen/fotuo.html\" class=\"keylink\" target=\"_blank\">佛陀</a>扇多译</p><p>如是我闻。一时婆伽婆。住王舍城迦兰陀竹林。大<a href=\"/remen/biqiu.html\" class=\"keylink\" target=\"_blank\">比丘</a>众之所围绕。一千二百五十人俱。菩萨摩诃萨无量无边。尔时摩伽陀王频婆娑罗。出王舍城。往至迦兰陀竹林住处。到佛所已。头面礼足。绕佛三匝。却坐一面。尔时如来。知频婆娑罗王坐一面已。告言。大王。譬如有人于睡梦中。共彼女宝行于欲事。彼人觉已忆彼女宝。大王于意云何。梦中女宝为是有不。王即答言不也<a href=\"/remen/shizun.html\" class=\"keylink\" target=\"_blank\">世尊</a></p><p>复问王言。大王于意云何。彼人若执梦中女者。是黠慧不。王即答言。不也世尊。何以故。彼梦中女毕竟无故。云何而有境界欲事。彼人徒劳。佛言。大王。如是一切愚痴凡夫。以不曾闻佛<a href=\"/remen/zhengfa.html\" class=\"keylink\" target=\"_blank\">正法</a>故。眼见诸色。悦豫于心。即执为实。以执着故则有系缚。以系缚故则有染着。以染着故。则生贪欲嗔痴等业。若身若口若意等业。然彼身业所作即灭。灭已不依东方而住。如是不依南西北方上下而住。随命终时。转彼有识而现后心。大王。彼识不坏。随业尽处彼业能现。亦如睡梦觉时女宝。如是大王。最后灭识而生后识。或在<a href=\"/remen/diyu.html\" class=\"keylink\" target=\"_blank\">地狱</a>。或在饿鬼。或在畜生。或阿修罗。或人或天。彼最后识取最后生。识顺彼生。如是<a href=\"/remen/xinshi.html%09\" class=\"keylink\" target=\"_blank\">心识</a>随业所受。然无有法。从此<a href=\"/remen/shijian.html\" class=\"keylink\" target=\"_blank\">世间</a>至彼世间。而受生也。大王。灭后<a href=\"/remen/shixin.html\" class=\"keylink\" target=\"_blank\">识心</a>是名为灭。是初心识如托生者。是彼后生。大王。转后识时。彼法实不从彼处来而至于此。初识生已亦无所至。何以故。法性相故。大王。最初识心是后识空。业是业空。生是生空。最初心识是初识空。所生之处是生处空。而于彼处不失业果。大王。最后生识于彼即灭。后不断心。识心顺行随在何处。所受业报即往受故。尔时世尊。而说偈言</p><p>善逝后说时所有诸言语</p><p>皆是假名说假名想住故</p><p>离于言语法而无有可说</p><p>随所有言说而说彼诸法</p><p>彼不在于彼<a href=\"/remen/fayan.html\" class=\"keylink\" target=\"_blank\">法眼</a>见无色</p><p>所言见色者世间执着故</p><p>说世法为实无而和合见</p><p>是如来所说是名方便地</p><p>若为真实说眼则不见色</p><p>意不知诸法此是最秘密</p><p>世间我慢说名本空无名</p><p>一切法无名而以假名说</p><p>说此法门时。频婆娑罗王。及诸大众。人天龙神。乾闼婆等。闻佛所说。皆大<a href=\"/remen/huanxi.html\" class=\"keylink\" target=\"_blank\">欢喜</a>。信受奉行佛说转有经</p></div>"
}]