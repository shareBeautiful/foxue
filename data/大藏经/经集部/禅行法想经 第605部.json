[{
    "title": "禅行法想经 第605部",
    "author": "安世高 译",
    "html": "<div class=\"B1_text\"><p>禅行法想经</p><p>后汉安息国<a href=\"/remen/sanzang.html\" class=\"keylink\" target=\"_blank\">三藏</a>安世高译</p><p>闻如是。一时佛游于舍卫祇树给孤独园。佛告诸<a href=\"/remen/biqiu.html\" class=\"keylink\" target=\"_blank\">比丘</a>。比丘受教。从佛而听。佛言诸比丘。若以弹指间。思惟死想。念有身皆死。是为<a href=\"/remen/jingjin.html\" class=\"keylink\" target=\"_blank\">精进</a>行禅。为如<a href=\"/\" class=\"keylink\" target=\"_blank\">佛教</a>不。是愚痴食国人施也。何况多<a href=\"/remen/xingzhe.html\" class=\"keylink\" target=\"_blank\">行者</a>。取要言之。若念不净想秽食想。一切<a href=\"/remen/shijian.html\" class=\"keylink\" target=\"_blank\">世间</a>。无有乐想。<a href=\"/remen/wuchang.html\" class=\"keylink\" target=\"_blank\">无常</a>想。无常为苦想。苦为非身想。非身为空想。弃离想。却淫想。灭尽想。<a href=\"/remen/wuwo.html\" class=\"keylink\" target=\"_blank\">无我</a>想。身死为虫食想。血流想。膖胀想。青腐想。糜烂腥臭想。发落肉尽想。一切缚解想。骨节分散想。骨变赤白枯黑亦如鸠色想。骨糜为灰想世间无所归想。世间无牢固想。世间为别离想。世间闇冥想。世间难忍想。世为费耗不中用想。世为灾变可患厌想。一切世间归泥洹想。诸比丘。若以弹指间。念此诸想之事。皆为精进行。为奉佛教。不是愚痴食人施也。何况能多行。是故可念行法想。佛说是已。皆<a href=\"/remen/huanxi.html\" class=\"keylink\" target=\"_blank\">欢喜</a>受</p></div>"
}]