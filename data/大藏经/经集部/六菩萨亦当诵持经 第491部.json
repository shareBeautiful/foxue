[{
    "title": "六菩萨亦当诵持经 第491部",
    "author": "未知",
    "html": "<div class=\"B1_text\"><p>　　六菩萨亦当诵持经</p><p>　　失译附后汉录</p><p>　　师子戏菩萨　师子奋迅菩萨　师子幡菩萨师子作菩萨　坚勇<a href=\"/remen/jingjin.html\" class=\"keylink\" target=\"_blank\">精进</a>菩萨　击金刚慧菩萨</p><p>　　巍巍十方佛　　堂堂圣中王</p><p>　　妙相三十二　　众好八十章</p><p>　　身出妙光明　　普照诸十方</p><p>　　愿身自归命　　稽首诸法王</p><p>　　巍巍十方佛　　无极大慈悲</p><p>　　兴立诸大誓　　济度诸群黎</p><p>　　多闻<a href=\"/remen/huanxi.html\" class=\"keylink\" target=\"_blank\">欢喜</a>者　　<a href=\"/remen/gongde.html\" class=\"keylink\" target=\"_blank\">功德</a>叵称载</p><p>　　愿身自归命　　稽首诸大哀</p><p>　　巍巍十方佛　　功德不可量</p><p>　　慧如无量海　　灌泽诸十方</p><p>　　其有闻名者　　除咎消诸殃</p><p>　　归命大<a href=\"/remen/zhihui.html\" class=\"keylink\" target=\"_blank\">智慧</a>　　稽首正觉王</p><p>　　巍巍十方佛　　国土甚清净</p><p>　　七宝为<a href=\"/remen/zhuangyan.html\" class=\"keylink\" target=\"_blank\">庄严</a>　　妙香栴檀形</p><p>　　悉纯诸菩萨　　亦无二乘名</p><p>　　唯说不退转　　<a href=\"/remen/banruo.html\" class=\"keylink\" target=\"_blank\">般若</a>之道英</p><p>　　巍巍十方佛　　三世道之珍</p><p>　　其闻信乐者　　疾成无上真</p><p>　　游于<a href=\"/remen/pusadao.html\" class=\"keylink\" target=\"_blank\">菩萨道</a>　　坚住不退转</p><p>　　所生常见佛　　速值诸<a href=\"/remen/shizun.html\" class=\"keylink\" target=\"_blank\">世尊</a></p><p>　　巍巍十方佛　　三世之导师</p><p>　　志心怀恭敬　　信乐无狐疑</p><p>　　所生常端正　　颜容甚光晖</p><p>　　辩才慧独远　　愿礼<a href=\"/remen/tianren.html\" class=\"keylink\" target=\"_blank\">天人</a>师</p><p>　　别有四菩萨</p><p>　　此四大士。皆过去十方诸佛之师。此四大士。初始造行之时。发大誓愿言。我当度一切<a href=\"/remen/zhongsheng.html\" class=\"keylink\" target=\"_blank\">众生</a>。至其都得<a href=\"/remen/niepan.html\" class=\"keylink\" target=\"_blank\">涅槃</a>。然后当取佛。以是故应诵念诵持。得无量无边功德至不退转。譬如三千世界尽<a href=\"/remen/xukong.html\" class=\"keylink\" target=\"_blank\">虚空</a>满中紫磨黄金。用之<a href=\"/remen/bushi.html\" class=\"keylink\" target=\"_blank\">布施</a>。不如一须臾之间诵念此四大士名。其所得功德。出过尔所黄金施上。千亿万倍。其名曰</p><p>　　弃阴盖菩萨　寂根菩萨　慧威菩萨　不离菩萨六菩萨亦当诵持经</p></div>"
}]