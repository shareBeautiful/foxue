[{
    "title": "佛说诸佛经 第439部",
    "author": "施护 译",
    "html": "<div class=\"B1_text\"><p>佛说诸<a href=\"/fojing/\" class=\"keylink\" target=\"_blank\">佛经</a></p><p>西天译经<a href=\"/remen/sanzang.html\" class=\"keylink\" target=\"_blank\">三藏</a>朝散大夫试鸿胪卿传法大师臣施护奉 诏译</p><p>如是我闻。一时佛在王舍城鹫峰山中。时尊者大目干连。食时欲至。着衣持钵。将诣王城。忽作是念。我于今日。先往色究竟天。问少<a href=\"/remen/yinyuan1.html\" class=\"keylink\" target=\"_blank\">因缘</a>。却来乞食。于是尊者大目干连。入三摩地等引。譬如力士屈伸臂顷。到色究竟天。既至彼已。与天相见。以种种软语。互相问讯。时尊者大目干连。乃问天言。经于何时。有佛<a href=\"/remen/shizun.html\" class=\"keylink\" target=\"_blank\">世尊</a>。出现于世。证无上<a href=\"/remen/puti.html\" class=\"keylink\" target=\"_blank\">菩提</a>。于是有百色究竟天主。同声答言。满百千劫。有佛出世。证无上菩提。尔时尊者大目干连。闻已信受。即入三摩地。譬如力士屈伸臂顷。从色究竟天。还到王城。即如常日。次第乞食。食毕澡漱收衣钵已。往诣佛所。即以头面<a href=\"/remen/lifo.html\" class=\"keylink\" target=\"_blank\">礼佛</a>双足。修敬毕已。在一面坐。合掌瞻仰。而白佛言。世尊。我于今日食时欲至入三摩地。往色究竟天。问彼<a href=\"/remen/tianren.html\" class=\"keylink\" target=\"_blank\">天人</a>。经于何时。有佛出世。证无上菩提。彼百天主。同声告我。满百千劫。有佛出世。证无上菩提。世尊。我虽信受。是事云何。唯愿世尊。为我开说</p><p>尔时世尊。告大目干连。汝今谛听。当为汝说。大目干连。彼色究竟天主。知见甚少。乃谓汝言。满百千劫。有佛出世证无上菩提。此非正言。未可深信。大目干连。我念往昔。最初值遇六十俱胝诸佛如来。出现于世。而彼诸佛。住世利生。或久或近。各各<a href=\"/remen/suiyuan.html\" class=\"keylink\" target=\"_blank\">随缘</a>。次第入灭。如是相继。复有八十俱胝佛。出现于世。同名妙华。我于如是一一佛前。发大誓愿。及持梵行。于此佛后。复有五百佛。出现于世。同名正梵。于此佛后。复有八百佛。出现于世同名燃灯。于此佛后。复有一万五千佛。同名昝么没。出现于世。于此佛后。复有一千佛。出现于世。名号族姓。各各不同。我于如是佛前。复发誓愿。修持梵行。于此佛后。复有六千佛。出现于世。同名苏钵啰多波。于此佛后。复有九万佛。出现于世。同名妙<a href=\"/remen/jiaye.html\" class=\"keylink\" target=\"_blank\">迦叶</a>。于此佛后。复有一千佛出现于世。同名为日。于此佛后。复有一千佛。出现于世。同名染没[亭*夜]野。于此佛后。复有八万佛。出现于世。同名曀罗嚩帝。于此佛后。复有七万佛。出现于世。同名帝释。于此佛后。复有一佛。名德。出现于世。我于此佛。与诸声闻<a href=\"/remen/dizi.html\" class=\"keylink\" target=\"_blank\">弟子</a>。同发誓愿。恭敬<a href=\"/remen/gongyang.html\" class=\"keylink\" target=\"_blank\">供养</a>。经于多岁。于此佛后。复有八十俱胝那由他辟支佛。出现于世。大目干连。彼辟支佛。在于我前。发大誓愿。及有转轮圣王。名曰遍照亦于我前。先得值遇四十同名无能胜佛。大目干连。我于德佛灭后。值遇一佛。亦名无能胜。于此佛世。我为转轮圣王。名为百号。与无能胜佛声闻弟子。同发誓愿。恭敬供养。经历多年。佛入灭后。我以七宝。建塔供养<a href=\"/remen/sheli.html\" class=\"keylink\" target=\"_blank\">舍利</a>。如是<a href=\"/remen/xiuxing.html\" class=\"keylink\" target=\"_blank\">修行</a>。经无量时。大目干连。我于是时。得证菩提</p><p>复次大目干连。彼色究竟天。少知少见。无能胜佛灭度之后。复有一佛。出现于世。名曰持世。后复有佛。出现于世。名曰持地。后复有佛。名大能仁。出现于世。后复有佛。名曰妙现。出兴于世。后复有佛。名曰师子。出现于世。后复有佛。名最上希有。出现于世。后复有佛。名断一切忧。出现于世。后复有佛。名一切义成就。出现于世。后复有佛。名曰得胜。出现于世。后复有佛。名曰宝光。出现于世。后复有佛。名曰意称。出现于世。后复有佛。名乌波底室啰。出现于世。后复有佛。名底室噜。出现于世。后复有佛。名曰圆光。出现于世。后复有佛。名为月光。出现于世。后复有佛。名曰天光。出现于世。后复有佛。名阿提部。出现于世。后复有佛。名阿提野输。出现于世。后复有佛。名无灭通。出现于世。后复有佛。名曰最胜。出现于世。后复有佛。名底室噜多噜。出现于世。后复有佛。名曰上华。出现于世。后复有佛。名阿哩瑟吒出现于世。后复有佛。名阿提部。出现于世。后复有佛。名曰燃灯。出现于世。后复有佛。名曰降冤。出现于世。后复有佛。名曰金曜。出现于世。后复有佛。名曰金光。出现于世。后复有佛。名曰宝眼。出现于世。后复有佛。名莲华眼。出现于世。后复有佛。名最上莲华。出现于世。后复有佛。名大莲华。出现于世。后复有佛。名曰莲华。出现于世。后复有佛。名毗婆尸。出现于世。后复有佛。名曰尸弃。出现于世。后复有佛。名毗舍浮。出现于世。后复有佛。名拘留孙。出现于世。后复有佛。名俱那舍牟尼。出现于世。后复有佛。名曰迦叶。出现于世。今我释迦牟尼。出现于世。大目干连。我先发誓愿。于如是等诸佛。以七宝华。而散供养已。然后方成正等正觉。大目干连。彼一一佛。从初<a href=\"/remen/faxin.html\" class=\"keylink\" target=\"_blank\">发心</a>。乃至成等正觉。皆是经历无数之劫。我从发心。至今<a href=\"/remen/chengfo.html\" class=\"keylink\" target=\"_blank\">成佛</a>。劫数甚多。不可算计。彼色究竟天。少知少见。汝勿生疑</p><p>尔时世尊。说是经已。大目干连。疑心即除。<a href=\"/remen/huanxi.html\" class=\"keylink\" target=\"_blank\">欢喜</a>踊跃。礼佛而退佛说诸佛经</p></div>"
}]