[{
    "title": "佛说乳光佛经 第809部",
    "author": "竺法护 译",
    "html": "<div class=\"B1_text\"><p>佛说乳光<a href=\"/fojing/\" class=\"keylink\" target=\"_blank\">佛经</a></p><p>西晋月氏<a href=\"/remen/sanzang.html\" class=\"keylink\" target=\"_blank\">三藏</a>竺法护译</p><p>闻如是。一时佛游维耶离梵志摩调音乐树下。与八百<a href=\"/remen/biqiu.html\" class=\"keylink\" target=\"_blank\">比丘</a>众千菩萨俱。国王大臣人民。及诸天龙鬼神。共会说经。时佛<a href=\"/remen/shizun.html\" class=\"keylink\" target=\"_blank\">世尊</a>适小中风当须牛乳。尔时维耶离国有梵志名摩耶利。为五万<a href=\"/remen/dizi.html\" class=\"keylink\" target=\"_blank\">弟子</a>作师。复为国王大臣人民所敬遇。豪富贪嫉不信<a href=\"/remen/fofa.html\" class=\"keylink\" target=\"_blank\">佛法</a>不喜<a href=\"/remen/bushi.html\" class=\"keylink\" target=\"_blank\">布施</a>。但好异道常持罗网。覆盖屋上及其中庭。欲令飞鸟不侵家中谷食之故。所居处去音乐园不近不远。于是佛告贤者阿难。持如来名往到梵志摩耶利家。从其求索牛乳湩来。阿难受教着衣持钵到其门下。梵志摩耶利适与五百上足弟子。欲行入宫与王相见。时即出舍值遇阿难。因问言。汝朝来何其早。欲何所求。阿难答曰。佛世尊身小不安隐。使我晨来索牛乳湩梵志摩耶利默然不报。自思惟。我若不持乳湩与阿难者。诸人便当谓我悭惜。这持乳与。诸余梵志便复谓我事瞿昙道。进退惟宜。虽尔续当指授与弊恶牛自令阿难[谷-禾+牛]取其乳。又是瞿昙喜与我等共诤<a href=\"/remen/gongde.html\" class=\"keylink\" target=\"_blank\">功德</a>。常欲得其胜。当使是弊恶牸牛抵杀其弟子。即可折辱其道便见捐弃。我可还为众人所敬。阿难得乳若不得乳。趣使诸人明我不惜。为牛所杀不能得乳。我意已达于我无过。梵志摩耶利。时谋议是事已即告阿难。牛朝已放在彼壍里。汝自往[谷-禾+牛]取其乳湩。摩耶利敕其儿使言。汝将阿难示此牛处。慎莫为捉取牛乳湩。试知阿难能得乳不。时五百弟子闻师说是悉大<a href=\"/remen/huanxi.html\" class=\"keylink\" target=\"_blank\">欢喜</a>。即复共疑怪。阿难向者所说事。则相谓言。寂志瞿昙常自称誉。我于天上天下最尊。悉度十方老病死。佛何<a href=\"/remen/yinyuan1.html\" class=\"keylink\" target=\"_blank\">因缘</a>自身复病也。五百梵志共说此已。尔时维摩诘来欲至佛所。道径当过摩耶利梵志门前。因见阿难即谓言。何为晨朝持钵住此。欲何求索。阿难答曰。如来身小中风当须牛乳。故使我来到是间。维摩诘则告阿难。莫作是语。如来至真等正觉身。若如金刚众恶悉已断。但有诸善功德共会。当有何病。默然行。勿得效外道诽谤如来。复慎莫复语。无使诸天龙神得闻是声。十方菩萨阿罗汉皆得闻此言。转轮圣王以轮在前。用无数德故常得<a href=\"/remen/zizai.html\" class=\"keylink\" target=\"_blank\">自在</a>。何况从无央数劫。布施于一切人。如来至真等正觉。无量福合会成如来身。阿难。莫复使外道异学梵志得闻是不顺之言。何况世尊身自有病不能疗愈。何能救诸老病死者。如来至真等正觉是法身非是未脱之身。佛为天上天下最尊无有病佛病已尽灭。如来身者。有无数功德众患已除。其病有因缘不徒尔也。阿难。勿为羞惭索乳。疾行慎莫多言。阿难闻此大自惭惧。闻空中有声言。是阿难。如长者维摩诘所言。但为如来至真等正觉。出于<a href=\"/remen/shijian.html\" class=\"keylink\" target=\"_blank\">世间</a>在于五浊弊恶之世故。以是缘示现。度脱一切十方贪淫嗔恚愚痴之行故。时往取乳。向者维摩诘虽有是语莫得羞惭。阿难尔时大自惊怪。谓为妄听。即还自惟言。得无是如来威神感动所为也。于是五百梵志。闻空中声所说如是。即无狐疑心。皆踊跃悉发无上正真道意</p><p>尔时梵志摩耶利内外亲属。及聚邑中合数千人。皆随阿难往观牛。阿难到即住牛傍自念言。今我所事师作寂志者法。不得手自[谷-禾+牛]取牛乳也。语适竟。第二忉利天帝座即为动。便从天来下化作年少梵志被服因住牛傍。阿难见之心用欢喜。谓言年少梵志请取牛乳。即答阿难。我非梵志。是第二忉利天帝释也。我闻如来欲得牛乳。故舍处所来到此间。欲立本德故。阿难言。天帝位尊何能近此腥秽之牛。帝释答曰。虽我之豪何如如来尊。尚不厌倦建立功德。何况小天。我处<a href=\"/remen/wuchang.html\" class=\"keylink\" target=\"_blank\">无常</a>皆当过去。今不立德食福将尽后无所怙。阿难报释。设欲为我取牛乳者惟愿用时。释应曰诺。寻即持器前至牛所。时牛静住不敢复动。其来观者皆惊怪之。年少梵志有何等急。来为瞿昙弟子而取牛乳。若傥为是弊恶牛所抵踏死。奈何不自令寂志前取牛乳。帝释尔时即为阿难[谷-禾+牛]取牛乳。而说偈言</p><p>今佛小中风汝与我乳湩</p><p>令佛服之差得福无有量</p><p>佛尊<a href=\"/remen/tianren.html\" class=\"keylink\" target=\"_blank\">天人</a>师常慈心忧念</p><p>蜎飞蠕动类皆欲令度脱</p><p>尔时犊母即为天帝释。说偈言</p><p>此手扪摸我何一快乃尔</p><p>取我两乳湩置于后余者</p><p>当持遗我子朝来未得饮</p><p>虽知有福多作意当平等</p><p>于是犊子。便为母说偈言</p><p>我从无数劫今得闻佛声</p><p>即言持我分尽用奉上佛</p><p>世尊一切师甚难得再见</p><p>我食草饮水可自足今日</p><p>我作人已来饮乳甚多久</p><p>及在六畜中亦尔不可数</p><p>世间愚痴者亦甚大众多</p><p>不知佛布施后困悔无益</p><p>我乃前世时悭贪坐抵突</p><p>复随恶知友不信佛经戒</p><p>使我作牛马至于十六劫</p><p>今乃值有佛如病得医药</p><p>持我所饮乳尽与满钵去</p><p>令我后<a href=\"/remen/zhihui.html\" class=\"keylink\" target=\"_blank\">智慧</a>得道愿如佛</p><p>时天帝释即为阿难。取牛乳湩得满钵去。阿难得乳意甚欢喜。于是梵志。从聚邑中来出观者。悉闻此牛子母所说。皆共惊怪展转相谓言。此牛粗常时弊恶人不得近。今日何故柔善乃尔。想是阿难所感发耳。瞿昙弟子尚能如此。何况佛功德威神变化。然而我等不信其教。即时欢喜信解佛法。梵志摩耶利门室大小。聚邑男女合万余人。皆悉踊跃。远尘离垢逮得<a href=\"/remen/fayan.html\" class=\"keylink\" target=\"_blank\">法眼</a>。阿难持乳还至佛所。是时世尊适为无数千人<a href=\"/remen/shuofa.html\" class=\"keylink\" target=\"_blank\">说法</a>。阿难即前更整衣服长跪叉手。而白佛言。向者奉使诣梵志摩耶利家索乳。牛之子母便作人语。我闻其言大惊怪之。佛告阿难。是牛子母悉说何等而汝意疑。阿难白佛。此摩耶利有一牛。大弊恶喜抵踏人。家中人使初不敢近。主虽不得[谷-禾+牛]取乳者但令产乳。是牛自产犊大且好。胜于余犊百千倍也。梵志密敕儿。使制不得令而我取乳。我自念言。<a href=\"/remen/shamen.html\" class=\"keylink\" target=\"_blank\">沙门</a>法不应手自取。言适竟。第二忉利天帝。即来下化作年少梵志被服因住牛边。我言。倩卿[谷-禾+牛]取牛乳。帝释言诺。便前取乳。即告牛言。今世尊小中风当用乳。汝与如来乳者得福无量。于是牛语答帝释言。取我两乳。置两乳湩以遗我子。犊在母边。闻世尊名心大欢喜便语母言。持我乳分尽用上佛。如来世尊天人所师甚难得值。我作人时饮乳大久。作畜生时亦复如是。世间愚痴者甚大多。不知布施后世当得其福。我乃前世坐随恶友。不信经道憙行抵突。是故使我堕牛马中。十六劫乃得闻佛声。悉持余乳用上如来。愿后智慧得道如佛。牛母犊子说事如是。佛告阿难。实如牛子母所说。佛言。谛听我之所言。此牛子母乃昔<a href=\"/remen/suming.html\" class=\"keylink\" target=\"_blank\">宿命</a>时曾为长者。大富乐饶财宝。复悭贪不肯布施。不信佛经戒。不知<a href=\"/remen/shengsi.html\" class=\"keylink\" target=\"_blank\">生死</a>本。常憙出钱财外人来从举息钱。日月适至憙多债息无有道理。既偿钱毕复谩抵人言其未毕。但坐是故。堕畜生中十六劫。今闻我名欢喜者何。畜生之罪亦当毕。是故闻佛声。便有慈心以乳与佛。用此因缘当得<a href=\"/remen/jietuo.html\" class=\"keylink\" target=\"_blank\">解脱</a>。佛尔时笑五色光从口出。天地为大震动。光照十方还绕身三匝分为两分。一分入脐中。一分从顶入便不复现。于是阿难即前长跪叉手白佛言。佛不妄笑。会当有缘。佛告阿难。汝所问者大善。何以故。此牛子母却后命尽。七反生兜术天及梵天上。七反生世间。当为豪富家作子。终不生三恶道。所在常当通识宿命当<a href=\"/remen/gongyang.html\" class=\"keylink\" target=\"_blank\">供养</a>诸佛。为悬缯幡盖散华<a href=\"/remen/shaoxiang.html\" class=\"keylink\" target=\"_blank\">烧香</a><a href=\"/remen/shouchi.html\" class=\"keylink\" target=\"_blank\">受持</a>经法。牛母从是因缘。最后当值见<a href=\"/remen/milefo.html\" class=\"keylink\" target=\"_blank\">弥勒佛</a>作沙门。<a href=\"/remen/jingjin.html\" class=\"keylink\" target=\"_blank\">精进</a>不久当得罗汉道。犊子亦当如是。上下二十劫竟。当得作<a href=\"/remen/fohao.html\" class=\"keylink\" target=\"_blank\">佛号</a>曰乳光。国土当名幢幡光明。乳光如来得作佛时。当度天上天下万民及蜎飞蠕动之类。其数当如恒沙数。尔时国中人民皆寿七千岁。被服饮食。譬如北方尊上天下。佛在世间教授四万岁。般泥洹后经法住止万岁乃尽。佛告阿难牛之子母。以好心善意布施与如来乳湩俱得度脱。如畜生尚有<a href=\"/remen/shanxin.html\" class=\"keylink\" target=\"_blank\">善心</a>。何况作人六情完具。能别知好丑。而不信明生所从来死所趣向。复不知佛经戒。不信布施后世当得其福。人但坐悭。贪故还自欺身。心念恶口言恶身行恶。愚痴之人皆由是不得解脱。说经已。会中五百长者子悉发无上正真道意。三千八百梵志本不信佛法。闻经踊跃欢喜。应时得须陀洹道。五百人本不信生死罪福。见佛变化悉受<a href=\"/remen/wujie.html\" class=\"keylink\" target=\"_blank\">五戒</a>为清信士。佛说经已。比丘众长者梵志人民。皆大欢喜。稽首佛足而退</p></div>"
}]