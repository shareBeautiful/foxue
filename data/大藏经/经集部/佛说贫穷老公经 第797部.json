[{
    "title": "佛说贫穷老公经 第797部",
    "author": "释慧简 译",
    "html": "<div class=\"B1_text\"><p>佛说贫穷老公经</p><p>宋<a href=\"/remen/shamen.html\" class=\"keylink\" target=\"_blank\">沙门</a>释慧简译</p><p>闻如是。一时佛在舍卫国精舍中坐。与二千<a href=\"/remen/biqiu.html\" class=\"keylink\" target=\"_blank\">比丘</a>俱。时有一贫穷老公。年二百岁。眉生秀毛。耳出于头。齿如齐贝。手过于膝。貌而视之。似如有相。而贫穷辛苦。衣不盖形。五体裸露。腹恒饥虚。行步时动。小有气息。扶杖而来。求欲见佛。释梵侍门。敕不通之。老公因大唤曰。吾虽贫贱民之厮下。千载有幸。今得值佛。欲问罪福。求离众苦。我闻<a href=\"/remen/shizun.html\" class=\"keylink\" target=\"_blank\">世尊</a>仁慈普逮。万物蒙赖。莫不受恩。是以远来。乞一示见。而卿断我。既违我愿。有误圣意。岂宜可尔乎。佛以知之。顾语阿难。汝宁见长寿耆年有相老公。而罪未毕者乎。阿难叉手白佛言。安有相福耆寿。而有罹罪。罹罪之人。岂复有相。今在何许生所未见。佛言。近在门外。释梵断之。可唤使前。于是老公。匍匐寸进。为佛作礼。悲喜交流。而白佛言。我生世不幸贫穷辛苦饥饿寒冻。求死不得。活无所赖。人命至重。不能自弃。闻佛在世。心独<a href=\"/remen/huanxi.html\" class=\"keylink\" target=\"_blank\">欢喜</a>。昼夜<a href=\"/remen/faxin.html\" class=\"keylink\" target=\"_blank\">发心</a>。愿一奉颜。由来十年。今始得果。向在门外。久不得前。计欲还去。气力不堪。进退无路。但恐命绝。秽污圣门。重增其罪。不悟天尊。已哀矜之。得蒙前进。不夺本愿。如此而死无复恨矣。惟欲速终。毕罪后世。愿得垂恩施其上慧。佛言。人之受生。<a href=\"/remen/shengsi.html\" class=\"keylink\" target=\"_blank\">生死</a><a href=\"/remen/yinyuan1.html\" class=\"keylink\" target=\"_blank\">因缘</a>。以多因缘。致有罪根。今我为汝。说其本源。卿前世时。生豪强大国明慧王家。时为太子。憍贵非凡。上为父母所爱。下为臣民所敬。用此恣意。轻凌于人。高目大视。矜抗邈然。财宝亿万。皆是民物。百姓贫弊。皆坐课敛。惟知聚积财物。不肯<a href=\"/remen/bushi.html\" class=\"keylink\" target=\"_blank\">布施</a>。时有贫寒沙门。名曰静志。从远国来。故往诣卿。所求不多。惟法衣耳。而卿了不当。接遇之甚恶。既不乞衣。又不与食。空坐着前。去复不听。昼夜七日。水浆永绝。亦有气息。命在转烛。而卿见此。方大欢喜聚人看之。以为快乐。边有侍臣。而谏卿曰。太子莫尔。沙门慈恭。<a href=\"/remen/daode.html\" class=\"keylink\" target=\"_blank\">道德</a>内合。冻之不寒。饿之不饥。所以来乞。欲为福耳。既不施与。安可穷逼。幸发遣之。勿招其罪。太子答曰。此是何人。诈称道德。试小困之。才令不死。正尔放去。无所忧也。即便遣去驱逐出国。未出国界。十余里中。逢遭饥贼。欲杀啖之。沙门言曰。我贫冻沙门。羸瘦骨立。肉既腥臊。不中啖也。空当见杀。而无所任。饿贼又曰。我饿困累日。但食土耳。卿虽小瘦。故是肉也。终不相放。但当就死。如此前却。纷纭良久。太子得知。便往救曰。我以不能乞其衣食。宁当复令贼杀之耶。贼见太子。皆叩头首过谢罪。放沙门去。时沙门者。今<a href=\"/remen/mile.html\" class=\"keylink\" target=\"_blank\">弥勒</a>菩萨是。憍贵太子者。今卿是也。故卿今日。受此贫穷之罪。坐悭贪也。所以得长寿者。救活沙门之命也。罪<a href=\"/remen/fubao.html\" class=\"keylink\" target=\"_blank\">福报</a>应。亦如影响。老公白佛。去事已尔。愿毕于今。乞得以垂残之命。得作沙门后生世世。常侍佛边。佛言善哉。应时老公。须发堕地。法衣在身。体气强健。耳目聪明。即得上慧。入<a href=\"/remen/sanmei.html\" class=\"keylink\" target=\"_blank\">三昧</a>门。以偈赞佛</p><p>我昔为太子不识仁义方</p><p>憍贵自放恣恃为大国王</p><p>自谓无罪福此以可保常</p><p>岂悟生死对于今受其殃</p><p>从罪复蒙福得睹天中天</p><p>能脱既往罪垂命入法门</p><p>永离悭贪心长受<a href=\"/remen/zhihui.html\" class=\"keylink\" target=\"_blank\">智慧</a>根</p><p>世世侍佛边保持万劫存</p><p>于是老公比丘。说是偈已。<a href=\"/remen/lifo.html\" class=\"keylink\" target=\"_blank\">礼佛</a>而去</p></div>"
}][{
    "title": "佛说贫穷老公经 第797部",
    "author": "释慧简 译",
    "html": "<div class=\"B1_text\"><p>佛说贫穷老公经</p><p>宋<a href=\"/remen/shamen.html\" class=\"keylink\" target=\"_blank\">沙门</a>慧简译</p><p>闻如是。一时佛在舍卫国祇树给孤独园。与千二百五十沙门俱。菩萨万人。尔时天龙鬼神无央数大众共会恭敬围绕。闻佛<a href=\"/remen/shuofa.html\" class=\"keylink\" target=\"_blank\">说法</a>无不<a href=\"/remen/huanxi.html\" class=\"keylink\" target=\"_blank\">欢喜</a>。时有一贫穷老公。年二百岁。眉生秀毛。耳出于头。齿如齐贝。手过于膝。貌而视之似如有相。而贫穷辛苦衣不盖形。五体裸露腹恒饥虚。行步才动示有气息。闻佛在世心独欢喜。昼夜发愿由来十年今始得果。扶杖而来求欲见佛。释梵侍门敕不通之。老公因大唤曰。我生世不幸。贫穷辛苦饥饿寒冻。求死不得活无所赖。我闻<a href=\"/remen/shizun.html\" class=\"keylink\" target=\"_blank\">世尊</a>仁慈普逮。万物蒙赖莫不受恩。心独欢喜昼夜发愿。由来十年今始得果。是以远来乞一特见求离众苦。而卿断我。既违我愿又乖圣意。岂宜尔乎。佛已知之。顾语阿难。汝宁见耆年长寿有相老公而罗罪未毕者乎。阿难长跪叉手白佛言。安有福耆寿而有罗罪。罗罪之人岂得有相。生所未见今在何许。佛言。近在门外释梵断之。可呼使前。于是老公匍匐肘进。见佛悲喜涕泪交流。为佛作礼长跪叉手白佛言。我生世不幸。贫穷辛苦饥饿寒冻。求死不得活无所赖。我闻世尊仁慈普逮。万物蒙赖莫不受恩。心独欢喜昼夜<a href=\"/remen/faxin.html\" class=\"keylink\" target=\"_blank\">发心</a>愿一奉颜。由来十年今始得果。向在门外久不得前。计欲还去气力不堪进退无路。但恐命绝秽污圣门重增其罪。不悟天尊已哀矜之。得蒙前进如此而死无复恨矣。唯欲速终毕罪后世。愿得垂恩赐其上慧。佛言。人之受生<a href=\"/remen/shengsi.html\" class=\"keylink\" target=\"_blank\">生死</a><a href=\"/remen/yinyuan1.html\" class=\"keylink\" target=\"_blank\">因缘</a>。以多因缘致有罪根。今我为汝说其本源。卿前世时生豪强大国明慧王家。时为太子憍贵非凡。上为父母所珍。下为臣民所奉。用此恣意轻[夌*欠]于人。高目大视矜抗邈然。财产巨亿皆是民物。百姓贫穷皆坐课[佥*殳]。唯知聚积不知<a href=\"/remen/bushi.html\" class=\"keylink\" target=\"_blank\">布施</a>。时有贫寒沙门。名曰静志。从远国来故往诣卿。所求不多唯乏法衣耳。而卿了不当接。遇之甚恶。既不乞衣又不与食。空坐着前。去复不听。昼夜七日七夕水浆断绝。小有气息命在转烛。而卿见此方大欢喜。聚众看之以为至乐。边有侍臣而谏卿曰。太子莫尔。沙门慈恭<a href=\"/remen/daode.html\" class=\"keylink\" target=\"_blank\">道德</a>内存。冻之不寒饿之不饥。所以来乞欲为福耳。既不施与安使穷逼。幸发遣之莫招其罪。太子答曰。此是何人诈称道德。试小困之才不令死。正尔放去无所忧也。即便遣去驱逐出国。未出国界十余里中。遭逢饿贼欲杀啖之。沙门因言曰。我是贫冻沙门。羸瘦骨立肉既腥臊不中啖也。空当见杀而无所任。饿贼曰。我饥困累日但食土耳。卿虽小瘦故是肉也。终不相放。但当就死。如此前却纷纭良久。太子得知便往救曰。我已不能乞其衣食。宁当复使饿贼杀之耶。贼见太子皆各叩头。首过谢罪放沙门去。时沙门者今<a href=\"/remen/mile.html\" class=\"keylink\" target=\"_blank\">弥勒</a>菩萨是也。憍贵太子者今卿是也。卿今受此贫穷之罪者。坐前悭贪也。所以得长寿者活救沙门之命也。罪<a href=\"/remen/fubao.html\" class=\"keylink\" target=\"_blank\">福报</a>应如影随形。如响应声。老公白佛。去事已尔愿毕于今。愿得以垂残之命。得作沙门。后生世世常侍佛边。佛言。善哉善哉。应时老公须发堕地法衣自然着。身体气力强健。耳目聪明。即得上慧入<a href=\"/remen/sanmei.html\" class=\"keylink\" target=\"_blank\">三昧</a>门。尔时世尊以偈颂曰</p><p>汝昔为太子不识仁义方</p><p>憍贵自放恣恃为大国王</p><p>自谓无罪福以此可保常</p><p>岂悟生死对于今受其殃</p><p>从罪复蒙祐得睹天中天</p><p>能脱既往罪垂命入法门</p><p>永离悭贪心长受<a href=\"/remen/zhihui.html\" class=\"keylink\" target=\"_blank\">智慧</a>根</p><p>世世侍佛边保寿万劫存</p><p>于是老公<a href=\"/remen/biqiu.html\" class=\"keylink\" target=\"_blank\">比丘</a>。闻经欢喜为佛作礼。尔时世尊语阿难。若有诵斯经者。当见贤劫千佛。行斯经者。令后世宣传。当从<a href=\"/remen/milefo.html\" class=\"keylink\" target=\"_blank\">弥勒佛</a>受决。如来广长舌所语无有异。一切大众闻佛说已。欢喜<a href=\"/remen/shouchi.html\" class=\"keylink\" target=\"_blank\">受持</a>为佛作礼</p></div>"
}]