[{
    "title": "观察诸法行经 第一卷",
    "author": "阇那崛多 译",
    "html": "<div class=\"B1_text\"><p>观察诸法行经 第一卷</p><p>随<a href=\"/remen/tianzhu.html\" class=\"keylink\" target=\"_blank\">天竺</a><a href=\"/remen/sanzang.html\" class=\"keylink\" target=\"_blank\">三藏</a>阇那崛多译</p><p>无边善方便行品第一</p><p>尔时婆伽婆。更游王舍鹫鸟丘中。共大<a href=\"/remen/biqiu.html\" class=\"keylink\" target=\"_blank\">比丘</a>众。满千比丘。共菩萨摩诃萨。有八十俱致菩萨摩诃萨。种种佛刹来集。皆得陀罗尼忍三摩地一生补处。<a href=\"/remen/zhengde.html\" class=\"keylink\" target=\"_blank\">证得</a>过去未来智道。言说清净不作诈善。不自称赞无有贪婪。外道不胜过魔罗业。得诸<a href=\"/remen/fofa.html\" class=\"keylink\" target=\"_blank\">佛法</a>具成<a href=\"/remen/wuwei.html\" class=\"keylink\" target=\"_blank\">无畏</a>。法障已过<a href=\"/remen/yezhang.html\" class=\"keylink\" target=\"_blank\">业障</a>已灭。于法本性已得无疑。说歌颂句心无穷尽。不可思劫愿铠<a href=\"/remen/zhuangyan.html\" class=\"keylink\" target=\"_blank\">庄严</a>。笑颜先语面无嚬蹙。辩才不断。已得等忍三摩地陀罗尼。具成无边辩才及胜无畏。百千俱致那由多劫。善说一句信解诸法。犹如幻焰水月梦影响等。无来无去无生无灭。空<a href=\"/remen/wuxiang.html\" class=\"keylink\" target=\"_blank\">无相</a>无愿。显不可取无有障碍。善知无边<a href=\"/remen/zhihui.html\" class=\"keylink\" target=\"_blank\">智慧</a>。善觉诸<a href=\"/remen/zhongsheng.html\" class=\"keylink\" target=\"_blank\">众生</a>心行智。如彼众生信解。随其信解善为<a href=\"/remen/shuofa.html\" class=\"keylink\" target=\"_blank\">说法</a>。禁摄自心离法渴爱。具无慢忍善巧胜妙。如本性法摄取佛刹。<a href=\"/remen/gongde.html\" class=\"keylink\" target=\"_blank\">功德</a>庄严无边作愿。善能案行无数世界。<a href=\"/remen/nianfo.html\" class=\"keylink\" target=\"_blank\">念佛</a>三摩地常现在前。善劝请无量佛。善知灭缠顺眠<a href=\"/remen/fannao.html\" class=\"keylink\" target=\"_blank\">烦恼</a>。善知游戏非一百千三摩地海。彼谓慈氏菩萨摩诃萨。曼殊尸利童真。观世<a href=\"/remen/zizai.html\" class=\"keylink\" target=\"_blank\">自在</a>菩萨摩诃萨。大势至菩萨摩诃萨。云音菩萨摩诃萨。善百千开华智菩萨摩诃萨。无边攀缘出意菩萨摩诃萨。电庄严鸣音王菩萨摩诃萨。无数俱致劫普生智菩萨摩诃萨。师子吼王菩萨摩诃萨。等不等观菩萨摩诃萨。净密金无疑王菩萨摩诃萨。寂观菩萨摩诃萨。智王菩萨摩诃萨。不<a href=\"/remen/kongjian.html\" class=\"keylink\" target=\"_blank\">空见</a>菩萨摩诃萨。贤护为首。十六大善丈夫。象香手者菩萨。无边宝藏菩萨。智积菩萨。辩积菩萨。师子吼鸣音王菩萨。珠庄严璎珞行菩萨。师子行步菩萨。陀罗尼自在王菩萨。得无边辩才无畏菩萨。名称菩萨摩诃萨。喜王菩萨摩诃萨。如是为首。共八十俱致菩萨摩诃萨。若此三千<a href=\"/remen/daqianshijie.html\" class=\"keylink\" target=\"_blank\">大千世界</a>大王。或释或梵或大梵。或天王或龙王或夜叉主。阿修罗伽留茶紧那罗摩睺罗伽人非人主。彼共眷属围绕。执持华鬘涂香衣盖幢幡鼓乐。诣于佛所。到已顶<a href=\"/remen/lifo.html\" class=\"keylink\" target=\"_blank\">礼佛</a>足。作三匝绕。随所执持华鬘香涂香末香衣盖幡幢鼓乐。于<a href=\"/remen/shizun.html\" class=\"keylink\" target=\"_blank\">世尊</a>所作<a href=\"/remen/gongyang.html\" class=\"keylink\" target=\"_blank\">供养</a>已。尊重受教合掌而住</p><p>尔时喜王菩萨摩诃萨。七日断食已。若经行若立若坐不卧不睡精勤求法。何等三摩地。令菩萨摩诃萨于无上大乘转取遍智财宝智等。彼作此<a href=\"/remen/yinyuan1.html\" class=\"keylink\" target=\"_blank\">因缘</a>已。即起于座一肩整衣。右膝着地。合掌向佛而白佛言。大德世尊。我于如来应正遍知。随分欲问。若婆伽婆。赐我空闲。如我问已即为解说。如是语已。佛告喜王菩萨摩诃萨言。喜王。如来应正遍知。常作空闲解说问难。喜王。汝若如是欲问如来应正遍知。我即于汝彼彼所问。如问解说当令<a href=\"/remen/huanxi.html\" class=\"keylink\" target=\"_blank\">欢喜</a>。如是语已。喜王菩萨摩诃萨而白佛言。世尊。何等三摩地菩萨摩诃萨具成三摩地故。菩萨摩诃萨如实知诸众生心行。能入诸佛世尊说意。所说无倒顺入随音实智。能见现在诸佛世尊无有障碍顺得无嗔诤法。于如闻如念法奉行。而住虽于世法中行。而不为世法所染。虽行遍智定中。而于彼自在不生。虽行<a href=\"/remen/niepan.html\" class=\"keylink\" target=\"_blank\">涅槃</a>法中。而不于中间涅槃。以未满诸佛法故。虽行声闻独觉法中实行。而不于彼乘涅槃。出无边念心不忘失。入诸众生种种界门。无穷尽门辩说相续。摄取无边功德庄严佛刹。于别智中得无余智。虽成熟众生不依众生想而说法。彼无有见住。而将置涅槃。亦无一法可欲寂静。虽行<a href=\"/remen/puti.html\" class=\"keylink\" target=\"_blank\">菩提</a>而不依住。大智具成舍离有无二边故。虽知诸法缘生。而于缘生法中不着。速证阿耨多罗三藐三菩提。降伏摩罗及与徒众。诸他论师以法屈伏。当转无上法轮。为天等世作法吼鸣。世尊。然佛法不可思。菩萨法不可思。菩萨行不可思。甚善世尊。我向问如来者。世尊以无数不可思诸种胜具佛智为我演说。若我于世尊边闻已如实当行。如实行已当满诸种胜具佛智。喜王菩萨摩诃萨。如是语已。复以歌颂问佛。此歌颂者。所谓</p><p>我问轮师月世亲人上者</p><p>若诸菩萨行次第为解说</p><p>多众等来无有边人天夜叉众如信</p><p>闻胜功德佛法已多百欲与觉相应</p><p>佛胜德中生信已我问渡诸功德岸</p><p>名称无边知我心他非我证除胜者</p><p>解散分别十力行人天渴乐胜者德</p><p>菩提<a href=\"/remen/dexing.html\" class=\"keylink\" target=\"_blank\">德行</a>最无比百大方便说智行</p><p>如破黑亲共力者如速放出智光明</p><p>如动三千所有地如菩萨行当为说</p><p>婆吒胜觉树住此而抖擞</p><p>如放光照刹俱致那由他</p><p>如大地震动触证最胜智</p><p>善行于<a href=\"/remen/xingzhe.html\" class=\"keylink\" target=\"_blank\">行者</a>如行当为说</p><p>如有当得开华相如生无边音住持</p><p>如得正定等迷留如菩萨行当为辩</p><p>如有开华相无垢如有善巧闻持意</p><p>如有不动似迷留满百功德如行说</p><p>无等无称无谄诈<a href=\"/remen/wuwo.html\" class=\"keylink\" target=\"_blank\">无我</a>应供无三垢</p><p>智众所赞胜<a href=\"/remen/shamen.html\" class=\"keylink\" target=\"_blank\">沙门</a>我今问彼胜人行</p><p>善意行持开华言胜言无错无浊语</p><p>善夫牛王利除垢如速作佛为我说</p><p>若有多人来集此昼夜精勤无异心</p><p>彼等闻此胜行已当住如实菩提行</p><p>此多人天乐佛德昼夜决力勤不余</p><p>彼闻此行当奉行当得十力破他力</p><p>如当得于三摩地如得通智及辩才</p><p>如<a href=\"/remen/foguang.html\" class=\"keylink\" target=\"_blank\">佛光</a>照无边方当问智慧无边称</p><p>笑颜如如说如是善知如如诸法中</p><p>如得智通广住持见十方佛百无垢</p><p>云何当得无比智善那由多俱致经</p><p>当于说时无有错如菩萨行当为辩</p><p>我不问有乐去离有趣者</p><p>我不问小行去离诸行者</p><p>如得最胜德百种功德圆</p><p>为我如是说颜容喜笑者</p><p>我今不问有乐道我今不问境界依</p><p>胜者我欲生<a href=\"/remen/ganlu.html\" class=\"keylink\" target=\"_blank\">甘露</a>十力所行如实说</p><p>善逝云何当净施云何持戒振去尘</p><p>云何忍慈皆欲乐如有<a href=\"/remen/jingjin.html\" class=\"keylink\" target=\"_blank\">精进</a>彼当说</p><p>云何爱智乐断惑云何智度断名言</p><p>当如智海不可动如菩萨行当为说</p><p>若我不得问善逝于中我智尽不超</p><p>得度遍智功德岸为我皆说无边德</p><p>如是语已。佛告喜王菩萨摩诃萨言。甚善喜王。甚善喜王。汝今发行为多人利益故。为多人安乐故。为怜愍<a href=\"/remen/shijian.html\" class=\"keylink\" target=\"_blank\">世间</a>故。以义利益安乐<a href=\"/remen/tianren.html\" class=\"keylink\" target=\"_blank\">天人</a>故。亦为此时及未来菩萨摩诃萨不断佛种性故。不断法种性僧种性故。汝于如来应正遍知今问此义。如汝于恒伽河沙等佛世尊边。已曾问难出生解说。喜王。彼宜善听善作<a href=\"/remen/zhengnian.html\" class=\"keylink\" target=\"_blank\">正念</a>。我当为说。菩萨因何三摩地得此及异功德。知诸众生心行。喜王菩萨摩诃萨言。世尊。如是乐闻。佛言。喜王。有三摩地说名决定观察诸法行。菩萨摩诃萨若因此三摩地。得八十四千三摩地。得八十四千陀罗尼。得八十四千波罗蜜。速证阿耨多罗三藐三菩提已。转无上法轮。为天人等世当作鸣吼。喜王。彼何者是说名决定观察诸法行三摩地。彼所谓如说如作。如作如说。身净语净心净。求于利益。作朋友心。不为求欲。不舍于悲不为取法(十)。不失于信。自誓不动。善入众生。言辞作调顺。业顺敛于身。舍离恶语。心无欺诳。苦者令润。乐者教修(二十)。放逸者觉察。发勤者令决合法。悔者令出散。不住法想。离众生想。不分别事想。舍诸取着。观知于相。取戒不动(三十)。常求于智。离世所言。求出世语。自进不忘。顺念于法。入如所作。顺作仪式。于业必信。舍离不信(四十)。多有信解。于佛作念。有罪显说。于福<a href=\"/remen/suixi.html\" class=\"keylink\" target=\"_blank\">随喜</a>。劝请于佛。应礼者礼。无有高慢。不厌善根。常勤相应。不舍勤合(五十)。通出生句。信因作业。而受其报于缘觉察。不着虚实。有所言说(六十)。不住欲界。不同<a href=\"/remen/sejie.html\" class=\"keylink\" target=\"_blank\">色界</a>相。不着<a href=\"/remen/wusejie.html\" class=\"keylink\" target=\"_blank\">无色界</a>。于业报果随之而信。均与物分。有平等心。不害法教。合不合中无有嗔恚。他得利中亦不有嫉。满其所望(七十)。度于法誓。不舍戒聚。除慢离嗔普割愚痴。不生贪行。随得知足。不求眷属。得利不高。无利不下(八十)。法利喜分不作贮积。恶言不报。自护口言。显明菩提。察发勤合。显明<a href=\"/remen/jietuo.html\" class=\"keylink\" target=\"_blank\">解脱</a>。问于智者不放。敛摄不舍。住阿兰拏(九十)。于头多功德及以减省。普有喜乐。信解于空。不着诸事。聚中不依。界中不念。入中不见。境中不爱。除灭颠倒。心令念持智慧发生(一百)。行于圣行。顺敛于心。随顺到<a href=\"/remen/futian.html\" class=\"keylink\" target=\"_blank\">福田</a>地。除舍诸行。施不求报。戒中不念。不分别忍。不覆精进。不依定意。智知诸法(一百一十)。入<a href=\"/remen/liudu.html\" class=\"keylink\" target=\"_blank\">六度</a>地。不念自德不恶他德。不依诸行不称量行。于涅槃中无有攀缘。走避<a href=\"/remen/liuzhuan.html\" class=\"keylink\" target=\"_blank\">流转</a>。于解脱中无有怖想。于受聚中有害者想。爱于灭度(一百二十)。安住于忍颜容喜笑先言问讯面无嚬蹙。敬老少中。其心净信。不逼恼他作主灭诤。赞说寂静勤教和合(一百三十)。爱憎等心求陀罗尼。诸众生中如父母兄弟姊妹儿子亲属尊长朋友。平等爱念。爱圣如父。于近诵中如爱尊重。于菩萨中爱念如佛。法中爱念亦如自我。于多闻中无有厌足。行中奉行供养如来(一百四十)。上妙信解无有缩小。作<a href=\"/remen/sanbao.html\" class=\"keylink\" target=\"_blank\">三宝</a>种。忍不定言。身中不惜。命中不惜。清净活命。于乞食行而不舍轭。平等乞食以为爱美。善住阿[口*兰]拏处(一百五十)。舍离在众。心常憙乐。不杂俗家。于<a href=\"/remen/chujia.html\" class=\"keylink\" target=\"_blank\">出家</a>者亦憙不杂。不作诈善。不自称赞。说于爱语。菩萨乘中<a href=\"/remen/jiaohua.html\" class=\"keylink\" target=\"_blank\">教化</a>众生。人于方便。常顺念佛(一百六十)。思惟于法。常尊重僧。供养智者。亲近解者。守护定意者。扶持勤合者。说菩提道。念修于法。信于福德。于众生所教以善根(一百七十)。爱念信者。出散苦者。净于威仪。惭而有畏。惧见惭悔。离于恶人。住<a href=\"/remen/rufa.html\" class=\"keylink\" target=\"_blank\">如法</a>行。向于除灭。求于圣行熏修念处(一百八十)。恒住正断。普得神足。取于诸根。成就于力。观菩提分。道不颠倒。入舍摩他。察发毗拨舍那。于心不喜。法中普喜(一百九十)。超过攀缘地中。而能不住。不惊。无见。生不堕想。护菩萨行。于佛行中作无量想。厌弃恶行舍先所作。净于自业(二百)。秘毗那耶禁别解脱。不毁法教。以时而行离于非时。善巧入出知于愿量。活命事中足而等喜。入诸智通。修三摩地入于所行(二百一十)。入于妙宝。如来所说取不可得。勤合者喜。显明<a href=\"/remen/fozi.html\" class=\"keylink\" target=\"_blank\">佛子</a>。令声闻者闻行。令独觉者顺知一道。菩萨财物。声闻游处。智者所行。是调顺者所趣(二百二十)。重说法者。察多信者。示现佛道。求财者藏。求果者田。三火热恼者园。得三摩地者华池。生白法者母。不信身者。令止系缘于相(二百三十)。布置诸好。等住佛刹。得陀罗尼出种种智。熏修勤合。超摩罗境。勇健斗战割断烦恼。摧灭不善炽然于善(二百四十)。勤作愿者璎珞。摩罗所不能破。所说无尽。世间不等。外道不知。已过声闻法中。已出独觉。安住遍智中。众生入道之所趣到。善朋友言(二百五十)。如实觉察。是受报者等喜。欲饮者味。欲憙乐者鬘。向涅槃者乘。趣岸者船。欲度者筏。生盲者灯。欲见者眼。说法者炬(二百六十)。不虚者誓。欲施者财。欲解脱者方便。求戏者喜乐。等喜者净信。欢喜者爱。求闻者性处。得三摩地者迷留。望得眼者帝释。入斗战者勇健。欲住者窟。自心行者梵心。勤合者喜乐(二百七十)。不退转者游处。得无生法忍者净心。智行者念。初业者方便。丈夫智者橦弩。三摩地者弓。说无我者那罗延。遍智者道。令解脱者生平等智。诸天所礼(二百八十)。诸龙奉华。众人供养。学者所难。作无学者向礼。菩萨所赞。法主所念。覆藏根者城。善方便者道。勤合者利。疑者令散(二百九十)。欲者令断。烦恼者吐。欲渡者浮。病者良药。不颠倒见者治。箭者拔出。欲作净者自在。欲作吼者无畏相。欲闻者所趣(三百)。涅槃者道。恶趣者远离。欲色无色者超过。严佛土者璎珞。金刚喻三摩地者生因。最后生者坐师子座。令福德者不失。求者令取。之者策进。堕者令起。<a href=\"/remen/xiedai.html\" class=\"keylink\" target=\"_blank\">懈怠</a>者令发力(三百一十)。发事者建立。过发事者令止于定。令入诸事令舍取。斗诤者令其弃除。于遍知者令其满足。得出生无边门。说胜义者令其不失。令说空者毕竟寂静。信无相者令灭分别。信无愿者止断急务(三百二十)。令信舍者超过三世。顺至诸处。善方便中于觉为灯。于未学者心不轻贱。于说法者无有所求。其错法中不生嗔恚。于等乘者无有谤毁。不望其物而为说法。于说法者诸事供养。于听法中心不散乱(三百三十)。于徒众所无有欺念。于法施中无有断绝。于纯直者难可为问。于嗔恨者住于忍心。悔者令散。于道不息求于智聚。令依取者而得解脱。恶者令调。无住处者令舍(三百四十)。欲顺念者令其正念。发起菩萨。显示诸佛令<a href=\"/remen/sizhong.html\" class=\"keylink\" target=\"_blank\">四众</a>喜。味胜者美味。欲戏者雷。于甘露为门。涅槃行者所趣令欲。得不怖者有凉无热。是得道者解脱系缚(三百五十)。于乐心所请与利益。其心放息意乐身乐。智者所取坚受不舍。不转如来方便道行。熏诸善根害诸不善根是无智者所学。入方便中所成。不诳者相。顺<a href=\"/\" class=\"keylink\" target=\"_blank\">佛教</a>者所行。智聚者明。示现佛刹。<a href=\"/remen/libai.html\" class=\"keylink\" target=\"_blank\">礼拜</a>俱致。诸佛能作。俱致问难。断其所疑。生长诸白净法。弃舍助黑。不失诸福憙。福者爱生。憙乐者勇健。欲说者辩。说法者护。令诸因者生爱。于诸法中而有善巧。知于生灭示现如如。于徒众中自心调伏。合方便者令喜。慢者令散。方便成就者坐。令思察者饱足(四百)。观视无恶。法主者雷名称。丈夫者勇步。烦恼垢者令止。诸见行者令害。闻者令持总持于法。令说法者无错。不转菩提。善诸入门。善根者聚。不断佛眼。炽然<a href=\"/remen/fayan.html\" class=\"keylink\" target=\"_blank\">法眼</a>摄于圣众。伏他论师。善作法语。菩萨所行。等心者月。求业者日。欲学者师。诸修多罗者护。智者将导。白法种子甘露熟果。顺念于生。不染流转。痴凡业者厌弃。如来功德者真实。赞叹者得无边报。持者遍智因来。读者利得所趣(四百三十)。书写者入无边功德智说者无量福德。是不来者度津。是不动者住处。诸世欲受者为说。诸佛已说称扬。过去佛众满。未来佛所望。是现在佛智藏。诸众生行入门。声闻乘者普灯。独觉乘者烛明。佛乘者持。诸出生者不失。示现佛手者印。是不覆藏者实。得疾智者<a href=\"/remen/zhuansheng.html\" class=\"keylink\" target=\"_blank\">转生</a>。能令问佛功德。令欲作者无厌。令烦恼火寂灭(四百五十)。得方便智。令解地界。令入水界。等入大界不住风界。出生解脱<a href=\"/remen/xukong.html\" class=\"keylink\" target=\"_blank\">虚空</a>界。净于智界。顺入法界。厌弃诸行。遮断顺眠。散于嗔碍。除舍爱憎。善巧自行。善巧他行。令欲说者辩才无尽。诸出生中令不入着。令相应者不可言说。舍于我相。除我所相。远离入着(四百七十)。下心如犬。最妙入门。善系于定。是乏者荫。令渡于流。外论所不能破。于纯直者。不可说恶。远离睡眠。亲近说法者。超过掉悔。除灭于疑。散于贪欲。远离懒惰。不见于我。显明无我。不建立命。法中不触。说中不诤。所辩合理。善于思惟。不作于行。有调顺体。有不怯弱。毕竟信解。入众不缩。自德不誉。他德不嫉。其心常行遍智。不取住处(五百)。离不合言。常净等行。不爱其身。敛摄其心。于<a href=\"/remen/xingshan.html\" class=\"keylink\" target=\"_blank\">行善</a>巧。思惟顺念。不毁不慢。求于解脱。欲得无疑。念修梵行。于慈等心。于悲顺摄。于喜当念。舍灭憎爱。于戒顺摄。定皆出生慧悉觉知。所出生字言辞善巧(五百二十)。入诸说音。不为财利广演说法。不喜共众。一宿移行。既不举取亦不下置其中觉知。不着诸法。显明于如。不诳诸众生。不断三宝种姓。于法摄取(五百三十)。满牢固愿不羡小乘。与定相应昼夜不舍。满诸净心智慧功德(依梵本合有五百三十五句其中分句长短离合无一定准极少乃至二字为句极多乃至五字始成一句此乃随义分句故也不可一一句后记数宜好详之也)。喜王。此谓说名决定观察诸法行三摩地。是菩萨摩诃萨境界入众生行。取遍知智。此中法本说时。九十二那由多菩萨。无生法中忍生。五千众生。先未发生阿耨多罗三藐三<a href=\"/remen/putixin.html\" class=\"keylink\" target=\"_blank\">菩提心</a>。于今悉生。三十那由多毕竟净心天及人等。远尘离垢烦恼中出。诸法中法眼生。十百千比丘不受故。无漏心解脱。此三千大千世界。六种振动大光遍世。尔时世尊。复令此义无量显明。即说歌颂</p><p>所行清净圣者道其心解脱随顺法</p><p>菩提分眼辩法中此三摩地善逝行</p><p>降伏摩罗远离垢除灭嗔障断有爱</p><p>名称及智善具德此三摩地德智幢</p><p>于智为地及善道诸圣者姓破摩罗</p><p>解脱于有善逝赞此三摩地德智财</p><p>细入法行诸际门顺觉过恶已作断</p><p>除灭于苦入胜乐此三摩地善逝行</p><p>此是觉念觉分华惭愧具足摄于善</p><p>菩提分鬘善逝趣胜三摩地此已说</p><p>菩提分场解脱光过彼星宿作明照</p><p>作于光明超三有赞彼如是法胜月</p><p>三种方便望得净亲近解脱最胜王</p><p>舍知识利及诈善此三摩地应成就</p><p>于他毁辱当远离莫因知识自赞誉</p><p>常行乞食但三衣勿作贮积与此合</p><p>望得诸圣等分戒常应尊敬问智者</p><p>问已如实<a href=\"/remen/xiuxing.html\" class=\"keylink\" target=\"_blank\">修行</a>住彼故当得寂静定</p><p>若有戒美诸世中远众欲憙舍摩他</p><p>勿作诈善莫慢生彼故速当得胜定</p><p>于尊师所常恭敬若老若中如初者</p><p>诸处如是常受教欲求善逝所有财</p><p>勿作嗔面莫羞怯见诸世人常共语</p><p>勿作贡高慢自在彼故当得寂静定</p><p>应当舍身莫爱惜勿有懒惰多睡眠</p><p>昼夜修念意相应彼于胜定则当得</p><p>等心诸世憙于慈以悲意行菩提行</p><p>喜舍平等称量意彼于胜定则当得</p><p>应常守护十力财于法破尽苦世时</p><p>若常守<a href=\"/remen/hufa.html\" class=\"keylink\" target=\"_blank\">护法</a>财物彼当得此寂静定</p><p>意常不着<a href=\"/remen/sanjie.html\" class=\"keylink\" target=\"_blank\">三界</a>中随顺忆念流转苦</p><p>欲求涅槃安隐处速得最胜无比身</p><p>随顺忆念无我空于诸相中普远离</p><p>亦离三有所作愿彼即速得大悲者</p><p>行施自守若调伏持戒及忍如精进</p><p>常憙于定解脱智此三摩地彼速得</p><p>如我昔行数百劫如我说此菩提行</p><p>如我得觉寂静安如是等行速已触</p><p>我是遍智善牛王学我诸胜所有行</p><p>若行如我往昔行彼当得佛人胜者</p><p>衣惭及食解脱味心信于定憙空闲</p><p>无我歌咏常爱作云何他智当触乐</p><p>担负骂詈堪忍他勿怀怨恨不供养</p><p>应于业报当普信彼于胜定则当得</p><p>远离有见及恶道当亲近空圣所趣</p><p>昼夜精进力发起彼于此定则当得</p><p>远离二边不爱道近平等道若实路</p><p>如此修行佛所爱若观不生不作法</p><p>最胜不求妙华香妙衣及以幢盖等</p><p>若于法空随顺行此是最胜第一供</p></div>"
},{
    "title": "观察诸法行经 第二卷",
    "author": "阇那崛多 译",
    "html": "<div class=\"B1_text\"><p>观察诸法行经 第二卷</p><p>隋<a href=\"/remen/tianzhu.html\" class=\"keylink\" target=\"_blank\">天竺</a><a href=\"/remen/sanzang.html\" class=\"keylink\" target=\"_blank\">三藏</a>阇那崛多译</p><p>先世勤相应品第二</p><p>尔时<a href=\"/remen/shizun.html\" class=\"keylink\" target=\"_blank\">世尊</a>。复告喜王菩萨摩诃萨言。喜王。又复菩萨应觉诸法不依。应觉诸法不出不灭不作不生。远离轻虚自空不牢不取不舍。应觉诸法<a href=\"/remen/wuchang.html\" class=\"keylink\" target=\"_blank\">无常</a>苦<a href=\"/remen/wuwo.html\" class=\"keylink\" target=\"_blank\">无我</a>寂静。应觉诸法空<a href=\"/remen/wuxiang.html\" class=\"keylink\" target=\"_blank\">无相</a>无愿。应觉诸法无我无<a href=\"/remen/zhongsheng.html\" class=\"keylink\" target=\"_blank\">众生</a>无命无富伽罗(二十)。应觉诸法不合不可作无自体无相无有。应觉诸法离染不行。离戏论不行。到最胜不种种(三十)。无戏论离戏论。不可取不持。无住处。不来不去不住。无字不可说(四十)。诸法不可言。不可将来。无业无报。应觉诸法不分别。无种种分别。断普分别。诸想及念皆已除断。破天等世得度五趣。度于众生胜魔罗众。超过<a href=\"/remen/fannao.html\" class=\"keylink\" target=\"_blank\">烦恼</a>魔罗。出聚魔罗。断死魔罗。满无著智。摄取三世胜色。为诸众生所爱。为智者所<a href=\"/remen/gongyang.html\" class=\"keylink\" target=\"_blank\">供养</a>。能于诸法见其法体。得肉眼净到天眼明。到智眼行不动<a href=\"/remen/fayan.html\" class=\"keylink\" target=\"_blank\">法眼</a>。具足佛眼如月显照。知诸众生心行。不勤合者。当作觉察舍诸所取(二十)。于三千<a href=\"/remen/daqianshijie.html\" class=\"keylink\" target=\"_blank\">大千世界</a>中。为诸<a href=\"/remen/tianren.html\" class=\"keylink\" target=\"_blank\">天人</a>作支。帝相随顺。得净行地通无我际。知于出界诸众生所。当作亲尊离增上慢。有于忍力超五障碍。能于名色知其本性。顺觉诸佛所说言辞。顺觉三十二相(三十)。于得不得心有所取。皆已超过于<a href=\"/remen/shijian.html\" class=\"keylink\" target=\"_blank\">世间</a>得。而得世法不染。于诸众生当为作舍。开<a href=\"/remen/niepan.html\" class=\"keylink\" target=\"_blank\">涅槃</a>门令诸众生入<a href=\"/remen/wuwei.html\" class=\"keylink\" target=\"_blank\">无畏</a>城。与<a href=\"/remen/ganlu.html\" class=\"keylink\" target=\"_blank\">甘露</a>味演说于法。觉烦恼睡散众生热。断其所著诸见缚等。六根不染。而为众生<a href=\"/remen/shuofa.html\" class=\"keylink\" target=\"_blank\">说法</a>。得十六字门所出陀罗尼。何者是彼十六种陀罗尼。所谓阿字不生义故。波字最胜义故。遮字四实义故。那字知名色生义故。陀字调伏义故。沙字超过着义故。迦字不失业报义故。娑字诸法平等义故。伽字甚深义故。他字势力义故。阇字超过生老死义故。车字断烦恼无余义故。蹉字高出义故。诧字住义故。[口*荼]字<a href=\"/remen/jiaohua.html\" class=\"keylink\" target=\"_blank\">教化</a>边地弥黎车义故(梵本亦少一字)。善家子。此是得十六字所出陀罗尼。名得陀罗尼。所出巧智解知诸法自空。选择诸众生心。出离诸烦恼吐。诸凡夫所取通彼<a href=\"/remen/faxiang.html\" class=\"keylink\" target=\"_blank\">法相</a>度<a href=\"/remen/liuzhuan.html\" class=\"keylink\" target=\"_blank\">流转</a>海。善说令喜设法施会。巧生诸字音智。解知于空乐佛<a href=\"/remen/jietuo.html\" class=\"keylink\" target=\"_blank\">解脱</a>。舍爱不爱而无吝惜。于诸外道他论<a href=\"/remen/rufa.html\" class=\"keylink\" target=\"_blank\">如法</a>降伏。说师子吼得于佛智。兴于法施吐诸烦恼破怨恶义。信诸佛转法轮。通达于如乃至知法。嗔慢已离欲泥不染。调御众生除去于垢。能以悲水洗于众生。统领徒众顺得势力。超过老死念千数劫。总持法藏通达寂界。得空等智顺学尽法。诸众生等所应赞叹。满无障智得无热恼。熏习顺行摧魔罗军。荫覆三千大千世界。顺念前世招涅槃地。作依止趣。其在家者尽皆覆护。知处非处不舍先誓。于诸众生。以慈遍满知聚无生。所念闻意当作正直。得栴檀那戒香。断<a href=\"/remen/shengsi.html\" class=\"keylink\" target=\"_blank\">生死</a>道顺得涅槃。知诸法如那字触住。喜王。彼如那字已上无字。彼亦无名亦不可说。亦无有声。不施设名不知名说。彼诸声言辞中。彼不过去不未来不现在。彼诸佛不已说不今说不当说。不生不出。如是等相诸法。菩萨当知。喜王。复有十六字陀罗尼所入门。所谓觉字行相说胜义法。度于四流。说无有名色法。善巧<a href=\"/remen/bushi.html\" class=\"keylink\" target=\"_blank\">布施</a>自守住忍。不倚六根行于<a href=\"/remen/liudu.html\" class=\"keylink\" target=\"_blank\">六度</a>。令灭欲烦恼故。而为众生说法。巧知诸法差别。得深无疑。说处非处。知诸众生所行。忍粗恶言舍皮肉髓。知念意行安住法界。解知那字尽入诸法。喜王。此是十六种字陀罗尼入门。喜王。若菩萨摩诃萨。正觉如是十六种字陀罗尼入门。如阿字无生义故。波字最胜义故。遮字度四流义故。那字说名色义故。陀字布施自守和合义故。沙字六通智义故。迦字不见业报义故。沙字诸法平等义故。伽字甚深义故。他字示现势力义故。阇字示现生死义故。叉字示现忍力义故。车字吐极恶烦恼义故。娑摩字自大证觉义故。娑他字说处非处义故。多字说尽边义故。彼则得此。说名决定观察诸法行三摩地。因此十六种字陀罗尼菩萨摩诃萨。不为智者所诃。弃欲嗔痴。演说到<a href=\"/remen/bian.html\" class=\"keylink\" target=\"_blank\">彼岸</a>道。得四无畏。受那罗延身。利割欲枝。得十力力值遇妙音。得灭热恼。授声闻独觉记。远离左道得如来地。如所言说如作即得。高慢众生当令解脱。作佛事业顺得聚智。疑得众生断其疑惑。以有和善共住安乐。满足大悲超摩罗境。满足美音除慢放逸。而得于忍善入深定。令度诸趣而为说法。于诸法中令得浅处。为住彼岸令到陆处。知诸众生所行。知诸法方便行。念无数劫持诸法体。寂灭诸恶清净诸疑。得空等智。顺到灭烦恼处。速践觉场。天龙当赞。顺觉诸智巧灭烧热。说诸众生自体。食甘露食断诸疑睡。舍离随着所有习气。以其大悲覆诸众生。念前宿世见于涅槃<a href=\"/remen/gongde.html\" class=\"keylink\" target=\"_blank\">功德</a>。顺觉凡夫所行。得密大智害诸异念。鸣于法螺。令住佛智超种种相。顺觉出生知众生处。能使佛刹丰满。无彼炽然离于老病。速能顺觉方便密语断生死道。顺到安隐涅槃。于恶摩罗速能降伏。于无量世界中见佛世尊。离欲已而听法。亦不忘智。如所希望摄取佛刹。巧知游戏。出生诸三摩地。喜王。菩萨摩诃萨。若得此说决定观察诸法行三摩地。当知亦得萨婆若。何以故。然彼何时欲证阿耨多罗三藐三<a href=\"/remen/puti.html\" class=\"keylink\" target=\"_blank\">菩提</a>。若一生若二若三若四若五若十若二十。若百生若千生若百千生。若一劫若百劫若千劫若百千劫。乃至欲于久时。彼亦久乃证觉。以愿<a href=\"/remen/zizai.html\" class=\"keylink\" target=\"_blank\">自在</a>。于流转中尽后际劫。何以故。然后于诸法中自在故。又佛说此陀罗尼字门品法本时。三十二千菩萨得忍。彼时此三千大千世界六种振动。尔时世尊说此歌颂</p><p>无错无浊无秽杂离非趣行到甘露</p><p>应天地供作无等持此方便十力行</p><p>喜作离怨灭荒尘面如开华人天乐</p><p>应胜者德度有流持此方便十力行</p><p>除灭他众善他行人天爱重拂他意</p><p>分别他<a href=\"/remen/xingshan.html\" class=\"keylink\" target=\"_blank\">行善</a>巧意此道中行十方行</p><p>舍增有取不如行觉察人天如意决</p><p>行显亦如空中月此有眼行智者行</p><p>人天常爱彼意者不乐有趣境无错</p><p>分别百行众中吼此智者行照诸方</p><p>得十二十复有二诸相妍妙人天奉</p><p>得失不着离二取彼得此行照诸方</p><p>甘露施主善行施常与胜财世牛王</p><p>十力大力降他力不久得此智者行</p><p>分别多德胜念意寂灭多苦与多乐</p><p>多人尊重善奉事憙佛功德智学此</p><p>降众不久如牛王灭百热恼离诸热</p><p>飞<a href=\"/remen/xukong.html\" class=\"keylink\" target=\"_blank\">虚空</a>道多百刹行此方便照诸方</p><p>信处善巧诸世信信惭意住念无等</p><p>振去百著作世香持此方便百德聚</p><p>分别多德吐三垢彼有润腻美妙言</p><p>善说百分天地中持此德财胜无等</p><p>度人天住无畏城振去闇尘如言说</p><p>如行无恼行如行持此方便十力行</p><p>甘露财胜名闻至胜德无等如行得</p><p>如意人天如言说智者学此甘露道</p><p>无尘至处照十方脱慢众生直无曲</p><p>至无畏城离荒慢持此方便十力行</p><p>言说善合化人天不憙乐欲憙乐法</p><p>说作作者说百行学此方便善意者</p><p>等意等行净众生善合善美善行说</p><p>诸法中巧常与乐行此方便喜甘露</p><p>恶摩罗力不久降振去荒垢散三垢</p><p>行于此地与大财持此方便十力行</p><p>超过恶趣行胜趣象马兽主戏<a href=\"/remen/xingzhe.html\" class=\"keylink\" target=\"_blank\">行者</a></p><p>赞德持德百德满不久得此智者行</p><p>善巧处行不住有势力示现决胜力</p><p>至陆住水离诸腻若学此行十力行</p><p>舍城及与村落地舍爱不爱不乐境</p><p>及舍胜树舍怨众智者学此决进力</p><p>忆念过去多百劫念诸世中生及死</p><p>及念已先所闻法持此寂静胜定意</p><p>法炬炽然常令有憙法彼施于财法</p><p>及持十力所行者持此寂静胜定意</p><p>住舍摩他有慈意寂静止意寂静根</p><p>净戒甜美爱语音当有持此三摩地</p><p>喻如犀行无我所得到闲方与闲道</p><p>离八不闲随处住持此寂静胜定意</p><p>于念觉知<a href=\"/remen/zixing.html\" class=\"keylink\" target=\"_blank\">自性</a>行亦当善巧知尽法</p><p>示现最胜堪忍力于此中学胜义行</p><p>应得诸世所赞叹多百数天当赞彼</p><p>作处作者作寂静于此智海亲近住</p><p>鸟飞足迹当顺行于诸烦恼得寂灭</p><p>摩罗不行彼方便此寂难见勤相应</p><p>说决定觉善逝行拔断有爱作无有</p><p>得彼世中常供奉持此寂静胜定意</p><p>所应断者于此净断烦恼已照三有</p><p>彼作荫覆遍诸方若持此胜三摩地</p><p>念他所行及自所念已为说如顺行</p><p>无慢行体胜者行持此寂静胜定意</p><p>有施舍已调伏意善逝所趣速能行</p><p>施与无畏说无畏此胜上定则便得</p><p>于诸世中当作亲错误已脱复令解</p><p>共集言议有善巧若人修此三摩地</p><p>身等金刚全一合速能破散魔罗军</p><p>纯白净照无有垢持此寂静胜定意</p><p>是处而住处所应于处不住上意得</p><p>于处非处有善巧若此定意人能持</p><p>无著辩说佛功德出生俱致多觉解</p><p>彼无疑惑不正意此胜寂定有能持</p><p>于彼甘露速能信亦常信于与乐者</p><p>得到果已护他世此胜寂定有能持</p><p>解知于聚常自空彼无错误无迷惑</p><p>诸行行到三有中若人持此三摩地</p><p>当得舍离于老病不被他降巧为直</p><p>其心相续憙持戒若此定意人能持</p><p>割断生树是圣道涅槃寂静速能触</p><p>弥黎车地彼不多若人持此三摩地</p><p>不自赞扬巧妙语功德名称上普德</p><p>端正显现众中入如昴宿日月净空</p><p>眷属众具家姓名善逝亲眷彼时得</p><p>彼所有辩如水王谓当持此三摩地</p><p>法自性相无我行于诸世中顺觉已</p><p>速作三千勇健主此经希有平等行</p><p>乃至三千世中林人姓三种众生行</p><p>于彼胜上得智门此勤相应触甘露</p><p>毒刀及火不行入不畏枷缚诸逼恼</p><p>夜叉罗刹不生害若净<a href=\"/remen/xinxing1.html\" class=\"keylink\" target=\"_blank\">信心</a>此相应</p><p>财无所失财不离无病无忧无业报</p><p>不盲不瞎亦不痖如是有持此四句</p><p>六十三亿二足上普念于此相应者</p><p>彼所若与总持藏此寂难见已相应</p><p>若于菩提欲疾触最安隐德若欲取</p><p>应令此胜经典行诸所希望则满足</p><p>彼故闻已善喜乐若人于中求菩提</p><p>彼勤相应若四日彼当得此胜寂定</p><p>八十俱致二足上余胜六十那由多</p><p>普念与此相应者转诵作此三摩地</p><p>若闻于此善得利闻已若有作信解</p><p>佛功德中彼无惑如到菩提如是持</p><p>彼故闻已此实行莫得懒惰憙无德</p><p>诸福决定到手中若持此经若书写</p><p>我念于先百数劫有最胜者名辩幢</p><p>彼说此胜三摩地王子月妙闻彼已</p><p>疾舍王位而<a href=\"/remen/chujia.html\" class=\"keylink\" target=\"_blank\">出家</a>彼闻一夜及一日</p><p>于彼分中死时到至余刹土而复生</p><p>如恒伽沙复多彼见已复见无边胜</p><p>诸处闻此三摩地于三劫中证胜觉</p><p>名曰宝炎最胜者胜者然灯为说记</p><p>如是大利由闻此彼故闻已莫懒惰</p><p>我今欲作告汝等天人所有美妙者</p><p>我于此中开宝藏十力财物汝当取</p><p>又喜王。先过去世不何数劫。过不可数广远。无量不可思不可量。于彼时节。有佛名辩才璎珞<a href=\"/remen/zhuangyan.html\" class=\"keylink\" target=\"_blank\">庄严</a>云鸣出吼显音如来应正遍知出世明行具足善逝世间解无上调御丈夫天人教师佛婆伽婆。其佛刹土名无边宝功德庄严。世界名无垢。劫名爱见又喜王。彼辩才璎珞庄严云鸣出吼显音如来应供正遍知。有无量声闻。有七十二俱致菩萨摩诃萨。并皆得忍到灌顶地。又喜王。于彼菩萨众中。有菩萨说法者。名无边功德辩幢游戏鸣音彼有过量念行惭辩。于陀罗尼中。游步尽至得五通智。彼白彼佛。令其观已为四部众广说此说决定观察诸法行三摩地。又喜王。于彼时节。有王子名<a href=\"/remen/fubao.html\" class=\"keylink\" target=\"_blank\">福报</a>清净多人所爱鸣声自在。而彼妙形端正可观。最胜净色成满具足。于无上正觉中久已发行。喜王。福报清净多人所爱鸣声自在王子。闻有无边功德辩幢游戏鸣音菩萨说法者。说此名决定观察诸法行三摩地。若入村城聚邑王都中说。时彼王子于彼说法者边。闻此三摩地。闻已<a href=\"/remen/huanxi.html\" class=\"keylink\" target=\"_blank\">欢喜</a>踊跃爱悦满意。善意更生。诣向彼说法者菩萨摩诃萨所。到已<a href=\"/remen/dl.html\" class=\"keylink\" target=\"_blank\">顶礼</a>彼说法者足。尊重爱敬合掌而住。于此三摩地中。复过量喜。欲闻此三摩地。彼说法者。复知彼过量净信已。彼时广说此三摩地。喜王。如是彼王子于彼说法者边。闻此三摩地已。又复过量欢喜踊跃爱悦满意。善意更生。随所著衣而以奉覆。说如是言。令诸众生得此三摩地宝。如此说法者菩萨摩诃萨。彼以于彼说法者所舍施善根。于现法中。承事八十恒伽河沙等诸佛世尊。于彼诸佛世尊边。闻此三摩地。彼诸佛世尊所皆作最胜供养。于彼诸佛世尊教法中出家摄受<a href=\"/remen/zhengfa.html\" class=\"keylink\" target=\"_blank\">正法</a>。诸所不闻百千俱致修多罗而能辩说生念常满。受变化生得五通智。得陀罗尼无著辩才。彼顺次第行诸助菩提法。满已于无边功德宝庄严佛刹中。证觉阿耨多罗三藐三菩提。寿量无量。声闻众无量。菩萨众无量。光明无量。愿功佛庄严无量。又喜王。彼时节中。有名无边功德辩幢游戏鸣音说法者。汝意莫作异见。何以故。喜王。彼大眼如来是也。不动如来为记菩提。又彼王子名福报清净多人所爱鸣声自在者。彼无量寿如来即是彼时王子也。又喜王彼王子闻此三摩地已。七十千劫<a href=\"/remen/yezhang.html\" class=\"keylink\" target=\"_blank\">业障</a>皆悉灭尽。即得分别诸法句品出无边门名陀罗尼及不远离三摩地乃至菩提场。喜王。彼<a href=\"/remen/yinyuan1.html\" class=\"keylink\" target=\"_blank\">因缘</a>故。如是当知。此三摩地于诸菩萨摩诃萨所。如是多作净诸业障转。庄严净刹功德转。速满<a href=\"/remen/fofa.html\" class=\"keylink\" target=\"_blank\">佛法</a>转。又喜王。先过去世不可数劫。过不可数广远。无量不可思不可量。于彼时节。有名净面无垢月妙威藏如来应正遍知出世明行具足善逝世间解无上士调御丈夫天人教师佛婆伽婆。又喜王。彼净面无垢月妙威藏如来应正遍知。所有佛刹功德庄严。我今不可一劫广说。乃有如是无量功德。庄严聚集佛刹清净。菩萨摩诃萨众。于佛法中皆悉决定。喜王。于彼时节。有长者子名曰显妙广身。彼诣净面无垢月妙威藏如来所。到已顶礼彼世尊足。即以无量摩尼宝珠璎珞百千间错奉覆彼佛。在前而住以欲法故。彼如来知彼净信已。于此三摩地初中后广说。喜王。如是彼长者子。于彼佛边闻此三摩地已欢喜踊跃爱悦满意。善意更生得大法力。得法力已。不用求天人中。彼七十千妇女舍已。普一踰阇那四大藏无边宝满舍已。八百园林舍已。诸所受用众具舍已。于彼世尊教中。剃除须发着<a href=\"/remen/jiasha.html\" class=\"keylink\" target=\"_blank\">袈裟</a>衣。以信出家非家而行。又喜王。彼长者子先在家时。地不敷衣不曾足蹈。既行出家已。十千岁中。仍不敷衣足不蹈地。中不坐不卧。唯除食受用时。十千岁中睡眠不入。乃至于弹指顷。亦不曾分别欲分别嗔分别害。十千岁中异心不生。唯于遍智相应发行<a href=\"/remen/jingjin.html\" class=\"keylink\" target=\"_blank\">精进</a>。得诸辞声摄诸佛语名陀罗尼。成就普音入门名陀罗尼。彼如是炽然精进具足。乃有六十那由多天。于彼菩萨所勤行给侍起作相应。令其身心安乐精进堪能。彼如是行出家已炽然精进。闻此三摩地故。九十九俱致百千劫流转皆悉背舍。现在值遇七十千佛。有诸处中行出家已。此三摩地持读思惟。为他广说。彼发行精进故。不放逸行故。成就此三摩地。于八劫中证觉阿耨多罗三藐三菩提逮得如是佛刹功德庄严相住。如彼世尊净面无垢月妙威藏如来所有刹土。我今见彼于南方分中四十四百千佛刹过已。名大庄严世界。彼中作佛有名善意憙。乐如来说法。无量菩萨摩诃萨众集数不可尽。喜王。彼诸菩萨摩诃萨。若欲速于诸法随顺得自在者。此三摩地。当闻当持当说当念。尔时世尊。复欲过量赞说此三摩地功德令高出故。即说歌颂</p><p>我念先世无边劫犹如恒伽沙无量</p><p>时有智者世间导辩才鸣声诸方闻</p><p>彼胜教中有<a href=\"/remen/biqiu.html\" class=\"keylink\" target=\"_blank\">比丘</a>持法智人说法者</p><p>此寂静定彼说已王子已于彼边闻</p><p>即以自衣而奉覆<a href=\"/remen/huixiang.html\" class=\"keylink\" target=\"_blank\">回向</a>最胜菩提道</p><p>复见无边诸导师得道彼号无量命</p><p>彼先所有慧作业皆尽无余无报果</p><p>闻此大妙三摩地有辩才者具功德</p><p>彼于后时中若有欲求道</p><p>应当闻此定诸恶自当除</p><p>又佛无垢月说此三摩地</p><p>长者子闻已即取行出家</p><p>彼于十千年思惟三摩地</p><p>足不蹈无衣亦不入眠寝</p><p>此得胜菩提唯有共听故</p><p>不爱于家中亦无欲财物</p><p>彼至诸佛刹于彼皆已闻</p><p>诸行所入门顺觉已不久</p><p>其心彼先满亦满彼意车</p><p>彼速得菩提此何不勤作</p><p>后时当来世多有求菩提</p><p>无资财无乐不欲行出家</p><p>嗔骂而叱责毁辱说恶语</p><p>各各共闻已而言当作佛</p><p>千数非一苦忍受为欲故</p><p>为爱欲作奴而言当作佛</p><p>梦中见佛已彼暂得苏息</p><p>于他当欺慢菩提我不疑</p><p>此经彼闻已言声不会义</p><p>而苏息自心不久当作佛</p><p>彼等闻此实若所闻此已</p><p>彼无有所著亦如空中风</p><p>有此出家已多有求菩提</p><p>为知识故嗔各各而生起</p><p>彼贫穷少福限闻即喜乐</p><p>于他有欺心我到菩提岸</p><p>见光得界已众生而供养</p><p>以此少等喜知当到菩提</p><p>彼菩提大远若嫉妒谄曲</p><p>我到智数数大远最胜者</p><p>闻此经典已知当得菩提</p><p>见无量寿刹作佛当不久</p><p>大远彼菩提依止有得见</p><p>心若不相应我当不记彼</p><p>及此长者子财聚已舍离</p><p>于后出家已后着乞食家</p><p>如此三摩地于先然灯所</p><p>若闻好当作不复渴爱生</p><p>彼剃发出家系缚知识利</p><p>海中取麻担而舍于珍宝</p><p>闻中非决净无戒非出家</p><p><a href=\"/remen/xiuxing.html\" class=\"keylink\" target=\"_blank\">修行</a>菩提道彼故莫放逸</p><p>后时若有处说时当听闻</p><p>彼为知识故复行不赞说</p><p>在前当<a href=\"/remen/libai.html\" class=\"keylink\" target=\"_blank\">礼拜</a>及当与称善</p><p>如是以衣散复行不赞说</p><p>泣泪洒作已奉施于自身</p><p>彼复在众中而说其恶行</p><p>不爱阿遮梨不重近诵者</p><p>为少而相破以家相嫉恶</p><p>唯信他福德自德不思惟</p><p>当生猛毒恶知他富供养</p><p>华香及末香幢盖幡鬘等</p><p>鼓乐供养我当言得菩提</p><p>此我实供养闻此胜定已</p><p>当舍知识利修行则相应</p><p>何供养色身诸聚我已舍</p><p>应供养法身亦如善实供</p><p>爱命舍离已常宿阿兰拏</p><p>念此修多罗当尽于命世</p><p>喜王我告汝修行此已闻</p><p>决莫共彼辈谄曲作伴党</p><p>于中我不赞在众中当言</p><p>此实此不实于中莫欲信</p><p>不于境界所有欲佛菩提</p><p>所有彼诸行彼菩提大远</p><p>我所有<a href=\"/remen/shentong.html\" class=\"keylink\" target=\"_blank\">神通</a>此见大体力</p><p>诸此有禁戒修行我得已</p><p>爱戒作分者众中似野兽</p><p>已舍知识利独宿阿兰拏</p><p>我无有是处我不说无实</p><p>久后末世时此经付嘱汝</p><p>无量寿放光及不动法王</p><p>六十三亿佛众会皆已见</p><p>教师皆付彼久后令<a href=\"/remen/hufa.html\" class=\"keylink\" target=\"_blank\">护法</a></p><p>如此经智印我普持在后</p><p>三千即震动诸天称善言</p><p>多有华雨落闻此付嘱故</p></div>"
},{
    "title": "观察诸法行经 第三卷",
    "author": "阇那崛多 译",
    "html": "<div class=\"B1_text\"><p>观察诸法行经 第三卷</p><p>隋<a href=\"/remen/tianzhu.html\" class=\"keylink\" target=\"_blank\">天竺</a><a href=\"/remen/sanzang.html\" class=\"keylink\" target=\"_blank\">三藏</a>阇那崛多译</p><p>先世勤相应品第二之二</p><p>尔时喜王菩萨摩诃萨。共三十千菩萨。闻如此等久后末世五十年<a href=\"/remen/zhengfa.html\" class=\"keylink\" target=\"_blank\">正法</a>破灭。泪出身动毛竖腋汗。即起于座。一肩整理上衣。右膝着地向佛合掌。共一咽喉而白佛言。<a href=\"/remen/shizun.html\" class=\"keylink\" target=\"_blank\">世尊</a>。我等于久后末世五十年正法没时。彼中大厄至时。各各破时。<a href=\"/remen/shuofa.html\" class=\"keylink\" target=\"_blank\">说法</a>者逼切时。遍智灭时。白法散时。空无命时。正法教破灭时。谤正法时。少智言语现时。共住杂话满时。恶求活命时。各各行不赞誉时。摩罗严仗炽盛时。彼中转大逼恼时。世尊。我等舍自身命。及弃诸知识乐。如犀牛行。若林若小林中离诸爱着。于如此等修多罗所。取如来智。到大法体智藏种性。不颠倒行所印。摄受无量善根陀罗尼经所印破诸外论。顺觉遍智摄受正法。示现诸<a href=\"/remen/zhongsheng.html\" class=\"keylink\" target=\"_blank\">众生</a>乐。我等皆当写读持说。世尊。我等堪忍住泥罗耶。为此三摩地宝故。我等亦复不舍如来法僧。及不舍无上正觉。尔时彼诸菩萨摩诃萨喜王为首。一意一声。于佛及诸天等世前。无上大法师子吼说已。说此歌颂</p><p>应知我等心如我欲求觉</p><p>无有异证明唯除丈夫上</p><p>自然已知我等心如我欲求胜佛智</p><p>我三有中无异证如胜众德到岸者</p><p>身命已弃舍无余两足上</p><p>持此三摩地于后大怖时</p><p>于身不爱及离命诸亲利乐舍无余</p><p>行此无尘三摩地后时中难有大恶</p><p>若劫无边不可量住泥罗耶恶苦畏</p><p>持此无尘三摩地我当堪忍恒时中</p><p>如是苦恼无有边住泥罗耶困无护</p><p>持此无尘三摩地我当堪忍恶害苦</p><p>于中我堪忍不动牢<a href=\"/remen/jingjin.html\" class=\"keylink\" target=\"_blank\">精进</a></p><p>我请诸众生法施不求物</p><p>亲利众生利供具诸所有</p><p>名闻及赞毁我已忍舍离</p><p>我请诸众生实法不求物</p><p>我当广说法众生法足饱</p><p>清净既已有当行<a href=\"/remen/puti.html\" class=\"keylink\" target=\"_blank\">菩提</a>行</p><p>当作广义利为怜愍众生</p><p>皮肉及以骨髓血皆枯燥</p><p>我当不<a href=\"/remen/xiedai.html\" class=\"keylink\" target=\"_blank\">懈怠</a>以见苦众生</p><p>皮肉与薄皮及血我令燥</p><p>我今破此身不生小精进</p><p>见此众生苦病触大畏中</p><p>当令度<a href=\"/remen/kuhai.html\" class=\"keylink\" target=\"_blank\">苦海</a>陆处安<a href=\"/remen/wuwei.html\" class=\"keylink\" target=\"_blank\">无畏</a></p><p>我住阿兰拏舍离诸爱已</p><p>慈想已遍满与乐令无热</p><p>闲林阿兰拏少声我住止</p><p>舍离诸杂言不共彼为爱</p><p>我当有慈意与诸众生乐</p><p><a href=\"/remen/ganlu.html\" class=\"keylink\" target=\"_blank\">甘露</a>胜乐与病断得乐性</p><p>彼所不顺学若彼离如言</p><p>我当<a href=\"/remen/xiuxing.html\" class=\"keylink\" target=\"_blank\">修行</a>住如此经中说</p><p>我等不复彼顺学其所行</p><p>若彼凡非行不实离如道</p><p>我等当<a href=\"/remen/changzhu.html\" class=\"keylink\" target=\"_blank\">常住</a>实语自境中</p><p>如此经中说我当有彼意</p><p>我当不放逸如<a href=\"/remen/fotuo.html\" class=\"keylink\" target=\"_blank\">佛陀</a>所知</p><p>于众生与力于中我前行</p><p>我当常有不放逸如胜者知遍智见</p><p>诸众生中我与力我当前行佛智中</p><p>我当堕火聚若当食毒食</p><p>不为知识供不说佛菩提</p><p>我为法故堕火中食于毒食我入苦</p><p>不复系缚知识利无上菩提不广说</p><p>摩罗若无量作碍于我边</p><p>已舍诸摩罗当作世支帝</p><p>摩罗百千不可量于中彼为我作碍</p><p>我皆已离无<a href=\"/remen/fannao.html\" class=\"keylink\" target=\"_blank\">烦恼</a>无上支帝世当生</p><p>又于中喜王菩萨摩诃萨。以师子吼说时。此三千<a href=\"/remen/daqianshijie.html\" class=\"keylink\" target=\"_blank\">大千世界</a>。六种振动大光遍世。诸众皆以散华奉散上<a href=\"/remen/xukong.html\" class=\"keylink\" target=\"_blank\">虚空</a>中非一。诸天乃有俱致那由多百千。出声称善。复作无量无数俱致那由多百千音乐。说如是言。此喜王菩萨摩诃萨。不久向菩提场。当作如来师子吼说。如如来吼。诸天世前。尔时世尊。于喜王菩萨摩诃萨所。与称善言。甚善甚善。喜王。汝能摄受正法。说此无上大师子吼。如汝已于恒伽河沙等佛世尊边。如是师子吼说。喜王。善听善听<a href=\"/remen/zhengnian.html\" class=\"keylink\" target=\"_blank\">正念</a>作意。当为汝说所有菩萨摩诃萨摄受正法所生福聚。喜王。我今为汝作譬。以此譬故。于中有一智者丈夫知所说义。喜王。如彼东方分中恒伽河沙等佛刹。如是南西北方及下上方分中。如是十方及不正方中。恒伽河沙等佛刹。彼等皆作一城垣墙围绕。然其墙量至有顶际。彼乃至尔许大。纵广大城蔓菁子满。尖头系住不概令平。时有异丈夫出生。以分别故。若彼诸蔓菁子右手取已。掷于上空所掷无间。彼大蔓菁子聚。乃至彼时如是风吹彼大蔓菁子聚。动散破已。掷至十方一一刹中。一一蔓菁子堕。终无有二。乃至所有大蔓菁子聚。诸佛刹中一一蔓菁子堕。喜王。于意云何。彼佛刹数能得方便知边际不。答言。不尔婆伽婆。不尔修伽多。唯有如来还如是知。佛言。喜王。若复有信解施菩萨。乃至无量无数。复不可数佛刹。以七宝满作已。而用施与。若有其余尊重正法菩萨摄受正法。乃至一日夜中堪忍。为令正法久住故。此如是于彼过多福生。何以故。喜王。于一如来所摄受正法已。即于过去未来现在佛世尊所。而得摄受正法。喜王。诸宝舍时共漏共取。喜王。又法施时无漏无取诸苦转灭。喜王。彼故汝等当信解法施。莫信解世财。汝等应以法<a href=\"/remen/gongyang.html\" class=\"keylink\" target=\"_blank\">供养</a>供养于我。莫以世财供养。以法恭敬恭敬于我。莫以财物恭敬。何以故。喜王。诸佛世尊菩提从法而出。不由财出。尔时喜王菩萨摩诃萨而白佛言。世尊。我等亦当尊重正法不尊重财。何以故。世尊。必以法故菩萨摩诃萨证觉阿耨多罗三藐三菩提。不以财物。又财令烦恼长故。法令烦恼尽故而转。佛于喜王菩萨摩诃萨所。与称善言。甚善甚善。喜王。善说此言。法令烦恼灭故而转。又喜王。善听善听正念作意。当为汝说。如先菩萨摩诃萨。摄受正法勤与相应。不惜身命。舍离诸乐及以知识财利恭敬。而于正法摄受。喜王菩萨摩诃萨言。如是世尊。我甚乐闻。佛言。喜王。于先过去世时不可数劫。复过无数无量广不可量不可思惟。于彼时节。有佛名广净厚金普无疑光威王如来出世应正遍知明行具足善逝世解无上调御丈夫<a href=\"/remen/tianren.html\" class=\"keylink\" target=\"_blank\">天人</a>教师佛婆伽婆。又喜王。彼广净厚金普无疑光威王如来应正遍知。寿量无量。及有无边<a href=\"/remen/gongde.html\" class=\"keylink\" target=\"_blank\">功德</a><a href=\"/remen/zhuangyan.html\" class=\"keylink\" target=\"_blank\">庄严</a>佛刹。及有七十俱致百千声闻眷属围绕。并无量菩萨众。悉已出无边行顺入法界。喜王。如是彼世尊广净厚金普无疑光威王如来过去灭已。于久后时正法没时。有说法者。名无边宝振声净行聚。其说法者尽到行处。得五通智总持<a href=\"/remen/zizai.html\" class=\"keylink\" target=\"_blank\">自在</a>。不断辩才顺入法行。彼入村城坊邑王都。而为众生说法。所谓亦说此决定观察诸法行三摩地以为发起。彼随次第建立六十俱致那由多百千众生于无上正觉。于彼时中。多<a href=\"/remen/biqiu.html\" class=\"keylink\" target=\"_blank\">比丘</a>出似下入道(谓外道)着富伽罗。彼等不用此三摩地亦不能忍。彼以妒悭所缠。于彼说法者比丘所。谓王治境诸处村城坊邑王都。不听知不令入。不共言不比数。喜王尔时彼说法者被驱出村。无怯避心。无小劣心。无嗔动心。无厚浊心。无杂污心。唯于正法如是顺护。不惜身命舍诸财利恭敬已。有大林王其名二生(二生者鸟也初产卵一生也后出[谷-禾+卵]二生也凡卵生者皆应二生以鸟卵生者多故独得二生之号)。振声散华而往趣彼。到已入坐。共三十千俱致菩萨。彼于彼林王中游行。其四大王身天。乃至色究竟天。为闻法故来诣其所。彼于大天众中说法。彼边三踰阇那百千天人满中显现。于彼林王中为四大王身天众。如是如是说法。令九十百千天不退转阿耨多罗三藐三菩提。及无量百千天子证见道智。彼所四大王天三十三天主。及梵天娑诃主。勤来给侍随其所为。若彼说法者给侍。亦有三十千俱致菩萨。喜王。于彼时节。有王名多人无忧普欲喜音。出阎浮洲。法王以法。于四洲中自在转轮七宝具足。喜王。又彼多人无忧普欲喜音王满足千子。然悉化生加趺中出。正念不失。内宫妇女八十四千。皆有梵行。又彼多人无忧普欲喜音王。常顺梵行常入正定。喜王。尔时无边功德宝振声净行聚说法者。知彼王心已于先世相应成就。决定发行阿耨多罗三藐三菩提。彼于寂静夜中。变化自身作摩那婆像入月轮中。彼王在殿诸内宫围绕。时从彼林王升虚空中。犹如雁王而无所著。诣彼多人无忧普欲喜音王所已。出月轮中作梵色像。于彼王前空中而住。普遍宫殿作光明已。即为彼王。而说歌颂</p><p>莫非法行人地主名闻称誉必不增</p><p>以非法行不得乐现在无乐人中主</p><p>地主汝先亦法行四洲自在利今得</p><p><a href=\"/remen/hufa.html\" class=\"keylink\" target=\"_blank\">护法</a>种性无令断人主顺护于法行</p><p>于正<a href=\"/remen/fayan.html\" class=\"keylink\" target=\"_blank\">法眼</a>应顺护正法护已乐<a href=\"/remen/huanxi.html\" class=\"keylink\" target=\"_blank\">欢喜</a></p><p>多比丘出无禁行诽谤善逝及菩提</p><p>我等发行佛菩提如是众生及见舍</p><p>若为此等行行时如是众生堕恶趣</p><p>此阎浮洲有比丘无边聚地振声者</p><p>观察于义说正定<a href=\"/remen/wuwo.html\" class=\"keylink\" target=\"_blank\">无我</a>无命富伽罗</p><p>彼说此寂三摩地比丘诸世而驱遣</p><p>振声净妙林王中于中宿住善护法</p><p>彼住彼林善喜乐色究竟等天悉来</p><p>彼说此寂三摩地多天俱致发行道</p><p>王像若汝何处欲闻功德海三摩地</p><p>及为众生多作利今应诣彼说法者</p><p>如来出生甚难得说正法友复甚难</p><p>求法众生常最难护法人主最难得</p><p>此阎浮洲汝自在摄受正法汝应为</p><p>常与无畏说法者如是说法城中到</p><p>若我所言王当作当来多利必恒得</p><p>及为众生当作利复当得摄佛菩提</p><p>喜王。如是彼说法者。于彼王所觉察作已。如是还虚空道入于月轮。复诣彼林王所。彼王闻此觉察已欢喜踊跃爱悦满意善意更生。彼夜过已。共满千子及四分力众并余大多人众。诣彼二生振声散华大林王。到已向彼说法者所。于彼时分彼说法者。为彼大天众及菩萨摩诃萨。广说此三摩地。尔时彼王及子与人围绕。共见彼说法者及菩萨摩诃萨。即得大爱净信欢喜。彼等以净<a href=\"/remen/xinxing1.html\" class=\"keylink\" target=\"_blank\">信心</a>。<a href=\"/remen/dl.html\" class=\"keylink\" target=\"_blank\">顶礼</a>彼说法者足。及顶礼彼菩萨摩诃萨足已于一边坐。彼随坐已。彼说法者为说此三摩地。彼闻此三摩地已。得大踊跃爱悦净信。尔时彼王即得此三摩地。及彼大多人众中。八十四千众生皆发无上正觉之心。及彼千子皆亦顺得不断辩才。喜王。如是多人无忧普欲喜音王。欢喜踊跃遍满其意。即起于座。以得无价二衣。奉覆彼比丘说法者。王诸所有皆以与之。及施无畏苏息。乃至尽寿给侍。随其所为请与衣食。作如是言。比丘汝宜下入村城坊邑王都。我为侍者。令诸众生当得此智。喜王。彼王如是语已。顶礼彼说法者及眷属足已。出还本宫。喜王。尔时无边功德宝振声净行聚说法者。从彼林王中起出已。入于村城坊邑王都中。发起为众生等说法。彼王于诸人处宣教敕云。莫有一人于此比丘不爱念不意憙不敬重不比数。彼王千子随彼说法者后。相续拥护为于法利。及余三十千人王子眷属。亦为彼菩萨摩诃萨而作给侍。随其所为令解诸乐行故。喜王。如是彼说法者。为成熟众生故。自身命量持经半劫。彼令无量众生于三乘中皆已成熟。彼王及子并众眷属。若彼王子给使。作彼菩萨给使者。于中皆已发<a href=\"/remen/putixin.html\" class=\"keylink\" target=\"_blank\">菩提心</a>。彼以闻此三摩地善根前行故。皆共于八十劫中。承事六十频婆罗诸佛世尊。诸处皆闻此三摩地。如其所欲摄取佛刹。于中或有到菩提者。或有现行菩萨<a href=\"/remen/xingzhe.html\" class=\"keylink\" target=\"_blank\">行者</a>。为成熟众生故。喜王。如彼时节中有说法者名无边功德宝振声净行聚。汝意疑谓异耶。莫如是见。何以故。无量寿如来是彼时节中说法也。又喜王。如彼时节中有王名多人无忧普欲喜音。汝谓异耶。莫如是见。何以故。不动如来是也。又喜王。彼时节中彼王千子。汝谓异耶。莫如是见。何以故。此贤劫中菩萨摩诃萨。若于贤大劫中千佛当出是也。又喜王。彼时节中彼无边功德宝振声净行聚说法者。所有彼三十千菩萨朋友。随彼后后相续围绕。汝意疑谓异耶。莫如是见。何以故。彼诸菩萨摩诃萨。于一劫中证觉无上正觉。喜王。如是摄受正法勤与相应菩萨摩诃萨。为无量无数众生而作义利。及速得此三摩地。喜王。彼故若我现前若我灭度。此三摩地。应当<a href=\"/remen/shouchi.html\" class=\"keylink\" target=\"_blank\">受持</a>读说思惟。为他广演速当破摩罗军。尔时世尊欲令此义过量高出。即复说此歌颂</p><p>于诸众生若与乐千那由多不思岁</p><p>不得譬此福德量若此心生菩提因</p><p>所有众生十方中彼等皆成胜独觉</p><p>千俱致劫供养彼净心以乐常与之</p><p>若此菩提生欲已云我当得二足上</p><p>此三摩地持一颂此于彼福胜有余</p><p>彼诸众生得佛世千俱致劫供养彼</p><p>彼亦不得喻此福若一心生胜菩提</p><p>若于<a href=\"/remen/fofa.html\" class=\"keylink\" target=\"_blank\">佛法</a>守护者此三摩地四句颂</p><p>非菩提心尔许福如彼守护正法者</p><p>此世界中众生等若有化彼以菩提</p><p>于不受道若闻已不生恐怖此福胜</p><p>若有菩萨行施与如恒伽沙俱致劫</p><p>以诸珍宝满于刹亦不闻此三摩地</p><p>如是若有闻此定四句歌颂智者持</p><p>过多取于福德聚非多亿劫而施与</p><p>若护菩提胜者可此不可思无尘定</p><p>不可以言皆具说若彼有福摄取者</p><p>于死时中见多佛彼所有念未曾忘</p><p>于中所欲行刹土此三摩地应书持</p><p>身所有乐如心乐得生天上会圣者</p><p>当生未曾得苦恼三摩地王<a href=\"/remen/suixi.html\" class=\"keylink\" target=\"_blank\">随喜</a>故</p><p>千那由多所入门无边光明胜者许</p><p>我已住于胜力说要由此定得菩提</p><p>如总持门得辩才得三摩地如神足</p><p>智所得者圣无流若演说此三摩地</p><p>智者所生诸刹中彼当现前见诸佛</p><p>及闻彼法并受持由于此定诵习转</p><p>若得端正不少根三十二种百福相</p><p>众生见已得踊跃由于此定诵习转</p><p>智者美音悦意言具六十分音岸到</p><p>摄取佛音净众生由闻此定赞言善</p><p>彼当得慧而善利彼亦得智而无浊</p><p>彼又知诸众生心若持此寂三摩地</p><p>无有一声所入门彼于其中不生辩</p><p>于诸声中得善巧由诵无尘三摩地</p><p>得不小心不羞怖又得欢喜生踊跃</p><p>彼所喜乐未曾减由广说此三摩地</p><p>我今所见如到手汝等今应作正心</p><p>汝等是子顺我教发行此定当令得</p><p>此有尔许我能说汝等净心行相应</p><p>至我今住应勤作莫于后时当热恼</p><p>(说诸法无边行三摩地中摄受正法赞叹先世勤相应品分第二竟)</p><p>观察诸法行经授记品第三之一</p><p>尔时喜王菩萨摩诃萨白佛言。希有婆伽婆。最善希有修伽多。乃至如来。此摄受正法菩萨摩诃萨。所有功德称说赞叹。世尊。何法具足菩萨得此三摩地。佛言。喜王。一法具足。菩萨得此三摩地。何者为一。喜王。于中菩萨牢固誓愿。住阿耨多罗三藐三菩提中。彼所若有破坏。若对前调弄。若向他毁呰。若违诤若嗔骂若诃责。彼于其中无忿无嫌无结恨生。于上观察自心而住。我发菩提心时无人请我。若天若龙若夜叉。阿修罗伽留茶揵闼婆紧那罗摩睺罗伽及非人非非人。亦不有一<a href=\"/remen/shijian.html\" class=\"keylink\" target=\"_blank\">世间</a>他人请我。唯我自心思惟生阿耨多罗三藐三菩提心。然我彼心生时诸佛皆知。我今不应如此。若我为他自在所破。若他对前调弄。若嗔骂若诃责。若轻欺若戏学。若害言若打。欲令恐怖舍于菩提。或舍众生若复我作小意。或声闻心或独觉心生。我则欺诳诸佛世尊。若此心生菩提。我今须住牢禁誓愿。彼心生时终不放舍。乃至未坐菩提场。喜王。此是一法具足。菩萨得此三摩地。尔时世尊欲令此义过量普明。即复说此歌颂</p><p>智者常生牢固誓为求无上大菩提</p><p>我于中间不疲乏以不疲心行菩提</p><p>若被调弄及违诤嗔骂诃责不供养</p><p>自心如是顺安慰于中无有嗔破生</p><p>若我菩提心生时非天龙等而请我</p><p>诸众生中我生悲生心缘于菩提故</p><p>若复我今作小意我则欺诳诸世尊</p><p>我当牢进不作疲守护誓愿而作佛</p><p>如是行者大名称此三摩地有现前</p><p>根本住立菩提心行法菩提不难得</p><p>喜王。又别二法具足。菩萨得此三摩地。何者为二。如言如作。诸白法行取而不厌。喜王。于中何者如言如作。此菩萨闻有菩萨行。闻有佛法普满。彼则取此而作。我亦行此。菩萨行已。因此当觉无上佛法。彼如所言。即取而作。如行成就。所行清净。此是如言如作。云何诸善行中不厌。此菩萨作是念。遍智无量。如是众生无量。我作义利。彼不可以少善根少行。于无量遍智而得普满。为无量众生而作义利。彼若发起如是善时。彼诸无量<a href=\"/remen/huixiang.html\" class=\"keylink\" target=\"_blank\">回向</a>而以回向。当如大海求闻不厌。喜王。此是二法具足菩萨得此三摩地。于中又说此言</p><p>如言即如作彼无不如言</p><p>彼亦不言说若有别异此</p><p>彼菩萨者如言说如是相行闻已行</p><p>智者如说即如作彼得此定佛功德</p><p>不厌足白法彼等无有厌</p><p>彼无量菩提无量功德性</p><p>又不厌足于白法意常不足犹如海</p><p>无量无边众生界不可小意而厌足</p><p>如所言说即如作又不厌法于法求</p><p>于此二法顺学时彼得此定佛功德</p><p>喜王。又别三法具足。菩萨得此三摩地。何者为三。此菩萨三种禁戒成就。何者为三。彼谓身语意戒。又无三种烦恼烧热。何者为三。彼谓贪欲烧热嗔恶烧热愚痴烧热。及<a href=\"/remen/sanjie.html\" class=\"keylink\" target=\"_blank\">三界</a>中不依而行梵行。此三法具足。菩萨得此三摩地。于中又说此言</p><p>禁闭三种处身语及意等</p><p>已寂三烦恼不依三界中</p><p>禁闭身语及意等三种烦恼意复寂</p><p>及三界中不作依彼故速得三摩地</p><p>喜王又别四法具足。菩萨得此三摩地。何者为四。彼谓知因生法。知彼因已。及知因生法已。即舍其因。及不着因生法。彼如是知具足。菩萨不见有一法非因生者。彼如是念。若彼法<a href=\"/remen/yinyuan1.html\" class=\"keylink\" target=\"_blank\">因缘</a>生者。彼空本性不生。又彼如是智具足已。不起无明。令灭无明故为众生说法。不起诸行。令知诸行故为众生说法。如是乃至不起老死。令超老死故为众生说法。喜王。此四法具足。菩萨得此三摩地。于中又说此言</p><p>既知于因缘亦知因生者</p><p>彼则无有见如断及以常</p><p>及因亦普知若相若自体</p><p>若法属于因于中智不着</p><p>因缘所生者若有实是空</p><p>于中若智转彼得三摩地</p><p>普知无明已诸行则不生</p><p>如知亦如说利益众生故</p><p>若有此四法菩萨诸胜者</p><p>彼不难得此佛赞三摩地</p><p>喜王。又别五法具足。菩萨得此三摩地。何者为五。喜王。彼谓菩萨知作知合知门知行知道。于中何者是作。所言作者。若于诸众生中等心舍种种想。诸众生中以一味慈。此名为作。于中何者是合。若知身中报熟。所作善业回向菩提。于中不触。此名为合。于中何者是门。所言门者。空门又甘露门(依梵本名云不死昔来义名甘露)。于中亦不由他。此名为门。于中何者是行。彼谓空行独行如行。诸法本性普净之行。此名为行。于中何者是道。所谓离于我作及我所作。圣<a href=\"/remen/zhengjian.html\" class=\"keylink\" target=\"_blank\">正见</a>者。此名为道。喜王。此五法具足。菩萨得此三摩地。于中又说此言</p><p>等心众生中彼等作如是</p><p>亦信业报熟则合此无上</p><p>非道小法普离已求于善法不休废</p><p>皆以回向于菩提而于菩提无所触</p><p>知于<a href=\"/remen/jietuo.html\" class=\"keylink\" target=\"_blank\">解脱</a>门谓空及<a href=\"/remen/wuxiang.html\" class=\"keylink\" target=\"_blank\">无相</a></p><p>亦不作于愿此是无上门</p><p>于诸法中有善巧于诸法中常不依</p><p>独自合于无生境我及我所彼不生</p><p>智者所作合与行及道四中恒住者</p><p>是合菩提不难得况复此寂三摩地</p><p>喜王。又别六法具足。菩萨得此三摩地。何者为六。彼谓知眼及知眼<a href=\"/remen/zixing.html\" class=\"keylink\" target=\"_blank\">自性</a>。彼知眼已及知眼自性已。于意憙色不意憙色中。无有着碍到于等量。此色眼根不烧。如是知耳鼻舌身意。及知意自性。彼知意已知意自性已。于意憙法不意憙法中。无有着碍到于等量。此法意根不烧。喜王。此六法具足。菩萨得此三摩地。于中又说此言</p><p>知于眼自性非自性自性</p><p>彼不碍色中若空若不净</p><p>色中到等量彼无有欲染</p><p>知本性体已彼无有烧然</p><p>如是耳鼻所舌身及以意</p><p>知彼自性已诸法中不着</p><p>禁六境界中令不走于外</p><p>自性智成具非欲非离欲</p><p>如是智等最是菩萨胜者</p><p>彼不难得此佛赞三摩地</p><p>喜王。又别七法具足。菩萨得此三摩地。何者为七。彼谓不谄故。纯直故。欲法故。求法故。观察法故。开法故。行法故。喜王。此七法具足。菩萨得此三摩地。于中又说此言</p><p>无有谄曲恒时直及无异言意无异</p><p>如意所念如言说智者自乐复与他</p><p>顺法行法而住中未曾以声为最胜</p><p>如是勤合则得定疾触无上大菩提</p><p>彼有欲法大名称求闻未曾有厌足</p><p>如闻正念而观察彼还广说为多人</p><p>喜王。又别八法具足。菩萨得此三摩地。何者为八。彼谓戒聚普净故。诸爱着远离故。常<a href=\"/remen/chujia.html\" class=\"keylink\" target=\"_blank\">出家</a>心故。乐住寂静处故。不用诸利养故。不惜身心故。高大信解故。于爱不爱等心故。喜王。此八法具足。菩萨得此三摩地。于中又说此言</p><p>普净于戒聚善净中住止</p><p>已离诸爱着胜教中出家</p><p>善逝教比丘应舍于利养</p><p>而求住此寂此定最难见</p><p>若念修此最上行爱不爱中无有别</p><p>摄取八法而转行彼得此上三摩地</p><p>喜王。又别九法具足。菩萨得此三摩地。何者为九。喜王。彼谓此菩萨舍九嗔事。超九众生住处。成就九次第定。过八邪倒。入八正中。离八不闲。证八解脱。知七识住。修七觉分。喜王。此九法具足。菩萨得此三摩地。于中又说此言</p><p>众生九住处于中众生依</p><p>断离诸见故彼无有依问</p><p>断离八不闲已触八解脱</p><p>于七识住处以正念普知</p><p>智者修念七觉分断诸分别拔烦恼</p><p>如是勤合则得定亦复疾触胜菩提</p><p>喜王。又别十法具足。菩萨得此三摩地。何者为十。彼调舍诸所有故。堪忍纯直摄取无量<a href=\"/remen/liuzhuan.html\" class=\"keylink\" target=\"_blank\">流转</a>故。满足出世智故。不得诸众生而大慈故。持诸所闻以多闻故。超诸施设而大悲故。不用诸乐方便善巧故。普念诸佛故。此十善业道。乃至梦中亦不忘失故。说法依菩提心不羡异乘故。喜王。此十法具足。菩萨得此三摩地。于中又说此言</p><p>舍诸所有而欢喜亦有忍语纯直心</p><p>俱致劫行无有乏彼速得此三摩地</p><p>有<a href=\"/remen/zhihui.html\" class=\"keylink\" target=\"_blank\">智慧</a>者无烦恼有慈心者无希求</p><p>摄受诸闻不忘失彼得此寂三摩地</p><p>悲诸众生不戏论诸巧方便不受乐</p><p>普念诸佛正念者彼得此寂三摩地</p><p>护诸十善皆清净乃至梦中不曾失</p><p>心念到于菩提行未曾羡慕小乘中</p><p>若有如此法最胜于诸佛法不难得</p><p>速得破坏魔罗众当触最胜净菩提</p><p>又此法本世尊说时。七十千众生远尘离垢法中法眼清净。七千众生皆发无上正觉之心。皆与不退转记。三十千菩萨无生法中得忍。彼于后时欲护法城。无量众生善根成就。此三千大千世界六种震动。大光遍世。三恶寂止。诸众生前皆见如来。世尊从身复放光明。以此光故。无量无数世界大光遍满。彼等众生光到身已。彼皆于佛随顺正念。与乐相应去离热恼。彼世尊光。于十方中无边珍宝庄严。非一百千种色。俱致那由多百千叶莲华出生诸处。莲华中有似世尊奢迦牟尼如来像。然彼似如来像。彼莲华中端坐显现。彼诸处莲华中莲华台上。有似喜王菩萨摩诃萨。右膝住于莲华台已。亦如是问此三摩地。彼诸如来。亦如是广说此三摩地。一一如来<a href=\"/remen/juewu.html\" class=\"keylink\" target=\"_blank\">觉悟</a>成熟无量俱致那由多百千众生。尔时世尊告喜王菩萨摩诃萨言。喜王。汝见普十方中似如是无量无数如来莲华中坐及似喜王菩萨摩诃萨者不。答言。我见婆伽婆。我见修伽多。而我不知数量。佛言。喜王。能取恒河沙等数量。而不能知彼等诸佛世尊数量。所有如是诸佛世尊。汝所见者也。如是彼等似汝菩萨摩诃萨。亦复不能知其数量</p><p>尔时世尊摄希有神力已。告喜王菩萨摩诃萨言。喜王。于意云何。如来从此佛土有处去耶。于坐动耶。汝亦有处去耶。答言。不也婆伽婆。不也修伽多。佛言。喜王。以是因缘。应知诸法皆如。生作住相。分别起出。无来无去。如所欲如所作。以无主者故。应见彼等皆空分离喜王。是故汝于诸法应当信解。见如焰梦影响水月电泡。汝等应如是学。何以故。深深信解菩萨。当得此三摩地</p></div>"
},{
    "title": "观察诸法行经 第四卷",
    "author": "阇那崛多 译",
    "html": "<div class=\"B1_text\"><p>观察诸法行经 第四卷</p><p>隋<a href=\"/remen/tianzhu.html\" class=\"keylink\" target=\"_blank\">天竺</a><a href=\"/remen/sanzang.html\" class=\"keylink\" target=\"_blank\">三藏</a>阇那崛多译</p><p>授记品第三之二</p><p>于中<a href=\"/remen/shizun.html\" class=\"keylink\" target=\"_blank\">世尊</a>。又告喜王菩萨摩诃萨言。喜王。若复菩萨依我<a href=\"/remen/zhongsheng.html\" class=\"keylink\" target=\"_blank\">众生</a>。恒伽河沙等劫。施与护戒念忍发进入定修智。若复菩萨信解诸法<a href=\"/remen/wuwo.html\" class=\"keylink\" target=\"_blank\">无我</a>。此过多彼福德聚生。及速证觉无上正觉。何以故。喜王。昔过去世不可数劫。复过无数广不可量无量不可思。彼迦罗彼三摩耶。有名宝光威轮王如来出世应正遍知明行具足善逝<a href=\"/remen/shijian.html\" class=\"keylink\" target=\"_blank\">世间</a>解无上调御丈夫<a href=\"/remen/tianren.html\" class=\"keylink\" target=\"_blank\">天人</a>教师佛婆伽婆。世界名有宝。劫名应往。又喜王。彼迦罗彼三摩耶。彼世尊宝光威轮王如来。有宝世界富满丰足甚可憙乐。多人杂闹。平如手掌。无有瓦砾多饶金银。如触迦真邻泥迦衣。八道交连纯青鞞琉璃夜。及有阎浮那多金体莲华。大地分中自然出生。量如车轮香色妙好。彼世界宽广有六十四俱致百千洲。一一四洲中有六十四俱致百千城。彼诸大城普广三十二踰阇那。皆有七宝垣墙。有多俱致那由多百千众生所住。一一大城有十二千村戍坊邑围绕。彼诸大城一一有五百受用园。种种诸华果香宝树围绕<a href=\"/remen/zhuangyan.html\" class=\"keylink\" target=\"_blank\">庄严</a>。彼诸园中一一有三十二华池。八分具足水普满其中。金沙布散宝栏围绕。鞞琉璃夜别以间错。及有宝体优波罗。波头摩。究牟陀。奔茶利华。而生其中。彼优波罗。波头摩。究牟陀。奔茶利中。鹅雁鵁鶄孔雀鸳鸯。迦罗类迦命命鸟众住已各各出音。喜王。彼迦罗彼三摩耶。彼世尊宝光威轮王如来。有园名爱见。彼中世尊所游。王所治处名为有月。依止而住。共七十二俱致声闻。八十四俱致菩萨皆不退转。喜王。有月王所治处。有七十二俱致众生所住。彼诸处中八道相通。又喜王。有月王所治处。广六十四踰阇那。七重垣墙七宝栏楯。种种诸宝门柱。及行列多罗树普挂铃网。又喜王。彼迦罗彼三摩耶。彼中有月王所治处。有王名宝月。于四千洲中转轮<a href=\"/remen/zizai.html\" class=\"keylink\" target=\"_blank\">自在</a>。为法行法王。又喜王。彼宝月王。于彼有月王所治处。造立宫舍七宝所成。普广四踰阇那。七重垣墙乃至七宝铃网悬挂围绕。及摩尼网以覆其上。彼宫舍中四方有四大园。一名杂画车。二名常开华。三名憙见。四名正行乐。彼大园中有种种树生。彼谓宝树华树香树果树。璎珞树衣树音乐树。富沙树月上树日上炎树。彼大园中一一有四大华池。栴檀那水普满其中。宝栏周匝。阎浮那多金沙布散诸宝。优波罗。波头摩。究牟陀。奔茶利华。以覆其上。鸳鸯和鸣。又喜王。彼宝月王。有四十二千妇女。类如诸天童女。于中有一最大天妇。谓名有福。其色明显过于诸天。又喜王。彼宝月王。有十二千子。形色胜妙见者信爱。最上净色<a href=\"/remen/yuanman.html\" class=\"keylink\" target=\"_blank\">圆满</a>具足。有二十八大丈夫相普庄严身。喜王。时宝月王。出诣意喜见园中游戏行乐。最大天妇名有福者。怀中忽有小儿化生加趺而住。形色胜妙见者信爱。有二十八大丈夫相具足。彼于生时如是说言。诸行<a href=\"/remen/wuchang.html\" class=\"keylink\" target=\"_blank\">无常</a>无住无有安止。颠倒向法彼顺相续。说此伽他</p><p>诸行无常无安止无住无牢倒向法</p><p>凡小念此为常安以欲放逸无<a href=\"/remen/zhengnian.html\" class=\"keylink\" target=\"_blank\">正念</a></p><p>诸天及人随有欲皆是无常尽法体</p><p>于欲未曾有厌足无牢欲苦是苦根</p><p>有名宝光人中上彼说无垢<a href=\"/remen/wuweifa.html\" class=\"keylink\" target=\"_blank\">无为法</a></p><p>诸根于中寂无余及<a href=\"/remen/puti.html\" class=\"keylink\" target=\"_blank\">菩提</a>乐圣无漏</p><p>尊今听我此言语如来出生好难得</p><p>宜共往诣善逝边天胜于天光明行</p><p>喜王。尔时宝月王向彼童子。复说伽他</p><p>汝是天龙夜叉神童子为我说此义</p><p>汝生即说如是语于<a href=\"/remen/fofa.html\" class=\"keylink\" target=\"_blank\">佛法</a>所赞叹言</p><p>汝何处死此间来汝名何等向我说</p><p>光明皆遍此园中胜德威神汝显照</p><p>童子报言</p><p>东方有于丈夫上修迷留聚导师名</p><p>我于彼死此间来欲见法王宝光者</p><p>我名法上如是知我今发行胜佛智</p><p>尊若复欲听闻法宜共往诣善逝边</p><p>喜王。尔时宝月王。共法上童子并诸妇女。与诸王子及余大多人众围绕在前。诣爱见园。向彼世尊宝光威轮王如来应正遍知所。到已顶<a href=\"/remen/lifo.html\" class=\"keylink\" target=\"_blank\">礼佛</a>足。三匝右绕一边退住。彼大多人众。亦<a href=\"/remen/dl.html\" class=\"keylink\" target=\"_blank\">顶礼</a>彼世尊宝光威轮王如来应正遍知足已。一边退住。法上童子。礼彼世尊足已。口鸣其足。说如此言。世尊。修迷留聚如来致问。世尊。少病少恼起居轻利气力乐触行不。法上童子说已。于彼世尊宝光威轮王如来前住已。向彼世尊而说伽他</p><p>思议应供无上尊最胜演说无诤行</p><p>度脱无量多众生人主在座我今礼</p><p>此三千界作教王世尊能以法宝施</p><p>为他广<a href=\"/remen/shuofa.html\" class=\"keylink\" target=\"_blank\">说法</a>藏宝破摩罗王罗刹军</p><p>众中如月光普照广说行渡<a href=\"/remen/bian.html\" class=\"keylink\" target=\"_blank\">彼岸</a>道</p><p>教师五根及五力五眼善逝我归命</p><p>教师离诸<a href=\"/remen/fannao.html\" class=\"keylink\" target=\"_blank\">烦恼</a>尽行此地中转轮王</p><p>除却三垢犹如眼世间离垢眼普净</p><p>摩睺罗伽众生人无有不向人上者</p><p>最胜无高亦无下我今敬礼诸世亲</p><p>得与不得平等行诸相华开丈夫月</p><p>不染世法如莲华世亲能令爱枝断</p><p>具足善调心已伏施戒平等心无嗔</p><p>难伏众生多已调伏心善逝人中月</p><p>言语软美善顺意说时能动于三千</p><p>天龙修罗及人等彼各念此为我说</p><p>无众生性此是空无有于相愿亦离</p><p>尊说此中无处去亦无有来及无死</p><p>法界不动无住处前际后际皆不着</p><p>于其中间如<a href=\"/remen/xukong.html\" class=\"keylink\" target=\"_blank\">虚空</a>尊说此法无思念</p><p>世尊常说于实际此中诸世迷乱转</p><p>如盲烦恼嗔恚满彼等作念我及人</p><p>此法似如幻与云眼所见者空不动</p><p>若有得此胜妙忍彼等教师常随逐</p><p>犹如种种画虚空无处无有一处住</p><p>如是处住觉自然故彼无有一处似</p><p>诸声听时无有实亦不可见无住处</p><p>若闻若说亦复然彼等本性空不动</p><p>胜者法体相亦无当见如幻所示现</p><p>若见如体无分别当见善逝亦如是</p><p>诸土平等土非土诸佛平等佛<a href=\"/remen/gongde.html\" class=\"keylink\" target=\"_blank\">功德</a></p><p>诸法平等法空寂诸众生等无众生</p><p>不尽尽没于尽中不尽尽没无尽中</p><p>其尽不尽尽不尽此忍如是常随顺</p><p>分别分别起分别诸法亦复无处起</p><p>若所起者常不起此忍如是常随顺</p><p>见见常无有见体若见不如如是观</p><p>若其此等法空虚此忍如是常随顺</p><p>未曾有能知前际实际最胜以不知</p><p>若知于际常无际彼之前际则随断</p><p>于边无边中不依此岸彼岸常不住</p><p>若三有中无住处彼则住于实际中</p><p>若其住于实际中彼三有中无住处</p><p>若三有中无住处彼则<a href=\"/remen/changzhu.html\" class=\"keylink\" target=\"_blank\">常住</a>实际中</p><p>若色似如水聚沫知受亦如浮沤等</p><p>想念犹如于阳焰若知则住实际中</p><p>诸聚非固是有为若知似于芭蕉等</p><p>知意与彼幻相似彼聚杀者则已灭</p><p>若于慈悲善修念于自及他无依止</p><p>修念最上清净行彼当作佛如净天</p><p>若离普广诸烦恼彼则未曾有取着</p><p>舍诸所有无不舍彼施善逝所赞叹</p><p>若身似如水中月知语言道如山响</p><p>知心亦如空中电彼戒殊胜三有中</p><p>若于忍调到彼岸彼意外事不能损</p><p>能知六根如空村彼忍善逝所赞叹</p><p>若乐闲独无所畏明智数行境界所</p><p>身心寂静纯直行彼进殊胜三有中</p><p>若人烦恼本性灭空无分别寂智者</p><p>若三有中想不转彼定善逝所赞叹</p><p>若知此中无有人彼于上智则当得</p><p>应离戏论而寂静彼智殊胜三有中</p><p>若于有中无疲倦俱致劫中行时苦</p><p>未曾羡慕下劣乘彼摩罗众皆恐怖</p><p>如于海中取滴水我说最胜尔许德</p><p>佛法宽广无有边未曾得于彼边际</p><p>喜王。尔时法上童子。于彼世尊宝光威轮王如来前说此伽他时。遍诸三千<a href=\"/remen/daqianshijie.html\" class=\"keylink\" target=\"_blank\">大千世界</a>六种震动。百千俱致那由多音乐同时鼓作。及雨诸香华鬘涂香末香。八千菩萨皆于无生法中忍生。其王宝月与诸妇女及诸童子并彼大众。皆发无上正觉之心。喜王。尔时法上童子。向彼世尊宝光威轮王如来。如是白言。世尊。何等三摩地。令菩萨摩诃萨当得摄取诸法故。当得摄取佛土功德庄严故。当得满足声闻菩萨众故。当得无上受用资财故。当得超诸魔罗诸烦恼恶故。当得满足正念正意正趣惭愧住持<a href=\"/remen/zhihui.html\" class=\"keylink\" target=\"_blank\">智慧</a>故。当得摄受诸所闻故。当得满足五通胜智故。当得无著乐说总持故。当得满足辩才故。当得满足<a href=\"/remen/liuboluomi.html\" class=\"keylink\" target=\"_blank\">六波罗蜜</a>故。当得满足生家种姓形色受用故。当得悦意言音作业故。当得满足诸功德故。当得善知入起诸定<a href=\"/remen/jietuo.html\" class=\"keylink\" target=\"_blank\">解脱</a>三摩地故。当得满足诸种功德智故。未得普智恒作佛事为众生故。而住其前如是语已。彼世尊宝光威轮王如来。向彼法上童子。如是告言。童子。善听善听善作意念。当为演说。若三摩地具足。菩萨摩诃萨当得此。及其余无量无数不可量胜功德。亦当速疾向菩提场。童子。有三摩地。名说决定观察诸法行。若得三摩地已。菩萨摩诃萨超诸魔罗境界。当速证觉无上正觉。时彼如来为彼童子。以伽他音广说此三摩地</p><p>如言如所作作已不妄说</p><p>身口意清净利益有慈心</p><p>于悲不忘失及厌诸欲行</p><p>为法常乐求誓智亦不舍</p><p>善巧言辞中下入众生智</p><p>不惜于身业身中亦不贪</p><p>当离粗恶语于心不戏论</p><p>给济苦众生常觉放逸者</p><p>勤者教相应悔者令散出</p><p>不住众生想(偈文梵本元少一句)</p><p>事想不分别远离于举取</p><p>诸相亦当灭不动所受中</p><p>常当求智慧远离世事语</p><p>当求于出世正念不忘失</p><p>顺念于诸法如是当善巧</p><p>所作行具足及顺世间行</p><p>应当信业报远离不<a href=\"/remen/xinxing1.html\" class=\"keylink\" target=\"_blank\">信心</a></p><p>应当信诸佛彼等宜顺念</p><p>常应说罪过福聚当<a href=\"/remen/suixi.html\" class=\"keylink\" target=\"_blank\">随喜</a></p><p>及劝请诸佛<a href=\"/remen/libai.html\" class=\"keylink\" target=\"_blank\">礼拜</a>复<a href=\"/remen/huixiang.html\" class=\"keylink\" target=\"_blank\">回向</a></p><p>常降伏憍慢作善无厌足</p><p>亦常勤相应数作莫放舍</p><p>成就正<a href=\"/remen/xiuxing.html\" class=\"keylink\" target=\"_blank\">修行</a>当知所作因</p><p>莫逐施设名被诃勿起恚</p><p>莫着于言语勿念此为实</p><p>不求住欲界色无色诸种</p><p>如业所受<a href=\"/remen/baoying.html\" class=\"keylink\" target=\"_blank\">报应</a>当信彼果</p><p>分施所用物于教不毁伤</p><p>等心于众生一人亦不害</p><p>勤懈并勿嗔莫妒他所得</p><p>当满心所欲<a href=\"/remen/rufa.html\" class=\"keylink\" target=\"_blank\">如法</a>护誓愿</p><p>于戒莫舍离憍慢当灭除</p><p>背转嗔恚过愚痴亦拔断</p><p>贪欲不发行随得便知足</p><p>舍离诸亲知无利心不下</p><p>得利亦不高唯喜得法利</p><p>常作平等分当离于藏积</p><p>所闻恶言辞忍故能含受</p><p>常护于言语当说菩提乘</p><p>常劝勤相应恒近精勤者</p><p>常应问智者增修细正定</p><p>莫舍空闲宿住少欲头多</p><p>应当信解空于事无触着</p><p>聚中不依止界中亦不贪</p><p>不见得内我不爱着境界</p><p>灭诸颠倒意于心常住持</p><p>应当生智慧常行正行业</p><p>其心不怯小当念净<a href=\"/remen/futian.html\" class=\"keylink\" target=\"_blank\">福田</a></p><p>诸行当放舍施已无求望</p><p>亦不念持戒于忍莫分别</p><p>不发起<a href=\"/remen/jingjin.html\" class=\"keylink\" target=\"_blank\">精进</a>定中亦不依</p><p>不忘失诸法常应觉智慧</p><p>应当入诸波罗蜜自功德中未曾念</p><p>闻他功德不嗔恶有为无为心平等</p><p>恒时攀缘于<a href=\"/remen/niepan.html\" class=\"keylink\" target=\"_blank\">涅槃</a>常于有为当远离</p><p>解脱安隐恒时知聚中想似于杀者</p><p>于涅槃处常生爱恒时住于和忍中</p><p>笑面莫为嚬蹙颜见于他人先问讯</p><p>于老宿中慈尊重及心智慧常善续</p><p>于他亦未曾谪罚诸有斗诤令寂静</p><p>于寂静所常谈赞等和众生常教合</p><p>爱不爱中心常等常当求于总持门</p><p>如母爱于诸众生如父爱于诸圣众</p><p>爱所尊重如近诵爱于菩萨如<a href=\"/remen/fotuo.html\" class=\"keylink\" target=\"_blank\">佛陀</a></p><p>爱法亦如爱自身及求所闻无厌足</p><p>既闻法已正修行亦常<a href=\"/remen/gongyang.html\" class=\"keylink\" target=\"_blank\">供养</a>于如来</p><p>于胜上法当信解无羞怯心无<a href=\"/remen/xiedai.html\" class=\"keylink\" target=\"_blank\">懈怠</a></p><p>常当供养于<a href=\"/remen/sanbao.html\" class=\"keylink\" target=\"_blank\">三宝</a>常当堪忍不正言</p><p>常不爱恋于自身<a href=\"/remen/shouming.html\" class=\"keylink\" target=\"_blank\">寿命</a>亦复不贪惜</p><p>清净活命常乞食不舍头多常次第</p><p>宿住空闲未曾离当舍徒众远复远</p><p>莫乐共住在家者莫作杂乱<a href=\"/remen/chujia.html\" class=\"keylink\" target=\"_blank\">出家</a>人</p><p>莫爱莫诈先善言<a href=\"/remen/jiaohua.html\" class=\"keylink\" target=\"_blank\">教化</a>多人入佛智</p><p>说法时心无怯小方便善入观知他</p><p>于佛数数作意念及常思法不放逸</p><p>亦于僧所常尊重及于智者常供养</p><p>亦常亲近巧便智常作无诤于定者</p><p>于精勤者助好心亦念修法信福事</p><p>教化众生令作善信者当爱心无曲</p><p>若触苦事能开散常依时行舍非时</p><p>常行恐畏及羞耻彼<a href=\"/foxue/changshi/153417.html\" class=\"keylink\" target=\"_blank\">罪恶</a>中生惭怖</p><p>诸不正行远离已得正<a href=\"/remen/xingzhe.html\" class=\"keylink\" target=\"_blank\">行者</a>常亲承</p><p>守护于戒为解脱亦复当求于圣行</p><p>常当念修<a href=\"/remen/sinianchu.html\" class=\"keylink\" target=\"_blank\">四念处</a>亦常亲近四正断</p><p>及当成就如意足亦当出生于诸根</p><p>应当求力亦如定于七觉分常观察</p><p>常当修行八分道亦求聚集舍摩他</p><p>毗拨舍那常生谛心所随喜而观察</p><p>法中<a href=\"/remen/huanxi.html\" class=\"keylink\" target=\"_blank\">欢喜</a>复生喜亦当超越诸攀缘</p><p>闻无住处不惊怖不可得处莫放逸</p><p>常当求望菩提行佛行当作信称量</p><p>应当厌弃境界行先作行中亦当舍</p><p>自业清净莫说他律行不破恒时作</p><p>善学禁戒别解脱常依时行舍非时</p><p>巧能筹量应来去好物知量自禁止</p><p>及于圣种皆知足亦复求入胜智通</p><p>三摩地中当攀缘及于定行数知入</p><p>当入众生心所欲随如导师所说言</p><p>亦应摄取无我说若勤合者令欢喜</p><p>如最胜体所念修常当念此三摩地</p><p>声闻正行闻已信于独觉道当顺学</p><p>诸佛种性破魔罗常当求此三摩地</p><p>发行胜觉由于施不退转者佛所行</p><p>多俱致劫智者行是闻海者法行处</p><p>此境界法尊重者若当信解是实财</p><p>此示现佛所住处于此法藏求宝者</p><p>于此田中彼求果烦恼热者憙园中</p><p>乐持法者此为苑彼爱见者三摩地</p><p>欲求白法此母生有所欲得无依者</p><p>胜妙诸相当系取随相诸好亦布置</p><p>国土庄严此安住此亦当得诸闻持</p><p>种种所出此顺觉清净言说实声语</p><p>亦能超越魔罗境摄取久远着铠甲</p><p>杀害烦恼调伏依此亦摧破诸不善</p><p>欲得诸善令炽盛欲得求愿作庄严</p><p>众多魔罗不破斯此于说时亦无尽</p><p>此求与等诸世间外道论师不正说</p><p>此能超过声闻法独觉胜者此为缘</p><p>一切智智此住持众生所趣亦此住</p><p>此能如实教诲他此选时中善友语</p><p>无垢根者此天眼及于<a href=\"/remen/fayan.html\" class=\"keylink\" target=\"_blank\">法眼</a>普欲求</p><p>求说法者此然炬求真誓者此诚谛</p><p>求财施者此为舍求脱见者此勤合</p><p>求憙定者此净信欲闻法海此正行</p><p>求迷留定此为力欲求法道彼等主</p><p>为欲净妙庄严者自心调依彼是梵</p><p>方便求法此喜心及不退者此所行</p><p>此是言说行所趣常念智慧利根者</p><p>此是初业方便事丈夫牛王彼智幢</p><p>欲求胜者彼等弓求无我者那罗夜</p><p>若向普智此为路求善脱者戒平等</p><p>此为天等常礼拜此为龙等常散花</p><p>及为人等作供养夜叉希有作赞美</p><p>百数罗汉亦作礼菩提胜天亦称叹</p><p>若如来等自所念欲护根者彼等城</p><p>如法住者合方便依止定者彼等得</p><p>诸有疑者令破散有迷惑者悉令断</p><p>高慢烦恼令灭除欲渡彼岸能令渡</p><p>病缠逼者此良药其有病者此实治</p><p>烦恼毒箭能拔出欲合理者作思念</p><p>众中<a href=\"/remen/wuwei.html\" class=\"keylink\" target=\"_blank\">无畏</a>师子吼于善逝所求闻法</p><p>及为涅槃常此道能断所有诸恶趣</p><p>于<a href=\"/remen/sanjie.html\" class=\"keylink\" target=\"_blank\">三界</a>所等超越求功德土此庄严</p><p>金刚喻定彼于此及最后生师子座</p><p>所求福德此不失诸所欲求此摄受</p><p>常疲乏者令渴仰未有精进此发欲</p><p>依攀缘者令安立别异发行遮令住</p><p>有平等体此成就依物憍逸此弃除</p><p>倒取取物此放舍普知诸种周遍智</p><p>求智慧者此出生求福设会此不失</p><p>依三有者令断愿常无有相求菩提</p><p>三世空诸法知已而不舍</p><p>方便智时时为诸世间作</p><p>嗟慨佛种性佛智是所由</p><p>莫求于错失于彼说法者</p><p>亦复莫欺陵所见于未学</p><p>勿嗔说法者当尊重近住</p><p>实闻当知实莫毁谤智者</p><p>法施莫求物说法亦勿悭</p><p>闻法共尊重心意莫散乱</p><p>尽心为说法若见乐欲者</p><p>莫断法施说勿缘于余事</p><p>堪忍纯直问若问为解说</p><p>若恶心见者彼中忍当作</p><p>悔及于疑惑彼皆汝为断</p><p>若见未得道以道为彼说</p><p>思惟此定时易得于佛智</p><p>诸所作诸供于说法者边</p><p>求八分胜道勿缘于余事</p><p>若诤竞恶心难伏常令伏</p><p>无依彼等足神足若欲求</p><p>念慧及行处彼等求法者</p><p>发起彼等说若发行菩提</p><p>示现俱致佛俱彼国土住</p><p>说化诸众生若彼说法者</p><p>此味是最美若彼兰拏行</p><p>及求游戏通而作师子吼</p><p>彼等智者行为赞于寂灭</p><p>断热有清凉此是不堕句</p><p>脱缚利益说喜乐发于身</p><p>其心亦惊喜智者游戏智</p><p>彼求周遍智净信是等法</p><p>住不退佛智决定为菩提</p><p>白法顺薰习诸恶皆当舍</p><p>杀害于黑助白法即自来</p><p>彼等学戒者若欲求福德</p><p>彼等此成就若求则相应</p><p>彼等于此得身中端严相</p><p>此行佛顺知诸圣亲近已</p><p>明照智智中佛智普智得</p><p>住此已当见俱致端严土</p><p>此中彼大力智者问于疑</p><p>除断此诸疑诸惑皆舍灭</p><p>此中生佛法胜人所赞叹</p><p>舍离诸恶世所有烦恼染</p><p>不失诸福德于福若欲求</p><p>彼等智者缘爱法为最上</p><p>及喜此法眼亲近猛健人</p><p>辩藏法泉流欲求巧言语</p><p>已说彼等护所有说法人</p><p>及智诸<a href=\"/remen/yinyuan1.html\" class=\"keylink\" target=\"_blank\">因缘</a>爱见依倚者</p><p>巧应诸法中和合不和合</p><p>智体方便分说于诸法已</p><p>如是现诸法真实智思惟</p><p>于中断渴网当舍诸爱着</p><p>无明于中散当得明现前</p><p>于中普知数彼所说无著</p><p>智意种种心于此广说已</p><p>摄取色与名彼等于中说</p><p>观察六根所犹如见空村</p><p>于触知外者佛智当得见</p><p>若离三种言彼等于中取</p><p>及灭三种爱彼等于中说</p><p>于中说弃舍若彼所生处</p><p>彼等断于有于此定中说</p><p>绝生与病合及离死毒箭</p><p>诸苦于中寂诸流分别者</p><p>诸忧令欢喜恶意令解散</p><p>成就净方便若彼法行者</p><p>饱足所观察若所有求胜</p><p>嗔恶中作明若所有迷眼</p><p>此中佛雷震转于法轮时</p><p>健行此称扬若彼世间智</p><p>此中普洗除若浊乱烦恼</p><p>此中害诸见若所有我依</p><p>受取及与持此中皆已说</p><p>不错佛智中如是当得胜</p><p>常增长诸法此是巧智道</p><p>白法常积聚远离诸恶业</p><p>佛法常念修说当无悭吝</p><p>莫断佛种性当住于彼中</p><p>炽然法种性圣众普能摄</p><p>应伏诸论师外道欲起者</p><p>说法称言善彼等当兴赞</p><p>常行菩提行于彼无念心</p><p>如月诸众生常作朋友意</p><p>如日于诸法恒持正思惟</p><p>常作教师想于中思此定</p><p>此定犹如王为众生广说</p><p>为智人导师白法心正信</p><p>成熟<a href=\"/remen/ganlu.html\" class=\"keylink\" target=\"_blank\">甘露</a>果令念往昔生</p><p>受胎无染污厌弃痴儿法</p><p>大仙佛功德赞时无边者</p><p>持时佛智慧善逝所说时</p><p>及智书写时说时当得福</p><p>远离诸外道此是不动处</p><p>所说世间受诸佛之所说</p><p>过去佛功德悕望于未来</p><p>现在住诸佛此是诸宝藏</p><p>令众生入行为说声闻乘</p><p>于智不忘失佛法此为印</p><p>此出彼猛健此宝无变改</p><p>及速得诸智欲问佛功德</p><p>欲法无厌足散诸烦恼火</p><p>当得方便智地界别思惟</p><p>当入水界中入于火界定</p><p>风界无住处空界不迷惑</p><p>示现智界中令入于法界</p><p>厌离于诸行令散诸爱染</p><p>憎恶诸有海除灭诸腻患</p><p>令舍于诸法自分别巧知</p><p>亦巧知他行欲说无有尽</p><p>方便中无浊出处当顺知</p><p>我见应当舍我所亦远离</p><p>染着当弃除憍慢常应伏</p><p>为食行如狗施中等无贪</p><p>所食应饱满讫已当知乐</p><p>在阴莫为乏大水当急渡</p><p>诸论不能破纯直无攀缘</p><p>远离于睡眠亲近说法者</p><p>超过于掉戏亦应灭疑惑</p><p>及令散诸欲懒惰亦远离</p><p>不见得我处无我令明显</p><p>不住于命者法亦不应触</p><p>不斗诤法中平等说合义</p><p>以心善思惟诸行无所有</p><p>当亲近智者诸处无怯弱</p><p>彼中当信解在众莫怖畏</p><p>当说他功德自身勿高举</p><p>遍智所行处恒时应须行</p><p>莫爱着住处应去如飞鸟</p><p>莫行为利养亦勿计我身</p><p>心亦不减劣巧知经行处</p><p>当随顺念修莫思亦莫忆</p><p>亦当求解脱常应在静地</p><p>常念修梵行于定速当得</p><p>慈于平等心悲者顺摄受</p><p>以喜为乐法舍处当舍之</p><p>以戒怜愍他以定当觉法</p><p>以智作应作于后无悔恼</p><p>当出无尽智亦应善巧辞</p><p>我说入语言说处莫求利</p><p>莫乐众杂语是住无疲乏</p><p>不舍亦不取诸法是菩萨</p><p>莫坏灭诸法如是说明显</p><p>于众生不诳于宝当归依</p><p>应摄受<a href=\"/remen/zhengfa.html\" class=\"keylink\" target=\"_blank\">正法</a>作愿当牢固</p><p>莫羡于小乘昼夜应勤合</p><p>为求诸法故遍智所由来</p><p>诸佛此为库三摩地如海</p><p>喜王。尔时宝光威轮王如来。为彼法上童子。以伽他歌。广说此诸法行决定观察说三摩地。彼说此三摩地时。宝月王及诸子眷属得不退转于无上正觉。满足一千众生发无上正觉之心。无量众生学地增长。喜王。汝意彼迦罗彼三摩耶。名法上童子者。谓是异乎。莫作如是异见。何以故。汝善家子。即是彼迦罗彼三摩耶名法上童子也。善家子。彼迦罗彼三摩耶名宝月王者。今慈氏菩萨摩诃萨即是。彼迦罗彼三摩耶名宝月王也。若复彼诸王子。即此菩萨摩诃萨众集会坐者是。喜王。尔时彼法上菩萨摩诃萨。与父母尊长及朋友知识。满足三十六千俱致众生。共于世尊宝光威轮王如来教中舍家出家。喜王。爱乐彼世尊教。作<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>优婆娑迦优波斯迦者甚多。尔时世尊。此义知已。复欲过量显明。即于此时说此伽他</p><p>我念昔多俱致劫时有最胜名宝光</p><p>彼有僧众亦广多诸漏已尽及菩萨</p><p>彼之国土净可爱自然庄严如天宫</p><p>城邑聚落园庄严以华布散平如掌</p><p>彼中有王名宝月自在王于多千洲</p><p><a href=\"/remen/fuhui.html\" class=\"keylink\" target=\"_blank\">福慧</a>具足是智者无边库藏广神足</p><p>彼于园林乐游戏天妇怀抱童子生</p><p>名为法上善可观金色胜相聚严饰</p><p>彼始生已说妙语说于佛法而赞叹</p><p>及在家恶空闲德诸欲罪过亦广演</p><p>化彼父母及亲知智者念须令净信</p><p>彼王欢喜而踊跃发向最胜大仙边</p><p>童子不复入家内即于彼园与其父</p><p>共诸亲知及大众三十六亿诣佛边</p><p>彼大象王诣到已宝光法王彼已见</p><p>增踊跃心第一爱礼其足已坐于前</p><p>法上亦礼最胜足摄取十指而合掌</p><p>如是敬重彼尊已童子歌颂于伽他</p><p>彼于最胜多赞说导师实德诸法体</p><p>王及诸子并徒众缘于菩提而<a href=\"/remen/faxin.html\" class=\"keylink\" target=\"_blank\">发心</a></p><p>法上咨问于世尊说此寂静离尘定</p><p>猛健住此三摩地证觉菩提伏魔罗</p><p>二足上尊知请已知童子心已净信</p><p>即为说此难见定大威德者歌伽他</p><p>彼尊说此三摩地诸佛菩提离尘寂</p><p>王及诸子共臣民即住佛智不退转</p><p>彼处多住学无学如是已闻于寂定</p><p>复余众生多俱致缘于菩提而发心</p><p>王及诸子并徒众皆令厌离五欲福</p><p>彼时童子为上首于此舍家行出家</p><p>所有爱乐于教师诸天及人皆普满</p><p>彼善逝所众甚多于中数量不易得</p><p>喜王汝于往昔时是彼童子名法上</p><p>若于彼中作父王今此慈氏菩萨是</p><p>彼时所有诸王子即是坐此诸会众</p><p>众生常在相续界知已令净行行中</p><p>是故闻此寂定已应当受取常净信</p><p>常为他说莫悭惜当有佛智得不难</p><p>彼福之量不易得说时多劫俱致数</p><p>若能持此胜上定为众当说莫放逸</p><p>尔时喜王菩萨摩诃萨白佛言。希有世尊。此三摩地多作利益。乃能与诸菩萨诸功德法令其<a href=\"/remen/zhuansheng.html\" class=\"keylink\" target=\"_blank\">转生</a>。世尊。菩萨欲得此三摩地。何等法应当亲近。应当念修。应当多作。何等法应当不亲近。应当不念修。应当不多作。甚善世尊。有何等法无何等法。婆伽婆。愿为广说。修迦多。愿为分别。菩萨何法有何法无。佛言喜王。菩萨于<a href=\"/remen/liuzhuan.html\" class=\"keylink\" target=\"_blank\">流转</a>中无有疲倦。菩萨于众生中无有差别。菩萨于资财中无有受取。菩萨于施无不平等。菩萨于学无不敬重。持戒无有生处。心无热恼。心无怯弱。无有邪觉。无不思惟而有所作。于众生中无有杀害。于他财中无有偷盗。于他妇中无有爱着。无语业恶无破坏言。无有恶口。无有绮语。不贪他财。无随嗔恚。无有见行稠林。无有过菩提爱不毁谤法。不欺慢僧。于诸尊中无不敬重。于解脱门无有恐怖。于他作中无有疲倦。不自称誉不毁呰他。流转行中无有随顺。非流转行中无不随顺。所发誓言终不移堕。于已作事终不重毁。他作知恩自作无求。于无力中无有欺陵。于未学中无有轻贱。不恋妻子无有爱憎。于教师中无有私密。法中作师无有藏隐。于诸法中无害破想。于法施中无有疲倦。于求法中无有懈厌。不以利缚而有所说。不以<a href=\"/remen/bushi.html\" class=\"keylink\" target=\"_blank\">布施</a>而作朋友。不谄承事。无有两舌。不以幻惑亲近承事。不恶于法。无我我所。不恋于身。不爱于命。无有我见。无有作怨。实不实中无有毁谤。于堕法中无嗔发觉。非少时爱。不负朋友。于亲付所无有欺妄。实不实中不举堕犯。不虚为证。不非时遣。他众生中无诤竞想。于发事中无有懈怠。不损于忍。不报恶言。不缚于怨。不欺卑下。随声戏言无有羡慕。于精妙中无有不舍。于所食中无有不分。于布施时不以恶物。于妇女所无有非行。于丈夫所无有染污。正信不舍。学戒不缓。无不惭愧。无不羞耻。无有少福。无有少闻。施已不悔。于智不错。于三宝中无不敬重。于世谛中不为牢固。于胜义中无有入着无有见行稠林。无有我取不忘正念于正断中无有异作。于神足中无有醉味根中不软力中不羸。于觉分中无有不知。于道无倒。三摩地中无有着相。奢摩他中无有牢住。于毗拨舍那无有分别。于明解脱无有触证。于诸谛中无有障碍。度彼岸中无不发起。聚中不着。界中不依。非时不得。于声闻中无有见证(一百)。于诸菩萨无非教师。于诸入中无有意念。于诸境界无有依止。不以自业而生恶趣。于住胎中无有苦恼。于流转中无有喜乐。于流转中无有苦想。于诸出中无有惊怖。于诸众生无非是田。无少种子。于所种处终不悕望。于诸福田受者无有空阙。于布施中不缚限量。于持戒中不缚限量。忍进定智亦不缚限量。流转亦不缚限量。慈不分断。大悲无偏。无有家慢。无资财慢。无有色慢。无自在慢。无眷属慢。无多闻慢。无持戒慢。无有住空闲慢。无有头多功德少欲之慢。无有慢慢。无有嗔痴。无有随眠爱。于颠倒中不以为实。净不净中不以为二。不羡生天。不憙乐欲。非同业者。终不亲近。无不勤合。不持世论。于外道中无不悲愍。于事物中无有想缚。于其自身不欲求乐。无有诈爱。不依魔罗。喜王。诸菩萨摩诃萨。所发誓言终不移惰。乃至竟菩提场(一百五十)。喜王。诸菩萨摩诃萨。此等皆无。自余所有不得作者。应当莫作。于中何者有可作法。喜王。诸菩萨当不毁谤。菩萨不毁谤他。自得安定。诸作事中。不动不缓。当负重担。于黑事中当不随作。于白事中当作利益。少分行中当作超过。无量行中亦当已入。爱润事中当作远离。于法量中当不远离。于<a href=\"/remen/shengsi.html\" class=\"keylink\" target=\"_blank\">生死</a>苦当得解脱。于诸生中思惟故生当不解脱。不善业中当不摄取。于诸善根当作摄取。烦恼施中菩萨当悭。于法施中菩萨当不悭吝。外道学中当不修学。诸佛所许学中当善修学。不平等见忍中当作不忍。<a href=\"/remen/zhengjian.html\" class=\"keylink\" target=\"_blank\">正见</a>忍中当具足忍。恶作业中当作懈怠。善作业中当发精进。于非想非非想生中当忘忆念。于五通游戏中当有定味。于起尸蛊道可畏咒术中当作无智。出世智中当作智慧。当如于月于诸众生等心。白法增长故。当如于日远离黑暗。作智光明故当如于地远离于二。于诸众生等心故。当如于水净与不净。诸垢无恶故。当如于火。诸烦恼烧故。当如于风。于诸法无所著故。当知虚空。无量智故。当如于海。求善根无厌足故。当如迷留山。诸他论师不能降伏故。当如莲华。世间八法不染着故。当如于树。无分别故。当如种性。无尽法故。诸烦恼不能蹴踏故。众生行中当趣向故。不着诸趣。当向涅槃中故。当作善田。除去嗔恨恶棘刺故。当善选择信。为初行故。当得大果。说<a href=\"/remen/sidi.html\" class=\"keylink\" target=\"_blank\">四谛</a>故。当得大利。于佛法中故。当得无障。于智解脱三摩地三摩拨谛中故。当得欢喜。以法喜故。当得已度。于诸生死苦泥中故。当堕相应。巧方便故。当作善业。脱离不相应故。当观察善忍。于证中故。当作爱语。以内净信故。当作牢固朋友乃至涅槃。最胜朋友故。当作淳厚。无幻惑故。当作质直。无谄曲故。当作柔软。易共住故。当作可乐。内润信故。当至诸处。随顺转故。当作润泽。以大悲故。当作渴仰。于菩提场故。当作不渴。于诸欲中故。当令饱足。于诸声闻故。当作教化。于诸缘觉故。当作忆念。于诸善根故。当作发觉。于不善中故。当作守护。于正法故。当作不断。于三宝种故。当作炽然。于诸善法故。喜王诸菩萨摩诃萨。当寂灭诸恶业故。喜王。略说不善法。诸菩萨无有也。诸行诸善法。应当说有也。如是汝等当学。我有如是教敕</p><p>佛说此时。喜王菩萨摩诃萨欢喜。及彼自余诸方来集菩萨摩诃萨。及诸大众天人阿修罗犍闼婆等。闻佛所说莫不随喜。叹喜踊跃不能自胜勤作供养。于佛所说皆大欢喜</p></div>"
}]