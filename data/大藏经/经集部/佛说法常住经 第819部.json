[{
    "title": "佛说法常住经 第819部",
    "author": "未知",
    "html": "<div class=\"B1_text\"><p>佛<a href=\"/remen/shuofa.html\" class=\"keylink\" target=\"_blank\">说法</a><a href=\"/remen/changzhu.html\" class=\"keylink\" target=\"_blank\">常住</a>经</p><p>僧祐录云安公失译经人名今附西晋录</p><p>闻如是。一时佛游舍卫国祇树给孤独之园。佛告诸<a href=\"/remen/biqiu.html\" class=\"keylink\" target=\"_blank\">比丘</a>。法者常在。有佛无<a href=\"/remen/fofa.html\" class=\"keylink\" target=\"_blank\">佛法</a>住如故。如来至真出现<a href=\"/remen/shijian.html\" class=\"keylink\" target=\"_blank\">世间</a>。因为宣解分别深义敷演至慧。志在小乘。为说<a href=\"/remen/sidi.html\" class=\"keylink\" target=\"_blank\">四谛</a>苦习尽道。生苦老苦。病苦死苦。求不得苦。举要言之有阴身苦。设无有身当有何患。是曰苦谛。目贪于色。耳鼻身口意亦复如是。由此<a href=\"/remen/yinyuan1.html\" class=\"keylink\" target=\"_blank\">因缘</a>成其六衰。从来劫数甚大久矣。既谛见斯已。知为恶习悉无益身。因守身行。护其心口十恶。以拔<a href=\"/remen/shieryinyuan.html\" class=\"keylink\" target=\"_blank\">十二因缘</a>根本则灭。灭除三毒。空<a href=\"/remen/wuxiang.html\" class=\"keylink\" target=\"_blank\">无相</a>愿由成罗汉。缘十二因知其牵连断其根源辄成缘觉。解身本空。奉<a href=\"/remen/liudu.html\" class=\"keylink\" target=\"_blank\">六度</a>无极四等四恩。道品之法三十有七。空无相愿无此三事。不为取证。六通善权常济危厄。等心一切无所适莫。故曰菩萨。逮不退转。当成无上正真之道。为最正觉度脱十方。故号为佛道法。常存<a href=\"/remen/xingzhe.html\" class=\"keylink\" target=\"_blank\">行者</a>。与合无彼无此。犹如众流未到海时各有本名。以合于海无有异号。<a href=\"/remen/daode.html\" class=\"keylink\" target=\"_blank\">道德</a>若兹。去来今佛合一法身行与道合。因为<a href=\"/remen/zhongsheng.html\" class=\"keylink\" target=\"_blank\">众生</a>分别演说。阴衰诸入十二牵连皆为病疾。诸度无极四等四恩为大法药。疗众生病。净如<a href=\"/remen/xukong.html\" class=\"keylink\" target=\"_blank\">虚空</a>。明踰日光。德超须弥。神圣巍巍莫能讥谤。众罪消灭无复诸苦。以大慈悲度脱十方。佛说是时。诸比丘众漏尽意解。无数菩萨寻时逮得无所从生法忍。佛说如是。诸比丘及诸菩萨诸天龙神。闻佛所说<a href=\"/remen/huanxi.html\" class=\"keylink\" target=\"_blank\">欢喜</a>奉行</p></div>"
}]