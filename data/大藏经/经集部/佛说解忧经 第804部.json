[{
    "title": "佛说解忧经 第804部",
    "author": "法天 译",
    "html": "<div class=\"B1_text\"><p>佛说解忧经</p><p>西天译经<a href=\"/remen/sanzang.html\" class=\"keylink\" target=\"_blank\">三藏</a>朝散大夫鸿胪卿传教大师臣法天奉 诏译</p><p>稽首归依正等觉能度无边大<a href=\"/remen/kuhai.html\" class=\"keylink\" target=\"_blank\">苦海</a></p><p>恒以<a href=\"/remen/ganlu.html\" class=\"keylink\" target=\"_blank\">甘露</a>润群生令得<a href=\"/remen/niepan.html\" class=\"keylink\" target=\"_blank\">涅槃</a>我<a href=\"/remen/dl.html\" class=\"keylink\" target=\"_blank\">顶礼</a></p><p>稽首归依<a href=\"/remen/zhengfa.html\" class=\"keylink\" target=\"_blank\">正法</a>藏能止无边苦恼因</p><p>显示过失利<a href=\"/remen/zhongsheng.html\" class=\"keylink\" target=\"_blank\">众生</a>令获寂静我顶礼</p><p>稽首归依大苾刍能与<a href=\"/remen/shijian.html\" class=\"keylink\" target=\"_blank\">世间</a>为福聚</p><p>发行勤修安乐因善断<a href=\"/remen/lunhui.html\" class=\"keylink\" target=\"_blank\">轮回</a>我顶礼</p><p>爱别离最苦忧火镇烧然</p><p>若欲自安心端居作观想</p><p>譬如群鸟兽暂聚各分飞</p><p><a href=\"/remen/shengsi.html\" class=\"keylink\" target=\"_blank\">生死</a>人亦然云何怀忧苦</p><p>只自一有死众人皆长生</p><p>别离痛不任亲姻须啼泣</p><p><a href=\"/remen/sanjie.html\" class=\"keylink\" target=\"_blank\">三界</a>大轮回无有免斯者</p><p>平等受<a href=\"/remen/wuchang.html\" class=\"keylink\" target=\"_blank\">无常</a>云何怀忧苦</p><p>若<a href=\"/remen/rensheng.html\" class=\"keylink\" target=\"_blank\">人生</a>贪爱孰知贪火烧</p><p>如彼牦牛身爱尾遭人杀</p><p>世人多迷醉欲逃崄恶道</p><p>设尽方便心不能免离苦</p><p>如彼野獐鹿常被师子逐</p><p>究竟不能逃云何怀忧苦</p><p>大地及天上三界与四生</p><p>未曾得见闻不受无常者</p><p>亦如山野火焚烧草木时</p><p>不择花果林俱时成灰烬</p><p>愚痴诸众生颠倒生<a href=\"/remen/wangxiang.html\" class=\"keylink\" target=\"_blank\">妄想</a></p><p>身系无常绳无人能可解</p><p><a href=\"/remen/sejie.html\" class=\"keylink\" target=\"_blank\">色界</a>梵世中禅味为安乐</p><p>亦如树临河不久<a href=\"/remen/fengshui.html\" class=\"keylink\" target=\"_blank\">风水</a>坏</p><p>百亿转轮王千万天帝释</p><p>念念即无常如风吹灯焰</p><p>过去大神仙五通心<a href=\"/remen/zizai.html\" class=\"keylink\" target=\"_blank\">自在</a></p><p>往复腾空行犹被无常取</p><p>金刚坚固身尚自示寂灭</p><p>凡识如芭蕉云何欲久住</p><p>大地妙高山及以四大海</p><p>劫坏亦归空何况众生趣</p><p>龙居深海里眷属常围绕</p><p>金翅鸟能食别离苦亦尔</p><p>或人往他界欲避于无常</p><p>如入磨竭鱼口中求安隐</p><p>如是欲色界及彼非非想</p><p>未有于一物不被无常吞</p><p>唯有正等觉是真依仗处</p><p>信受汝谛听能解诸忧恼</p><p>如是我闻。一时佛在舍卫国祇树给孤独园。尔时<a href=\"/remen/shizun.html\" class=\"keylink\" target=\"_blank\">世尊</a>告苾刍言。众生无数。轮回无边。如蚁循环。无有穷尽。众生贪爱无明障闭。如陷泥中。而不能出。过去有情。轮回往复。数不能知。苾刍。所有大地之土。都聚一处。和为泥丸。大小如豆数彼众生。无始劫来所生父母子孙。每一人下一泥丸如是泥丸下尽。父母子孙数不能尽。苾刍。如是无边轮回众生。贪爱无明。颠倒陷爱欲泥中。生死轮回。不知其数。是知令汝学断轮回。佛言。苾刍。如是补特伽罗。轮回众生。以骨作聚。如妙高山。不坏不烂。如是无学声闻。证<a href=\"/remen/sishengdi.html\" class=\"keylink\" target=\"_blank\">四圣谛</a>。了知此苦真实为苦。苦灭证苦圣谛。彼补特伽罗。见此尸骨不知是苦。亦不能灭三界<a href=\"/remen/fannao.html\" class=\"keylink\" target=\"_blank\">烦恼</a>。若灭三界烦恼。证须陀洹不空法。决定得<a href=\"/remen/puti.html\" class=\"keylink\" target=\"_blank\">菩提</a>。由于七生<a href=\"/remen/tianren.html\" class=\"keylink\" target=\"_blank\">天人</a>之中。作断轮回。除灭烦恼。七生满已。圣谛现前。<a href=\"/remen/zhengjian.html\" class=\"keylink\" target=\"_blank\">正见</a><a href=\"/remen/zhihui.html\" class=\"keylink\" target=\"_blank\">智慧</a>。灭尽余惑。到涅槃寂静。彼补特伽罗。方得<a href=\"/remen/jietuo.html\" class=\"keylink\" target=\"_blank\">解脱</a>轮回之苦</p><p>佛言。苾刍。如人眷属。互相爱乐。以贪爱故。广造诸业。生死轮回。譬如野象陷泥坑中。无有出期。又彼眷属。如恒河沙。父母养育。皆如亲子。至后世中。随其<a href=\"/remen/baoying.html\" class=\"keylink\" target=\"_blank\">报应</a>。各各不同。或为仆从。或为冤家。互相嗔恨。欺辱打骂。或为傍类。互相食啖。或被杀害。如是种种。诸趣轮回。如七仙众。或聚或散。亦如天雨生其水沤。或生或灭。如是众生。愚痴大力。迷惑颠倒。不了轮回。于其眷属。妄生乐想。造种种业。未有须臾得清净住。又彼有情。无始轮回。入<a href=\"/remen/diyu.html\" class=\"keylink\" target=\"_blank\">地狱</a>中。所饮铜汁。过大海水。如彼猪狗。食不净物如妙高山。又彼有情。生死别离。爱恋泣泪。亦如海水。又彼有情。更相杀害。积聚彼头。过梵天界。虫食脓血。亦如海水。又饿鬼趣。以宿悭贪。受饥渴苦。如遇饮食即成烟焰。鬼报满已。设生人中。贫穷饥困。种种苦恼。说不能尽。又彼有情。以修福善。生忉利天等境界殊胜。恒受快乐。贪爱炽盛。如火烧干草。报寿尽时。即堕恶趣。譬如飞禽折其两翼。<a href=\"/remen/shana.html\" class=\"keylink\" target=\"_blank\">刹那</a>落地受种种苦。是故汝等。学断轮回。速求解脱</p><p>佛言。苾刍。譬如江河大地日月星辰须弥卢山及诸聚落世界。未坏而得久住。常在世间。今此经典。亦复如是。世界未坏。法亦久住。于意云何。为与一切有情止息轮回故。苾刍闻已。信受奉行</p></div>"
}]