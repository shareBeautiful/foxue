[{
    "title": "佛说梵摩难国王经 第521部",
    "author": "未知",
    "html": "<div class=\"B1_text\"><p>佛说梵摩难国王经</p><p>失译人名今附西晋录</p><p>闻如是。一时佛在舍卫国祇树给孤独园。与千二百五十<a href=\"/remen/biqiu.html\" class=\"keylink\" target=\"_blank\">比丘</a>俱。时有国王。号名梵摩难。常<a href=\"/remen/gongyang.html\" class=\"keylink\" target=\"_blank\">供养</a>佛及众僧。每得斋日。王辄宿敕群臣严驾。王便导从数千人到佛所。五体投地。稽首佛足。佛每为诸<a href=\"/remen/tianren.html\" class=\"keylink\" target=\"_blank\">天人</a>民说经法。王辄<a href=\"/remen/huanxi.html\" class=\"keylink\" target=\"_blank\">欢喜</a>恭敬听经。王宫内亦奉事三尊。清净斋戒。王有太子。名均邻儒至心<a href=\"/remen/jingjin.html\" class=\"keylink\" target=\"_blank\">精进</a>。觉世非常。无生不死者。不贪时荣。白王言佛世难值。经法难闻我今乞欲随佛作<a href=\"/remen/shamen.html\" class=\"keylink\" target=\"_blank\">沙门</a>。王即听之。均邻儒。便辞王到佛所。乞为比丘。佛便以手摩其头。发堕<a href=\"/remen/jiasha.html\" class=\"keylink\" target=\"_blank\">袈裟</a>自然着身。均邻儒。奉持重戒。精进勤修。昼夜不倦。三月日。便得罗汉道。王时不知其已得道。见其勤苦饭食粗蔬。每往供养。异于众僧。其心不同。辄谓之言。我国中珍琦七宝饭食甘肴。无所不有。汝何故正当乐为沙门乎。佛知王用恩爱故。佛便语均邻儒。起现威神均邻儒。即承<a href=\"/\" class=\"keylink\" target=\"_blank\">佛教</a>。头面着地。为佛作礼。轻举上住空中。飞行变化。分身散体。出入无间毕已。头面着佛足。王见其<a href=\"/remen/daode.html\" class=\"keylink\" target=\"_blank\">道德</a>乃尔。便悲喜交集。五体投地。为均邻儒作礼。佛时令均邻儒为王说苦空非常<a href=\"/remen/sidi.html\" class=\"keylink\" target=\"_blank\">四谛</a>之要。王于是意解。即得须陀洹道。佛语阿难。比丘有四事。受人施饮食美味衣服。<a href=\"/remen/shane.html\" class=\"keylink\" target=\"_blank\">善恶</a>不得有逆。一者欲福<a href=\"/remen/bushi.html\" class=\"keylink\" target=\"_blank\">布施</a>家。二者不欲逆施者意。三者或年老。或身体有病。四者恐人行道勤苦。夫欲食美。当存念重戒。一切<a href=\"/remen/zhongsheng.html\" class=\"keylink\" target=\"_blank\">众生</a>皆我亲属。但展转久远。各更<a href=\"/remen/shengsi.html\" class=\"keylink\" target=\"_blank\">生死</a>。不识其本耳。譬如人身体。有疮及病者。服药趣令其愈。不得贪着。夫欲施者。皆当平心不问大小。佛于是令阿难临饭说僧跋。僧跋者众僧饭皆悉平等(准品次录二纸八行诸本皆阙)佛说梵摩难国王经</p></div>"
}]