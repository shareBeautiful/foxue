[{
    "title": "佛说随勇尊者经 第505部",
    "author": "施护 译",
    "html": "<div class=\"B1_text\"><p>佛说随勇尊者经</p><p>西天译经<a href=\"/remen/sanzang.html\" class=\"keylink\" target=\"_blank\">三藏</a>朝奉大夫试光禄卿传法大师赐紫<a href=\"/remen/shamen.html\" class=\"keylink\" target=\"_blank\">沙门</a>臣施护等奉 诏译</p><p>如是我闻。一时佛在王舍城迦兰陀竹林精舍。与苾刍众俱</p><p>时有尊者名曰随勇。在王舍城侧尸陀林间蛇聚孤峰之上大僧坊中。而独经行。忽为毒蛇之所噬[蠡-彖+若]。蛇之身形瘦细精光猛恶可畏如安惹那舍罗迦。即时随勇尊者。呼苾刍众谓言。诸尊者我为毒蛇之所噬[蠡-彖+若]。肤体溃坏。今宜置我于僧坊外。无令延毒而复流散</p><p>是时尊者<a href=\"/remen/shelizi.html\" class=\"keylink\" target=\"_blank\">舍利子</a>。去随勇尊者所止不远。在一树下坐。闻彼随勇发如是言。闻已即时往诣其所。到已谓言。尊者随勇。我向观汝面及诸根。本无异相。何故今时乃发是声。随勇答言。尊者。我为毒蛇之所噬[蠡-彖+若]。肤体溃坏。今宜置我于僧坊外。无令延毒而复流散。尊者<a href=\"/remen/sheli.html\" class=\"keylink\" target=\"_blank\">舍利</a>子。若我取着。眼是我眼是我所。耳鼻舌身意是我。意是我所。色是我色是我所。声香味触法是我。法是我所。地界是我地界是我所。水火风空识界是我。识界是我所。色蕴是我色蕴是我所。受想行识蕴是我。识蕴是我所。我若取着如是等法。面及诸根可有异相。尊者舍利子。我不如是取着诸法。谓眼是我眼是我所。乃至识蕴是我。识蕴是我所。今此何故面及诸根有是异相。舍利子言。尊者随勇。若我我所见及我慢等。断取着已。复能了知所断根本永断无余。如破多罗树心不复更生。证无生法者。彼复何有异相可得。时尊者舍利子。以尊者随勇。置僧坊外僵仆于地。尔时尊者舍利子。即说伽陀曰</p><p>智者善行于梵行复常善修正道因</p><p>临舍寿时喜心生如重病人得轻差</p><p>智者善行于梵行复常善修正道因</p><p>临舍寿时喜心生犹如弃置恶毒器</p><p>智者善行于梵行复常善修正道因</p><p>能颖脱于舍报时如人出离于火宅</p><p>智行梵行修正道悉观<a href=\"/remen/shijian.html\" class=\"keylink\" target=\"_blank\">世间</a>如草木</p><p>都无义利无所成毕竟一切无系着</p><p>尔时尊者舍利子。为随勇尊者安置事已。往诣佛所。到已头面礼<a href=\"/remen/shizun.html\" class=\"keylink\" target=\"_blank\">世尊</a>足。具陈上事。佛言。舍利子。彼随勇善男子。若于尔时得闻我说胜妙伽陀及大明章句。彼定不为毒蛇所[蠡-彖+若]溃坏其身。舍利子白佛言。世尊。何等胜妙伽陀。何等大明章句。愿为我说</p><p>尔时世尊。即说伽陀曰</p><p>持国天王我行慈爱啰嚩尾龙亦然</p><p>阿说多哩剑末罗悉体埵子悉慈爱</p><p>广目天王我行慈黑瞿昙龙慈亦然</p><p>难陀乌波难陀龙彼二行慈亦如是</p><p>我于无足行慈爱二足四足亦复然</p><p>及彼多足诸有情等行慈心悉无异</p><p>一切龙等行慈爱彼龙栖止大海中</p><p>于诸有情普慈心若情若器皆如是</p><p>所有一切有情类乃至蜎飞及蠕动</p><p>普愿销除病恼因一切获得安隐乐</p><p>所有一切有情类乃至蜎飞及蠕动</p><p>普以贤善平等观一切蠲除诸<a href=\"/foxue/changshi/153417.html\" class=\"keylink\" target=\"_blank\">罪恶</a></p><p>蛇之为毒极猛炽其毒能坏人身命</p><p>而彼蛇窟山峰中我常处之而游上</p><p>我为无上世间师我常宣说真实语</p><p>以我真实语业因我身蛇毒不能入</p><p>所有贪嗔及痴法此三世间为大毒</p><p>世尊大觉毒不侵佛真实力能破毒</p><p>所有贪嗔及痴法此三世间为大毒</p><p>世尊<a href=\"/remen/zhengfa.html\" class=\"keylink\" target=\"_blank\">正法</a>毒不侵法真实力能破毒</p><p>所有贪嗔及痴法此三世间为大毒</p><p>世尊净众毒不侵僧真实力能破毒</p><p>世间所有诸毒中而贪彼毒最为上</p><p>唯佛能破能摄持由斯诸毒皆息灭</p><p>尔时世尊说大明曰</p><p>怛[宁*也](切身)佗(一句)唵(引)冻蜜里(引二)冻蜜里(引三)冻弥(引四) 钵啰(二合)冻弥(引五)那致(引六)苏那致(引七)计(引)嚩致(引八)母那曳(引九)萨三摩曳(引十)难帝(引十一)难底里(引十二)泥(引)里(引十三)泥(引)罗计(引)尸(引十四)嚩(引)里(引十五)嚩 (引)罗计(引)尸(引十六)嗢里(引十七)泥羊(二合)虞(引)里(引)莎(引)贺(引十八)</p><p>佛言。舍利子。彼随勇善男子。若于尔时得闻我说如是伽陀及大明章句。彼定不为蛇毒所[蠡-彖+若]溃坏其身。舍利子白佛言。世尊。如佛今说胜妙伽陀及此大明章句。彼随勇苾刍蛇所[蠡-彖+若]时。离于佛所。如是妙法其云何得</p><p>尔时尊者舍利子说是语已。头面着地礼世尊足。出于佛会佛说随勇尊者经</p></div>"
}]