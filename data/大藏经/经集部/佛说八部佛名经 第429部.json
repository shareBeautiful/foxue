[{
    "title": "佛说八部佛名经 第429部",
    "author": "般若流支 译",
    "html": "<div class=\"B1_text\"><p>　　佛说八部佛名经</p><p>　　元魏<a href=\"/remen/tianzhu.html\" class=\"keylink\" target=\"_blank\">天竺</a><a href=\"/remen/poluomen.html\" class=\"keylink\" target=\"_blank\">婆罗门</a>瞿昙<a href=\"/remen/banruo.html\" class=\"keylink\" target=\"_blank\">般若</a>流支译</p><p>　　闻如是。一时佛游维耶离奈女树园。与大<a href=\"/remen/biqiu.html\" class=\"keylink\" target=\"_blank\">比丘</a>众俱。比丘千二百五十诸菩萨无央数。尔时有长者子。名曰善作。从城中出诣奈女园。到<a href=\"/remen/shizun.html\" class=\"keylink\" target=\"_blank\">世尊</a>所稽首足下。右绕三匝却住一面叉手白佛。欲有所问。大圣见听乃敢自陈。佛告善作。恣所欲问。如来当具分别解说。善作见听便白佛言。唯天中天。宁有诸佛<a href=\"/remen/xiuxing.html\" class=\"keylink\" target=\"_blank\">修行</a>本愿自致正觉今现世讲说经道。大圣愿宣诸佛之名。闻之执持戴着顶上咨受所说。稽首归命颁宣功勋。无复众难不趣三涂。闻诸佛名。人若非人不得其便。若在县官说诸佛名。无能撗枉夺其所有。而性坚强不怀怯弱安隐得胜。又入战斗刀不伤身。箭射不入。阅叉诸鬼诸天龙神无敢娆者。师子虎狼野兽弊虫无能害者。佛告善作。谛听善思念之。当为汝说。拥护除难无恐获安。于是善作受教而听。佛言。东方去此有<a href=\"/remen/fohao.html\" class=\"keylink\" target=\"_blank\">佛号</a>奉至诚如来至真等正觉。今现在说经法。世界曰名闻迹</p><p>　　复次东方有佛号固进度思吉义如来至真等正觉。今现在说经法。世界曰莫能当</p><p>　　复次东方去此佛土。有佛号观明功勋如来至真等正觉。今现在说经法。世界名吉安</p><p>　　复次东方去此佛土。有佛号慈英寂首如来至真等正觉。今现在说经法。世界曰无恚恨</p><p>　　复次东方去此佛土。有佛号真性上首如来至真等正觉。今现在说经法。世界名曰去杖</p><p>　　复次东方去此佛土。有佛号念<a href=\"/remen/zhongsheng.html\" class=\"keylink\" target=\"_blank\">众生</a>称上首如来至真等正觉。今现在说经法。世界曰炽盛首</p><p>　　复次东方有佛号踊首高超须弥如来至真等正觉。今现在说经法。世界曰曜赫热首</p><p>　　复次东方去此佛土。有佛号胜耻称上首如来至真等正觉。今现在说经法。世界曰爱乐。假使有人遥闻东方诸如来号。受此诸佛世尊之名。谛奉善思抱在心怀持讽诵读。纵使诸佛戒德<a href=\"/remen/zhihui.html\" class=\"keylink\" target=\"_blank\">智慧</a>道本平等。又诸刹土<a href=\"/remen/zhuangyan.html\" class=\"keylink\" target=\"_blank\">庄严</a>清净殊异之德卓然无侣。无有尘垢。无有女人污秽之难。亦无五浊勤苦之患三涂之厄。无沙砾石荆棘沟坑。佛言善作。若有能持奉是诸佛世尊之名颁宣远近。上夜觉寤而起经行。叹咏诵说此诸佛名。中夜后夜起一心住。舍此无益念所增修。如是<a href=\"/remen/xingzhe.html\" class=\"keylink\" target=\"_blank\">行者</a><a href=\"/remen/dexing.html\" class=\"keylink\" target=\"_blank\">德行</a>日进终无损耗也。佛告善作。汝当乐此八佛名经。佛以斯法教族姓子。怀抱在心勿得忘舍。寻时精修便当逮见八千诸佛。善作于是闻圣教诏。则以宝华价直八千两金。供散世尊稽首佛足。右绕三匝却行而坐。时天帝释在于彼会。前白佛言。唯然大圣。我已受此八佛之名。以讽诵读抱在心怀。唯天中天。吾身当勤<a href=\"/remen/jingjin.html\" class=\"keylink\" target=\"_blank\">精进</a>奉行是八部场诸佛尊名。思惟专念不离食息。贵重恭敬为无上宝。佛告天帝。以是之故。天阿须伦共战斗时。若有恐惧拘翼当念可无所畏。所以者何。假使有人赞叹称誉诸如来名八部经典。则为颁告无所畏业。宣诸如来经典名者。不遇恼热众患之难。若能显传诸如来名经典之要。则宣太平丰熟之世。能传诸<a href=\"/fojing/\" class=\"keylink\" target=\"_blank\">佛经</a>典名者。则宣安隐除去大患。能传诸佛经典名者。则为宣布寂然燕坐。若传诸佛经典名者。则离一切无数恐惧。若能传此诸佛名经。梦安觉欢不畏县官。水火盗贼怨家债主自然避去。鬼神罗刹妖魅魍魉。薜荔厌鬼皆不敢当。若入山陵溪谷圹路。抄贼劫掠自然不现。师子虎狼态罢蛇虺悉自缩藏。所以者何。诸佛至尊德过须弥。智超江海慧踰<a href=\"/remen/xukong.html\" class=\"keylink\" target=\"_blank\">虚空</a>。独步<a href=\"/remen/sanjie.html\" class=\"keylink\" target=\"_blank\">三界</a>无能及者。十方一切莫不蒙度。佛说如是。长者善作及天帝释诸比丘僧一切会者。诸天龙神阿须伦<a href=\"/remen/shijian.html\" class=\"keylink\" target=\"_blank\">世间</a>人。闻经<a href=\"/remen/huanxi.html\" class=\"keylink\" target=\"_blank\">欢喜</a>作礼而退佛说八部佛名经</p></div>"
}]