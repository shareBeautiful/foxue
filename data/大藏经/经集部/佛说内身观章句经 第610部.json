[{
    "title": "佛说内身观章句经 第610部",
    "author": "未知",
    "html": "<div class=\"B1_text\"><p>佛说内身观章句经</p><p>失译人名在后汉录</p><p>一切一其心皆听美言训</p><p>佛所从得道且听我彼经</p><p>彼空亦不断有行皆非常</p><p>夫行不败坏佛以讲授经</p><p>深微难见事非章原之句</p><p>通彼能敷演是以故为师</p><p>从本以存本有造法之积</p><p>从慧以除弃上士所讲说</p><p>所从<a href=\"/remen/yinyuan1.html\" class=\"keylink\" target=\"_blank\">因缘</a>有有行皆无有</p><p>亦有前世除无知彼诸行</p><p>亦如欲演身日亲之所讲</p><p>大灾患无数皆以归流身</p><p>删定如本文所演众要言</p><p>靡丽五字句明誓以劝勉</p><p>以颂文具足偶字音商备</p><p>若花实杂糅皆听彼我诲</p><p>身非人非命不丈夫非士</p><p>若体若不[礼*色]斯事都无彼</p><p>夫身造而有以有即败亡</p><p>无强皆归命如沫蹈践碎</p><p>无强则<a href=\"/remen/wuchang.html\" class=\"keylink\" target=\"_blank\">无常</a>无常即无乐</p><p>无常亦为苦非身身非我</p><p>身非常亦苦非彼应为身</p><p>若体[礼*色]我有身都无可有</p><p>若以都无体有存亦有亡</p><p>慧者以本末何彼已有体</p><p>若以无主者不得以自由</p><p>有校计若此何彼体我有</p><p>斯体身为空体我有为虚</p><p>应因缘为有非身逝心造</p><p>非众人身造亦非自身造</p><p>都无身有造亦身无不造</p><p>以身无造者从彼为得谛</p><p>亦非都骨节</p><p>从前世方来亦非天造身</p><p>非神所化城非无行无本</p><p>无因为自有是身有所由</p><p>有事亦有物有本有所起</p><p>稍稍为生有本以痴亦爱</p><p>心与爱有漏亦有缚亦结</p><p>行二品为漏斯为本亦余</p><p>世与受因缘以由彼斯身</p><p>以渐能致有初始有精沫</p><p>精沫为转凝足为生两两</p><p>以两为转厚以序有四体</p><p>为生头第五若干骨积聚</p><p>从行为用成头九为髑髅</p><p>頞[出*页]为二骨齿根三十二</p><p>齿三十二骨颈为与耳本</p><p>鼻为与上腭心与颈咙喉</p><p>凡为骨八十颊车与颈四</p><p>咽亦为骨四左臂与右臂</p><p>凡有骨五十若其斯左胁</p><p>应有十三肋亦斯右胁然</p><p>应有肋十三斯为四十八</p><p>三三三相连二为二相连</p><p>其余不相连身者以为强</p><p>如束苇无强脊膂三十二</p><p>尻与腰为三若其斯左脾</p><p>骨为二十五右髀为亦然</p><p>为骨二十五肩髀有骨四</p><p>凡三百二十敷演名之谛</p><p>佛以日断嗣彼叚悉以聚</p><p>诸根为以缝非疮而裹之</p><p>肉血以涂[打-丁+荼]如木机关缕</p><p>为如幻师幻骨机关亦然</p><p>以筋缠缚成合聚骨若此</p><p>以为是形体愚者莫不着</p><p>智者而不着生革以隐蔽</p><p>九孔为大疮周匝为渗漏</p><p>不净腐臭处口啄如为孔</p><p>满之以诸谷是身为若此</p><p>以进若干腑毛发与爪齿</p><p>尘埃亦皮革骨节亦骨髓</p><p>为凡筋与脉胃与心亦脾</p><p>大肠亦小肠肝与肺亦肾</p><p>脂[月*费]亦大便泪与唾亦汗</p><p>鼻涕膏亦血寒热肪小便</p><p>[膍-囟+山]之与[膍-囟+山]膜皆以沉没彼</p><p>如泥涂老牛如其成不知</p><p>身之内与外夫城骨与墙</p><p>肉血为涂严为怨所破坏</p><p>恒为以内外彼央若干百</p><p>以为贪其肉其外亦灾害</p><p>皆以多尤彼斯身腐败坏</p><p>譬如久故城昼夜供侍之</p><p>坏如已复坏如坎与空聚</p><p>恒盗贼俱止取之欺殆人</p><p>身为毒虺穴夫毒虺剧毒</p><p>恒于身居止喜怒毒奸弊</p><p>孚不和大毒正使满百岁</p><p>恒以和安隐忿则无反复</p><p>须臾复不安斯身为灾祸</p><p>嫌而有恐畏如虎游荒泽</p><p>有畏多恐怖诸念为以仰</p><p>为一切苦器亦为诸剧事</p><p>斯身主为受沈于苦之法</p><p>一切诸病宅为老死之法</p><p>身为增恩爱苦以寒与热</p><p>或风而不和是则病如生</p><p>为败坏诸根失疾贼害人</p><p>老死笮厄人如雪聚得火</p><p>疾而为解释斯若此无数</p><p>身之多灾祸吾所演一切</p><p>未能已备具要以为诸苦</p><p>腐身为不实多因缘以成</p><p>大耶以为躯</p></div>"
}]