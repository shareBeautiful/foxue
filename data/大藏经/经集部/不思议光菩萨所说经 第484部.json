[{
    "title": "不思议光菩萨所说经 第484部",
    "author": "鸠摩罗什 译",
    "html": "<div class=\"B1_text\"><p>不思议光菩萨所说经 一卷</p><p>后秦龟兹国<a href=\"/remen/sanzang.html\" class=\"keylink\" target=\"_blank\">三藏</a>鸠摩罗什译</p><p>如是我闻。一时佛在舍卫国只陀林中给孤穷精舍。与大<a href=\"/remen/biqiu.html\" class=\"keylink\" target=\"_blank\">比丘</a>僧千二百五十人俱。菩萨摩诃萨五百人。众所知识。尔时<a href=\"/remen/shizun.html\" class=\"keylink\" target=\"_blank\">世尊</a>。依舍卫大城。时王大臣<a href=\"/remen/poluomen.html\" class=\"keylink\" target=\"_blank\">婆罗门</a><a href=\"/wenda/jushi/\" class=\"keylink\" target=\"_blank\">居士</a>。及诸眷属。<a href=\"/remen/gongyang.html\" class=\"keylink\" target=\"_blank\">供养</a>恭敬尊重赞叹。多诸供养衣服饮食卧具医药。是如来应供正遍觉明行足善逝<a href=\"/remen/shijian.html\" class=\"keylink\" target=\"_blank\">世间</a>解无上士调御丈夫<a href=\"/remen/tianren.html\" class=\"keylink\" target=\"_blank\">天人</a>师佛世尊。生处成就。种性成就。<a href=\"/remen/sanmei.html\" class=\"keylink\" target=\"_blank\">三昧</a>具足。<a href=\"/remen/zhihui.html\" class=\"keylink\" target=\"_blank\">智慧</a>具足。<a href=\"/remen/jietuo.html\" class=\"keylink\" target=\"_blank\">解脱</a>具足。解脱知见具足。具足十力四无所畏佛十八不共法。演说<a href=\"/remen/zhengfa.html\" class=\"keylink\" target=\"_blank\">正法</a>初中后善文义美妙。具足清白梵行鲜净五眼具足。所谓肉眼天眼慧眼佛眼<a href=\"/remen/fayan.html\" class=\"keylink\" target=\"_blank\">法眼</a>。善知此世他世所住</p><p>于时世尊。善降外道尼乾陀若提子等。<a href=\"/remen/fofa.html\" class=\"keylink\" target=\"_blank\">佛法</a>炽盛人天宗敬。世尊时到着衣持钵。及比丘僧眷属围绕。趣入舍卫大城乞食。去来进止威仪庠序。视瞻容豫屈伸俯仰。执持衣钵皆悉庠序。金色妙身光明照曜。犹猛火聚宝珠日月照曜闇夜。三十二相<a href=\"/remen/zhuangyan.html\" class=\"keylink\" target=\"_blank\">庄严</a>其身。以金色足蹈门阃上。当于是时舍卫大城。示现种种未曾有事。如偈所说</p><p>人仙来入时释师子蹈阃</p><p>现多希有事净心听我说</p><p>盲者得目视聋者得闻听</p><p>裸者得衣服狂乱得正意</p><p>皆<a href=\"/remen/huanxi.html\" class=\"keylink\" target=\"_blank\">欢喜</a>合掌观佛无厌足</p><p>众鼓自然鸣箫笛自出声</p><p>雁鸲鸠鸳鸯俱出妙软音</p><p>失财得宝藏众宝物出声</p><p>时地六种动不信得净心</p><p>胜觉下转足净莲花承接</p><p>触<a href=\"/remen/zhongsheng.html\" class=\"keylink\" target=\"_blank\">众生</a>安乐命终得生天</p><p>女人妊娠苦安乐生妙子</p><p>无贪嗔痴恼父母子俱尔</p><p>阶陛妙庄严多亿天雨花</p><p>众生无病患脱一切众苦</p><p>善逝入城时一切受安乐</p><p>各谓我奉食各谓佛看我</p><p>人仙福德力非我说能尽</p><p>尔时世尊。于舍卫大城。次第乞食至于中路。有一空处捐弃婴儿。容貌端严极为鲜白自[口*束]右指。而此空处多狐狼狗。见是婴儿舐已而去无能逼恼。此婴儿者是福德人久种善根。多人住观生希有心。往来观看空处弃儿。端严可爱欢喜乐见于是婴儿。尔时世尊。见多人众往来空处。知而故问。告阿难言。汝可往彼看。是诸人往来空处。何所作为。阿难白言。如是世尊。大德阿难即往空处。见是婴儿容貌端严自嗽右指。谛视众人其目不瞬。阿难见已便还佛所如见而说。世尊。此空闲处有弃婴儿。容貌端严甚可敬爱犹如宝像。观视诸人其目不瞬。于时世尊。于彼婴儿起悲愍心。观本善根知已成熟。堪能知我所<a href=\"/remen/shuofa.html\" class=\"keylink\" target=\"_blank\">说法</a>义。又知众生善根成熟。即往婴儿所。到已于一面住。向此婴儿。而说偈言</p><p>本所造恶业今此<a href=\"/remen/baoying.html\" class=\"keylink\" target=\"_blank\">报应</a>现</p><p>弃捐此空处婴儿苦如是</p><p>尔时婴儿。承佛神力。自本善力以偈报佛</p><p>瞿昙犹故有见弃空处想</p><p>尊在道场时不知是想耶</p><p>尔时世尊。复以偈答</p><p>我已知于想而我永无想</p><p>以怜愍汝故来至此空处</p><p>尔时婴儿。复说偈言</p><p>若不得众生毕竟不可得</p><p>尊怜愍于谁谁所转悲心</p><p>尔时世尊。复说偈言</p><p>众生不知是<a href=\"/remen/wuwo.html\" class=\"keylink\" target=\"_blank\">无我</a>空寂灭</p><p>为<a href=\"/remen/juewu.html\" class=\"keylink\" target=\"_blank\">觉悟</a>彼故我行村城邑</p><p>尔时婴儿。复说偈言</p><p>达解空寂灭觉了空寂灭</p><p>犹有众生想如来不断耶</p><p>尔时世尊。复说偈言</p><p>佛悲力如是觉了空寂已</p><p><a href=\"/remen/jiaohua.html\" class=\"keylink\" target=\"_blank\">教化</a>众生故导师演说法</p><p>尔时婴儿。复说偈言</p><p>犹故有颠倒如来未断耶</p><p>无众生生想如是生悲耶</p><p>尔时世尊。复说偈言</p><p>佛之所护持菩萨生<a href=\"/remen/jingjin.html\" class=\"keylink\" target=\"_blank\">精进</a></p><p>为不达众生人尊发庄严</p><p>尔时婴儿。复说偈言</p><p>此是痴庄严若不得于物</p><p>若法非是物何由起庄严</p><p>尔时世尊。复说偈言</p><p>此大悲神力调御世如是</p><p>犹不着于物为众生说法</p><p>尔时婴儿。复说偈言</p><p>法无有文字云何可演说</p><p>世间大败失非法作法说</p><p>尔时世尊。复说偈言</p><p>我不败坏世我不非法说</p><p>众生自倒惑我解脱彼结</p><p>尔时婴儿。复说偈言</p><p>结使无根本亦无有方所</p><p>又不在内外于何脱彼结</p><p>尔时世尊。复说偈言</p><p>从于<a href=\"/remen/wangxiang.html\" class=\"keylink\" target=\"_blank\">妄想</a>生与颠倒共俱</p><p>为断彼妄想婴儿我说法</p><p>尔时婴儿。复说偈言</p><p>心性自常净彼中无垢结</p><p>正使多妄想性净不生垢</p><p>尔时世尊。复说偈言</p><p>如是如汝说心性自常净</p><p>客<a href=\"/remen/fannao.html\" class=\"keylink\" target=\"_blank\">烦恼</a>尘结无慧者生染</p><p>尔时婴儿。复说偈言</p><p>结无有方所亦非方所得</p><p>云何名为生愿为我演说</p><p>尔时世尊。复说偈言</p><p>犹如空中云可睹无真实</p><p>结使生如是虽见无有实</p><p>尔时婴儿。复说偈言</p><p>法同等如如其生性即如</p><p>法若是真实非如不可得</p><p>尔时世尊。复说偈言</p><p>一切非<a href=\"/remen/rufa.html\" class=\"keylink\" target=\"_blank\">如法</a>等住于如中</p><p>觉了是如已无过无<a href=\"/remen/gongde.html\" class=\"keylink\" target=\"_blank\">功德</a></p><p>尔时婴儿。复说偈言</p><p>若不得众生瞿昙和合谁</p><p>先观察法本从谁有烦恼</p><p>尔时世尊。复说偈言</p><p>过去及未来及与现在世</p><p>佛知觉了了为众生说法</p><p>尔时婴儿。复说偈言</p><p>所演说三世及说我能知</p><p>便为是大慢则为自称誉</p><p>尔时世尊。复说偈言</p><p>我不自称誉亦不轻慢他</p><p>如如等显现是故名如来</p><p>尔时婴儿。复说偈言</p><p>如无有可得非言说相应</p><p>非言以言说是则非是如</p><p>尔时世尊。复说偈言</p><p>凡夫随于想如中生妄想</p><p>为断除我想如来出于世</p><p>尔时婴儿。复说偈言</p><p>正觉无出世善修无生故</p><p>于无生法中佛出不相应</p><p>尔时世尊。复说偈言</p><p>无生现有生佛出世显现</p><p>此是世谛说非是第一义</p><p>尔时婴儿。复说偈言</p><p>犹故有二想世谛第一义</p><p>于一乘道中瞿昙相违说</p><p>尔时世尊。复说偈言</p><p>我不道相违我住不相违</p><p>为相违众生婴儿如是知</p><p>尔时婴儿。复说偈言</p><p>悔过于正觉我上所言说</p><p>是<a href=\"/remen/foli.html\" class=\"keylink\" target=\"_blank\">佛力</a>持故我能如是说</p><p>尔时世尊。从于衣里出金色臂。起彼婴儿。尔时婴儿。执佛手指从地而起。尔时世尊从彼空处。将是婴儿趣向正陌。是时大众得未曾有。于世尊所倍生敬礼。叹言希有。如来世尊得成如是胜妙之法。乃能令此极苦厄者安住是法。尔时世尊告婴儿言。汝业行尽汝可忆念本造善根。令此大众生希有心。现大神力。尔时婴儿上升<a href=\"/remen/xukong.html\" class=\"keylink\" target=\"_blank\">虚空</a>。过七多罗树。身放光明。此光遍照三千大千佛之世界。以此光故。释梵护世。及余百千天龙夜叉乾闼婆阿修罗迦楼罗紧那罗摩睺罗伽。见斯光已来诣佛所。到已顶<a href=\"/remen/lifo.html\" class=\"keylink\" target=\"_blank\">礼佛</a>足。以诸天华散供于佛。供养佛已向佛世尊。作如是言。菩萨光明不可思议。身出光明。普遍照此佛之世界。令诸无量众生得于不思议利。当名此儿不思议光</p><p>尔时释迦牟尼世尊。即可是名。此儿当名不思议光。尔时婴儿不思议光。从空而下住于地已。以佛神力自善根力。其形犹如八岁童子。尔时释提桓因。即以天衣施与婴儿。便语之言。婴儿汝今愍我等故。受此天衣。勿裸形住。尔时不思议光菩萨婴儿。语释提桓因。憍尸迦。菩萨不以衣服为妙。当被法服以为严饰。憍尸迦。菩萨所服汝今善听。憍尸迦。<a href=\"/remen/puti.html\" class=\"keylink\" target=\"_blank\">菩提</a>之心是菩萨服乃至道场成满具足一切佛法有惭有愧是菩萨服。调伏成就一切众生置无过中。坚誓庄严是菩萨服。办诸事故。质直无伪是菩萨服。成就断除幻惑伪故。勤加精进是菩萨服。成满具足诸善根故。志欲喜乐是菩萨服。成满一切诸佛法故。除舍憍慢是菩萨服成满一切诸<a href=\"/remen/chanding.html\" class=\"keylink\" target=\"_blank\">禅定</a>故。欲法闻法是菩萨服。成满<a href=\"/remen/banruo.html\" class=\"keylink\" target=\"_blank\">般若</a>波罗蜜故。不起智慢是菩萨服。成满具足无著智故。作于利益是菩萨服。悲诸众生具觉知故。舍一切物是菩萨服。成满具足诸相好故。护持净戒是菩萨服。成满愿故。调和忍辱是菩萨服。究竟成满<a href=\"/remen/fanyin.html\" class=\"keylink\" target=\"_blank\">梵音</a>声故。牢强精进无懈退心是菩萨服。成满出过一切事故。得诸禅定解脱三昧是菩萨服。成就满足大通智故。不坏智慧是菩萨服。成就断除一切结使诸见障故。大方便智是菩萨服。成就教化诸众生故。大慈是菩萨服。成就救济诸众生故。大悲是菩萨服。成就<a href=\"/remen/shengsi.html\" class=\"keylink\" target=\"_blank\">生死</a>中无疲厌故。大喜是菩萨服。成就具足于法喜故。大舍是菩萨服。成就舍离爱嗔心故。于诸众生无恼害心是菩萨服。成就不恼于自他故。敷演说法是菩萨服。成就不自誉毁他人故。如说<a href=\"/remen/xiuxing.html\" class=\"keylink\" target=\"_blank\">修行</a>是菩萨服。成就断除诸结使故。憍尸迦。应如是知菩萨法服。以法庄严生不裸形。尔时释提桓因。于婴儿所增加恭敬爱念尊重。白言世尊。愍我等故。令是婴儿受取此衣。尔时世尊。告不思议光菩萨婴儿。受帝释衣。于时世尊。右手取衣授与婴儿。尔时婴儿。右膝着地。以其右手受取是衣。受已便着。尔时世尊。将不思议光菩萨婴儿。于舍卫大城次第乞食。是时大众。男女大小。长者居士。刹利婆罗门。王及辅臣。见不思议光菩萨婴儿。生希有心。亦为见佛礼敬供养悉皆来集。尔时世尊。次第乞食。到不思议光菩萨婴儿所生母舍。尔时不思议光菩萨即入其舍。前至母所。向所生母。而说偈言</p><p>母无有过咎应当自喜庆</p><p>是我本恶业今生在母腹</p><p>母是我<a href=\"/remen/futian.html\" class=\"keylink\" target=\"_blank\">福田</a>哀愍所生恩</p><p>母勿生羞耻速往如来所</p><p>母今得大利腹怀妊我故</p><p>如是之功德往问于导师</p><p>尔时不思议光菩萨。语释提桓因。憍尸迦。与我香华衣服所须。欲奉上母。母当以是供养于佛。当发阿耨多罗三藐三<a href=\"/remen/putixin.html\" class=\"keylink\" target=\"_blank\">菩提心</a>。尔时释提桓因。以天曼陀罗华及以天香天诸衣服。与彼菩萨。尔时不思议光菩萨复向其母。而说偈言</p><p>受此适意华天妙曼陀罗</p><p>妙香及衣服奉上供释仙</p><p>非饮食及宝能报父母恩</p><p>引导向正法便为供二亲</p><p>供二足尊已发净上道心</p><p>我长夜常劝常数数时勤</p><p>其母生喜心毕竟不生耻</p><p>往诣人仙所礼已在前住</p><p>华散如来上奉华及衣服</p><p>佛所种善根即发菩提心</p><p>坚住菩提心问于释师子</p><p>怀妊净众生愿说是<a href=\"/remen/fubao.html\" class=\"keylink\" target=\"_blank\">福报</a></p><p>汝以此善业不生诸难趣</p><p>供多亿佛已当得成为佛</p><p>尔时世尊。于舍卫大城。次第乞食已。与不思议光菩萨及诸大众。出王舍大城。向只陀林给孤穷精舍。世尊食已净自澡嗽。而起就座演说正法。尔时憍萨罗国波斯匿王。闻不思议光菩萨婴儿。有大不可思议<a href=\"/remen/shentong.html\" class=\"keylink\" target=\"_blank\">神通</a>。闻已庄严四种兵众。向只陀林给孤穷精舍。诣世尊所。到已<a href=\"/remen/dl.html\" class=\"keylink\" target=\"_blank\">顶礼</a>佛足。却坐一面。波斯匿王白世尊言。大德世尊。不思议光菩萨婴儿。为在何处。闻有如是不可思议神通之力。时佛即示波斯匿王不思议光菩萨婴儿。时王见是不思议光菩萨婴儿。形色端严殊特于天无所畏惧。具<a href=\"/remen/jiedinghui.html\" class=\"keylink\" target=\"_blank\">戒定慧</a>以自庄严。如是见已便作是念。种何善根修集何福有是妙身。尔时不思议光婴儿。承佛神力。知憍萨罗国王心之所念。向是大王。而说偈言</p><p>常修慈心净众生无粗秽恶修<a href=\"/remen/zhengnian.html\" class=\"keylink\" target=\"_blank\">正念</a></p><p>摄身口意净梵行彼有如是净妙身</p><p>远离恶者不自造增长修集无量善</p><p>舍离一切恶诤讼彼有如是净妙身</p><p>恭敬佛法及圣僧常恒奉施众妙供</p><p>不毁骂他不逼恼彼有如是净妙身</p><p>调弄呵骂及毁呰于他人所不生是</p><p>叹美赞善不说恶彼有如是净妙身</p><p>悭贪嫉妒及憍慢谛观己行不毁他</p><p>彼有如是净妙身</p><p>尔时波斯匿王。白世尊言。是不思议光菩萨婴儿。成就如是胜妙大法。有何<a href=\"/remen/yezhang.html\" class=\"keylink\" target=\"_blank\">业障</a>。而生于是淫女腹中。捐弃空处。佛告大王。乃往过去九十一劫。尔时有佛。号毗婆尸。出现于世。如来应供正遍觉明行足善逝世间解无上士调御丈夫天人师佛世尊。大王当知。尔时毗婆尸如来法中有二菩萨。一名贤天。二名饶财。贤天菩萨。于无上道得不退转。得陀罗尼及无碍辩。获无生忍。有福德威势。少欲少事。常乐独处。逮得神通。彼时饶财菩萨。习学头陀。为贤天菩萨而作给使。彼人恒往聚落城邑。多诸事务。是贤天菩萨呵啧教诲。何故多造是诸事务。而不断除。数数教呵。彼便生嗔忿心不喜。以忿恚故毁败身心。败身心已嗔恚骂言。轻贱淫女儿。私通所生从他人得。不识其父又不识母。况汝当有戒闻定慧。彼嗔骂已复不悔过。又不舍离。结使所缠恒有忿心。嗔贤天菩萨。时贤天菩萨即便舍弃。既舍弃已倍生嗔恚骂詈扬恶。以此不善业行<a href=\"/remen/yinyuan1.html\" class=\"keylink\" target=\"_blank\">因缘</a>。身坏命终生淫女胎。为彼贤天菩萨所护。不生<a href=\"/remen/diyu.html\" class=\"keylink\" target=\"_blank\">地狱</a>。淫女生已恒常弃之。为狐狼狗之所啖食。大王。以是缘故。九十一劫常如是死。生生常弃。为多人众之所骂言。是淫女子。被弃空处狐狼狗食。大王莫疑。何以故。彼时饶财嗔骂菩萨。即是今此不思议光菩萨是也。恶业行尽以善业力。净于结心悦可佛意。是人恶道悉皆永尽。大王。此不思议光菩萨。已曾值遇六十四亿佛。恭敬供养尊重赞叹。是诸佛所常修梵行勤进求法。此本善力得如是事及神通力。大王。如是黑白之业终不败亡。是故智者善护身口及以意业。宁舍身命不造恶业。尔时波斯匿王。白言。世尊。彼贤天菩萨。为已得成于一切智。为故修集菩萨行耶</p><p>佛言大王。彼贤天菩萨。今者在彼阿閦佛土修菩萨行。名曰德藏。尔时波斯匿王。白言世尊。若善男子善女人。常应当亲于善知识近善知识。何以故。世尊。近善知识恭敬围绕听闻善法。闻善法已得于<a href=\"/remen/shanxin.html\" class=\"keylink\" target=\"_blank\">善心</a>。已有善心则修善行造作善业。趣向善处得善知识。得善友故不作诸恶修习诸善。习诸善已自无逼热不逼热他。若有菩萨自护护他能得菩提。若已住道有大势力能有所利。佛言。善哉大王。快说此言。大王。菩萨亲近于善知识。具满一切功德善法。尔时不思议光菩萨白言。世尊。菩萨成就几法。疾得阿耨多罗三藐三菩提。获净法忍</p><p>佛言婴儿。菩萨成就四法。疾得无上正真之道及净法忍。何等四。解因缘忍。远离断常。解无我人众生<a href=\"/remen/shouming.html\" class=\"keylink\" target=\"_blank\">寿命</a>。解了空寂修行于空。是为四。复有四法。何等四。过去寂灭。未来无来知。现在不住。三世平等。是为四。复有四法。所谓自净。净诸众生。净法。净禅定。是为四。复有四法。谓寂身。寂心。寂道。寂法。是为四。复有四法。谓以法观佛不以色。以离观法不以我。以无为观僧不以众。净于慧眼。是为四。复有四法。所谓满足诸波罗蜜。不舍四摄法。善知方便。说无众生而行大悲。是为四。婴儿。是为菩萨成就四法。疾得阿耨多罗三藐三菩提及深法忍。说是法时。不思议光菩萨。得无生法忍。欢喜踊跃上升虚空高七多罗树。时此三千<a href=\"/remen/daqianshijie.html\" class=\"keylink\" target=\"_blank\">大千世界</a>六种震动。大光普照天雨众华。百千伎乐不鼓自鸣</p><p>尔时世尊。知不思议光菩萨心已。即便微笑。佛之常法。若微笑时。种种若干百千色光。从面门出。青黄赤白红颇梨色。是光普照遍于无量无边世界。隐蔽魔宫及日月光。断除地狱饿鬼苦已上至梵世。还绕佛三匝从顶相入。尔时大德阿难。从座而起偏袒右肩。右膝着地合掌向佛。说偈问曰</p><p>色相甚微妙杂好庄严身</p><p>圆光善答问以何因缘笑</p><p>上戒行<a href=\"/remen/wuwei.html\" class=\"keylink\" target=\"_blank\">无畏</a>胜定慧庄严</p><p>示坚解脱果以何因缘笑</p><p>忍力及十力忍勇进难动</p><p>乐见示<a href=\"/remen/sidi.html\" class=\"keylink\" target=\"_blank\">四谛</a>以何因缘笑</p><p>金刚身坚固那罗延力尽</p><p>梵音声悦意愿演说笑义</p><p>梵身天在上不见如来顶</p><p>次第合掌敬以何因缘笑</p><p>树王下降魔得无垢净道</p><p>知诸众生<a href=\"/remen/xingyuan.html\" class=\"keylink\" target=\"_blank\">行愿</a>显何缘笑</p><p>转无上法轮说<a href=\"/remen/wuchang.html\" class=\"keylink\" target=\"_blank\">无常</a>动地</p><p>调人天龙等大德何故笑</p><p>照明除闇冥无垢遍净眼</p><p>功德如虚空以何因缘笑</p><p>尔时世尊。告阿难言。汝今见是不思议光菩萨。去地七多罗树住虚空不。阿难白言。已见世尊。阿难是不思议光菩萨。过百千阿僧祇劫。当得作佛。亦号不思议光。出现于世。如来应正遍觉明行足善逝世间解无上士调御丈夫天人师佛世尊。国名净洁。劫名无咎。阿难是净洁佛土甚为清净。如此他化<a href=\"/remen/zizai.html\" class=\"keylink\" target=\"_blank\">自在</a>诸天宫殿。彼佛寿命二十中劫。大声闻众其数八万。诸菩萨僧三万二千。阿难以何因缘故劫名无咎。阿难。彼时多有百千劫中无佛出世。是不思议光佛。于彼劫中最初<a href=\"/remen/chengfo.html\" class=\"keylink\" target=\"_blank\">成佛</a>。净居诸天欢喜赞叹。此劫无咎。此劫无咎。以有如来出现于世故。是故当名此劫无咎。说是不思议光菩萨时。三万二千众生。发阿耨多罗三藐三菩提心。六万菩萨得无生法忍。五百比丘断诸结漏。心得自在成阿罗汉。尔时佛告阿难。汝受此经持读诵说。于大众中广敷演之。令我正法久住在世。亦多利益未来菩萨。大德阿难。白言。世尊。我已<a href=\"/remen/shouchi.html\" class=\"keylink\" target=\"_blank\">受持</a>。世尊。此经何名。云何受持。佛言阿难。此经名为除净业障。亦名为神力所持不思议光菩萨所说。如是受持。阿难。若善男子善女人。尽其寿命奉诸如来。供养恭敬尊重赞叹。以杂色花讶缧朊帧I障隳┫阃肯恪4贬ΡΩ恰=砸嗳缡且杂霉┭?8从猩颇凶由婆?恕J艹钟诖瞬凰家楣馑?稻?ā6了型ɡ?T诖笾谥泄阄?怂怠H缢敌扌小J歉6啾恕0⒛选H粲?ü┕┭?缋础S?鞔笾腔酃饷髡摺SΦ笔艹侄了写司?7鹚凳蔷?选2凰家楣馄腥?4蟮掳⒛选R磺写笾凇H颂炝?砬?似虐⑿蘼薜任欧鹚?到源蠡断膊凰家楣馄腥??稻</p></div>"
}]