[{
    "title": "佛说八大人觉经 第779部",
    "author": "安世高 译",
    "html": "<div class=\"B1_text\"><p>佛说八大人觉经</p><p>后汉安息国<a href=\"/remen/sanzang.html\" class=\"keylink\" target=\"_blank\">三藏</a>安世高译</p><p>为<a href=\"/remen/fodizi.html\" class=\"keylink\" target=\"_blank\">佛弟子</a>常于昼夜至心诵念八大人觉</p><p>第一<a href=\"/remen/juewu.html\" class=\"keylink\" target=\"_blank\">觉悟</a><a href=\"/remen/shijian.html\" class=\"keylink\" target=\"_blank\">世间</a><a href=\"/remen/wuchang.html\" class=\"keylink\" target=\"_blank\">无常</a>。国土危脆四大苦空。<a href=\"/remen/wuyin.html\" class=\"keylink\" target=\"_blank\">五阴</a><a href=\"/remen/wuwo.html\" class=\"keylink\" target=\"_blank\">无我</a>生灭变异虚伪无主。心是恶源形为罪薮。如是观察渐离<a href=\"/remen/shengsi.html\" class=\"keylink\" target=\"_blank\">生死</a></p><p>第二觉知多欲为苦。生死疲劳从贪欲起。少欲无为身心<a href=\"/remen/zizai.html\" class=\"keylink\" target=\"_blank\">自在</a></p><p>第三觉知心无厌足。唯得多求增长<a href=\"/foxue/changshi/153417.html\" class=\"keylink\" target=\"_blank\">罪恶</a>。菩萨不尔常念知足。安贫守道。唯慧是业</p><p>第四觉知<a href=\"/remen/xiedai.html\" class=\"keylink\" target=\"_blank\">懈怠</a>坠落。常行<a href=\"/remen/jingjin.html\" class=\"keylink\" target=\"_blank\">精进</a>破<a href=\"/remen/fannao.html\" class=\"keylink\" target=\"_blank\">烦恼</a>恶。摧伏四魔出阴界狱</p><p>第五觉悟愚痴生死。菩萨常念广学多闻。增长<a href=\"/remen/zhihui.html\" class=\"keylink\" target=\"_blank\">智慧</a>成就辩才。<a href=\"/remen/jiaohua.html\" class=\"keylink\" target=\"_blank\">教化</a>一切悉以大乐</p><p>第六觉知贫苦多怨横结恶缘。菩萨<a href=\"/remen/bushi.html\" class=\"keylink\" target=\"_blank\">布施</a>等念冤亲。不念旧恶不憎恶人</p><p>第七觉悟五欲过患。虽为俗人不染世乐念。三衣瓶钵<a href=\"/remen/faqi.html\" class=\"keylink\" target=\"_blank\">法器</a>。志愿<a href=\"/remen/chujia.html\" class=\"keylink\" target=\"_blank\">出家</a>守道清白。梵行高远慈悲一切</p><p>第八觉知生死炽然苦恼无量。发大乘心普济一切。愿代<a href=\"/remen/zhongsheng.html\" class=\"keylink\" target=\"_blank\">众生</a>受无量苦。令诸众生毕竟大乐</p><p>如此八事。乃是诸佛菩萨大人之所觉悟。精进行道慈悲<a href=\"/remen/xiuhui.html\" class=\"keylink\" target=\"_blank\">修慧</a>。乘法身船至<a href=\"/remen/niepan.html\" class=\"keylink\" target=\"_blank\">涅槃</a>岸。复还生死度脱众生。以前八事。开导一切。令诸众生觉生死苦舍离五欲修心圣道。若佛<a href=\"/remen/dizi.html\" class=\"keylink\" target=\"_blank\">弟子</a>诵此八事。于念念中灭无量罪。进趣<a href=\"/remen/puti.html\" class=\"keylink\" target=\"_blank\">菩提</a>。速登正觉。永断生死。<a href=\"/remen/changzhu.html\" class=\"keylink\" target=\"_blank\">常住</a>快乐</p></div>"
}]