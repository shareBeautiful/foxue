[{
    "title": "佛为海龙王说法印经 第599部",
    "author": "义净法师 译",
    "html": "<div class=\"B1_text\"><p>佛为海龙王<a href=\"/remen/shuofa.html\" class=\"keylink\" target=\"_blank\">说法</a>印经</p><p>大唐<a href=\"/remen/sanzang.html\" class=\"keylink\" target=\"_blank\">三藏</a>法师义净奉 诏译</p><p>如是我闻。一时薄伽梵。在海龙王宫。与大苾刍众千二百五十人俱。并与众多菩萨摩诃萨俱。尔时娑竭罗龙王。即从座起。前<a href=\"/remen/lifo.html\" class=\"keylink\" target=\"_blank\">礼佛</a>足白言。<a href=\"/remen/shizun.html\" class=\"keylink\" target=\"_blank\">世尊</a>。颇有<a href=\"/remen/shouchi.html\" class=\"keylink\" target=\"_blank\">受持</a>少法得福多不。佛告海龙王。有四殊胜法。若有受持读诵解了其义。用功虽少获福甚多。即与读诵八万四千法藏。<a href=\"/remen/gongde.html\" class=\"keylink\" target=\"_blank\">功德</a>无异。云何为四。所谓念诵。诸行<a href=\"/remen/wuchang.html\" class=\"keylink\" target=\"_blank\">无常</a>。一切皆苦。诸法<a href=\"/remen/wuwo.html\" class=\"keylink\" target=\"_blank\">无我</a>。寂灭为乐。龙王当知。是谓四殊胜法。菩萨摩诃萨无尽法智。早证无生。速至圆寂。是故汝等常应念诵。尔时世尊。说是四句法印经时。彼诸声闻。大菩萨众。及天龙八部。阿苏罗揵达婆等。闻佛所说。皆大<a href=\"/remen/huanxi.html\" class=\"keylink\" target=\"_blank\">欢喜</a>。信受奉行</p></div>"
}]