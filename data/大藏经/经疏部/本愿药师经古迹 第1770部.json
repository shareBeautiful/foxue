[{
    "title": "本愿药师经古迹 第1770部",
    "author": "太贤法师",
    "html": "<div class=\"B1_text\"><p>　　本愿<a href=\"/fojing/yaoshijing/yuanwen.html\" class=\"keylink\" target=\"_blank\">药师经</a>古迹  卷上</p><p>　　青丘<a href=\"/remen/shamen.html\" class=\"keylink\" target=\"_blank\">沙门</a>太贤撰</p><p>　　药师琉璃光如来本愿<a href=\"/remen/gongde.html\" class=\"keylink\" target=\"_blank\">功德</a>经　此经略以三门分别。一者题名。二者教摄。三者本文。一题名者经有三名。一说药师琉璃光如来本愿功德经。二说十二神将<a href=\"/remen/154932.html\" class=\"keylink\" target=\"_blank\">饶益</a>有情结愿神咒。三说拔除一切<a href=\"/remen/yezhang.html\" class=\"keylink\" target=\"_blank\">业障</a>。此中宋孝武世大明元年译出之本取第三名拔除过罪<a href=\"/remen/shengsi.html\" class=\"keylink\" target=\"_blank\">生死</a>得度。隋大业十一年东都洛水南上林薗翻经馆译略取初名药师如来本愿经。今大唐贞观年中玄奘<a href=\"/remen/sanzang.html\" class=\"keylink\" target=\"_blank\">三藏</a>所译之本具取初名题一部也。文义广略后二相似。言药师琉璃光如来所归人也。本愿功德者所感德也。能拔众苦喻名药师。<a href=\"/remen/wuyuan.html\" class=\"keylink\" target=\"_blank\">无缘</a>不彻称琉璃光。所修妙行名为本愿。所证胜果名为功德。即以如来<a href=\"/remen/yinguo.html\" class=\"keylink\" target=\"_blank\">因果</a>为宗。劝物归依出苦为趣。是以初名题宗为称。后二之名以趣为号。经谓契经能诠名也。与义相应贯持<a href=\"/remen/faqi.html\" class=\"keylink\" target=\"_blank\">法器</a>令不散失故言契经。药师如来之本愿功德。本愿功德之契经。故六合释中依主释也。二教摄者。南地师云。<a href=\"/\" class=\"keylink\" target=\"_blank\">佛教</a>有三。一顿二渐三偏方不定教。初二如常。今药师经第三教摄。<a href=\"/remen/suiyuan.html\" class=\"keylink\" target=\"_blank\">随缘</a>局说异顿渐故。此不应理。以顿渐外无别悟故。勿离大小有别教故。既对曼殊直说大乘因果德故所说顿教。又说<a href=\"/remen/jingtu.html\" class=\"keylink\" target=\"_blank\">净土</a>无覆相故。第三了义大乘教摄。三本文者经</p><p>　　如是我闻一时薄伽梵游化诸国至广严城住乐音树下与大苾刍众八千人俱菩萨摩诃萨三万六千及国王大臣<a href=\"/remen/poluomen.html\" class=\"keylink\" target=\"_blank\">婆罗门</a><a href=\"/wenda/jushi/\" class=\"keylink\" target=\"_blank\">居士</a>天龙夜叉人非人等无量大众恭敬围绕而为<a href=\"/remen/shuofa.html\" class=\"keylink\" target=\"_blank\">说法</a></p><p>　　述曰。本文有三。一说经因起分。二对问广说分。三闻名喜行分。此初也。如是我闻等如常应知。薄伽梵者含六义名。一<a href=\"/remen/zizai.html\" class=\"keylink\" target=\"_blank\">自在</a>义。永不系属诸<a href=\"/remen/fannao.html\" class=\"keylink\" target=\"_blank\">烦恼</a>故。二炽盛义。猛焰智火所烧练故。三端严义。众妙相好所<a href=\"/remen/zhuangyan.html\" class=\"keylink\" target=\"_blank\">庄严</a>故。四名称义。功德<a href=\"/remen/yuanman.html\" class=\"keylink\" target=\"_blank\">圆满</a>无不知故。五吉祥义。亲近<a href=\"/remen/gongyang.html\" class=\"keylink\" target=\"_blank\">供养</a>必获利故。六尊贵义。具诸功德利乐有情无<a href=\"/remen/xiedai.html\" class=\"keylink\" target=\"_blank\">懈怠</a>故。如佛地论颂曰　自在炽盛与端严　名称吉祥及尊贵　如是六种义差别　应知总名为薄伽　言广严者梵云毗舍离或云毗耶离。表众德满至广严城。示生物乐住乐音树。微风历动宫商雅音从而出故名乐音树。众有三种。一声闻众二菩萨众三<a href=\"/remen/shijian.html\" class=\"keylink\" target=\"_blank\">世间</a>众。如文可解。就中居士居家士也。夜叉可畏或威势义</p><p>　　尔时曼殊室利法王子承佛威神从座而起偏袒一肩右膝着地向薄伽梵曲躬合掌白言<a href=\"/remen/shizun.html\" class=\"keylink\" target=\"_blank\">世尊</a>唯愿演说如是相类诸佛名号及本大愿殊胜功德令诸闻者业障消除为欲利乐像法转时诸有情故</p><p>　　述曰。自下对问广说分。此有五义。一菩萨请问成就。二法王赞许成就。三大众乐闻成就。四如来说法成就。五夜叉报恩成就。此初也。于此有三。一请<a href=\"/remen/yinyuan1.html\" class=\"keylink\" target=\"_blank\">因缘</a>门。如经曼殊室利法王子承佛威神故。曼殊室利唐云妙吉祥。从法化生得<a href=\"/remen/fofa.html\" class=\"keylink\" target=\"_blank\">佛法</a>分称法王子。二请威仪门。如经从座而起乃至合掌故。从座而起者表从真际起。偏袒一肩者表作利乐事。右膝着地住世间故。向薄伽梵者趣出世故。曲躬者离慢故。合掌者专心故。三正开请门。如经白言世尊乃至诸有情故故。略问三事。一问佛名号。二问因大愿。三问果功德。令诸闻者已下举说之利。言像法转时者。大集经云有六种坚固。一法身得住坚固。二<a href=\"/remen/jietuo.html\" class=\"keylink\" target=\"_blank\">解脱</a>得住坚固。三<a href=\"/remen/chanding.html\" class=\"keylink\" target=\"_blank\">禅定</a>得住坚固。四多闻得住坚固。五福德得住坚固。六斗诤得住坚固。此中初一佛在世时。后五灭后。如其次第各五百年。总言三时。一者<a href=\"/remen/zhengfa.html\" class=\"keylink\" target=\"_blank\">正法</a>。谓彼五中初二坚固。二者像法。即次二坚固。三者末法。即后一坚固。如次具有教行果三。有二无果。有教无二。今为利乐千年之后像法有情发此问也</p><p>　　尔时世尊赞曼殊室利童子言善哉善哉曼殊室利汝以大悲劝请我说诸佛名号本愿功德为拔业障所缠有情利益安乐像法转时诸有情故汝今谛听极善思惟当为汝说曼殊室利言唯然愿说我等乐闻</p><p>　　述曰。此中有二。一法王赞许成就。如经尔时世尊乃至当为汝说故。所闻可记初言善哉。应时宜故重言善哉。欲令审文故言谛听。令解义故言善思惟。二大众乐闻成就。如经曼殊室利言唯然愿说我等乐闻故</p><p>　　佛告曼殊室利东方去此过十殑伽沙等佛土有世界名净琉璃<a href=\"/remen/fohao.html\" class=\"keylink\" target=\"_blank\">佛号</a>药师琉璃光如来应正等觉明行圆满善逝世间解无上丈夫调御士<a href=\"/remen/tianren.html\" class=\"keylink\" target=\"_blank\">天人</a>师佛薄伽梵</p><p>　　述曰。第四如来说法成就。此有二门。一正答所请门。二劝物利益门。初亦有三。答三问故。此初也。广释十号如瑜伽等</p><p>　　曼殊室利彼世尊药师琉璃光如来本行<a href=\"/remen/pusadao.html\" class=\"keylink\" target=\"_blank\">菩萨道</a>时发十二大愿令诸有情所求皆得</p><p>　　述曰。答第二问中有三。略标广说总结故。此初也。阿修罗经云。琉璃光菩萨遇智胜佛初发总愿。宝顶佛所始发别愿。十方诸佛现前经云。青龙光佛所发十二誓愿</p><p>　　第一大愿愿我来世得阿耨多罗三藐三<a href=\"/remen/puti.html\" class=\"keylink\" target=\"_blank\">菩提</a>时自身光明炽然照曜无量无数无边世界以三十二大丈夫相八十随好庄严其身令一切有情如我无异第二大愿愿我来世得菩提时身如琉璃内外明彻净无瑕秽光明广大功德巍巍身善安住焰网庄严过于日月幽冥<a href=\"/remen/zhongsheng.html\" class=\"keylink\" target=\"_blank\">众生</a>悉蒙开晓随意所趣作诸事业第三大愿愿我来世得菩提时以无量无边<a href=\"/remen/zhihui.html\" class=\"keylink\" target=\"_blank\">智慧</a>方便令诸有情皆得无尽所受用物莫令众生有所乏少第四大愿愿我来世得菩提时若诸有情行邪道者悉令安住菩提道中若行声闻独觉乘者皆以大乘而安立之第五大愿愿我来世得菩提时若有无量无边有情于我法中<a href=\"/remen/xiuxing.html\" class=\"keylink\" target=\"_blank\">修行</a>梵行一切皆令得不缺戒具三聚戒设有毁犯闻我名已还得清净不堕恶趣第六大愿愿我来世得菩提时若诸有情其身下劣诸根不具丑陋顽愚盲聋喑痖踤躄背偻白癞癫狂种种病苦闻我名已一切皆得端政黠慧诸根完具无诸疾苦第七大愿愿我来世得菩提时若诸有情众病逼切无救无归无医无药无亲无家贫穷多苦我之名号一经其耳众病悉除身心安乐家属资具悉皆丰足乃至<a href=\"/remen/zhengde.html\" class=\"keylink\" target=\"_blank\">证得</a>无上菩提。第八大愿愿我来世得菩提时若有女人为女百恶之所逼恼极生厌离愿舍女身闻我名已一切皆得转女成男具丈夫相乃至证得无上菩提第九大愿愿我来世得菩提时令诸有情出魔罗网解脱一切外道缠缚若堕种种恶见稠林皆当引摄置于<a href=\"/remen/zhengjian.html\" class=\"keylink\" target=\"_blank\">正见</a>渐令修习诸菩萨行速证无上正等菩提第十大愿愿我来世得菩提时若诸有情王法所绳缚录鞭挞系闭牢狱或当刑戮及余无量灾难陵辱悲愁煎迫身心受苦若闻我名以我福德威神力故皆得解脱一切忧苦第十一大愿愿我来世得菩提时若诸有情饥渴所恼为求食故造诸恶业得闻我名专念<a href=\"/remen/shouchi.html\" class=\"keylink\" target=\"_blank\">受持</a>我当先以上妙饮食饱足其身后以法味毕竟安乐而建立之第十二大愿愿我来世得菩提时若诸有情贫无衣服蚊虻寒热昼夜逼恼若闻我名专念受持如其所好即得种种上妙衣服亦得一切宝庄严具华鬘涂香鼓乐众伎随心所玩皆令满足</p><p>　　述曰。广说门中有六对门。一饶益净秽门。即初二愿。净土一切如我身故。乃至世界中间幽冥众生皆逐意故。二世出世间门。即次二愿。以人天乘无所乏故。乃至行邪道者。随其种姓安住三乘菩提道中。不定二乘皆以大乘而安立故。三存戒存身门。即次二愿。不缺重戒具三聚故。六根之身皆得净故。此中下劣不具标句也。虽具诸根不胜妙故。及有缺故。言丑陋者释身下劣。言顽愚者释意下劣。盲聋等下释眼耳舌身根不具。癫狂释意根不具。种种病苦摄鼻等病。端正等四如次翻上。四除内外苦门。即次二愿。一能除外缘逼切苦。无救者标无医药也。无归者标无亲等也。今得佛医法药圣财故除病等乃至丰足。二能转内缘女身苦。如<a href=\"/fojing/niepanjing/\" class=\"keylink\" target=\"_blank\">涅槃经</a>。一切女人皆是众恶之所住处。五内外解缚门。即次二愿。摄置正见解恶见缚。证无上道出魔罥故。以威神力出刑缚故。六志食与衣门。即次二愿。以食法味而建立故。以妙衣等而令满足故</p><p>　　曼殊室利是为彼世尊药师琉璃光如来应正等觉行菩萨道时所发十二微妙上愿</p><p>　　述曰。总结也</p><p>　　复次曼殊室利彼世尊药师琉璃光如来行菩萨道时所发大愿及彼佛土功德庄严我若一劫若一劫余说不能尽然彼佛土一向清净无有女人亦无恶趣及苦音声琉璃为地金绳界道城阙宫阁轩窓罗网皆七宝成亦如西方<a href=\"/remen/jileshijie.html\" class=\"keylink\" target=\"_blank\">极乐世界</a>功德庄严等无差别于其国中有二菩萨摩诃萨一名日光遍照二名月光遍照是彼无量无数菩萨众之上首悉能持彼世尊药师琉璃光如来正法宝藏是故曼殊室利诸有<a href=\"/remen/xinxing1.html\" class=\"keylink\" target=\"_blank\">信心</a>善男子善女人等应当愿生彼佛世界</p><p>　　述曰。答后问也。于中有二。初本处庄严功德成就。后外方闻名功德成就。此初也。言所发大愿佛土庄严说不能尽者。显如大愿果亦无边。身应准愿。略说其土则有八种功德成就。一无所著秽成就。如经无有女人故。二离所怖恶成就。如经亦无恶趣及苦音声故。三所依清净成就。如经琉璃为地故。四道路成文成就。如经金绳界道故。五宫殿庄严成就。如经亦如西方故。六大圣无绝成就。如经有二菩萨即补处故。七利乐不断成就。如经悉持彼佛正法藏故。八愿生无碍成就。如经应当愿生彼佛世界故</p><p>　　尔时世尊复告曼殊室利童子言曼殊室利有诸众生不识<a href=\"/remen/shane.html\" class=\"keylink\" target=\"_blank\">善恶</a>唯怀贪吝不知<a href=\"/remen/bushi.html\" class=\"keylink\" target=\"_blank\">布施</a>及施<a href=\"/remen/guobao.html\" class=\"keylink\" target=\"_blank\">果报</a>愚痴无智阙于信根多聚财宝勤加守护见乞者来其心不喜设不获已而行施时如割身肉深生痛惜复有无量悭贪有情积集资财于其自身尚不受用何况能与父母妻子奴婢作使及来乞者彼诸有情从此命终生饿鬼界或傍生趣由昔人间曾得暂闻药师琉璃光如来名故今在恶趣暂得忆念彼如来名即于念时从彼处没还生人中得<a href=\"/remen/suming.html\" class=\"keylink\" target=\"_blank\">宿命</a>念畏恶趣苦不乐欲乐好行惠施赞叹施者一切所有悉无贪惜渐次尚能以头目手足血肉身分施来求者况余财物</p><p>　　述曰。此即第二外方闻名功德成就。于中有五。令诸闻者除施戒修十善业道<a href=\"/remen/wangsheng.html\" class=\"keylink\" target=\"_blank\">往生</a>乐处五种障故。今此初段显除施性福业障。此有三门。一显障<a href=\"/remen/zixing.html\" class=\"keylink\" target=\"_blank\">自性</a>门。如经不识善恶乃至来乞者故。不识恶者唯贪吝故。不识善者不知施故。不识善恶也。愚痴无智唯怀贪吝故。阙于信根不知施等故。多聚不舍。二示障过患门。如经彼诸有情生鬼畜故。以悭贪故生饿鬼界。以愚痴故生傍生趣。三闻佛胜利门。如经由昔人间乃至况余财物故</p><p>　　复次曼殊室利若诸有情虽于如来受诸学处而破尸罗有虽不破尸罗而破轨则有于尸罗轨则虽得不坏然毁正见有虽不毁正见而弃多闻于佛所说契经深义不能解了有虽多闻而增上慢由增上慢覆蔽心故自是非他嫌谤正法为魔伴党如是愚人自行邪见复令无量俱胝有情堕大险坑此诸有情应于<a href=\"/remen/diyu.html\" class=\"keylink\" target=\"_blank\">地狱</a>傍生鬼趣<a href=\"/remen/liuzhuan.html\" class=\"keylink\" target=\"_blank\">流转</a>无穷若得闻此药师琉璃光如来名号便舍恶行修诸善法不堕恶趣设有不能舍诸恶行修<a href=\"/remen/xingshan.html\" class=\"keylink\" target=\"_blank\">行善</a>法堕恶趣者以彼如来本愿威力令其现前暂闻名号从彼命终还生人趣得正见<a href=\"/remen/jingjin.html\" class=\"keylink\" target=\"_blank\">精进</a>善调意乐便能舍家趣于非家如来法中受持学处无有毁犯正见多闻解甚深义离增上慢不谤正法不为魔伴渐次修行诸菩萨行速得圆满</p><p>　　述曰。此显能除戒性福业障。此亦三门。如前应知。初门有三。一摄<a href=\"/remen/lvyi.html\" class=\"keylink\" target=\"_blank\">律仪</a>戒障。如经破尸罗轨则故。言尸罗者别解脱戒。言轨则者于往来等正知而住。二摄善法戒障。如经毁正见弃多闻增上慢故。三摄有情戒障。如经复令无量俱胝有情堕大险坑故。次示障过患门者。如经于地狱等流转无穷故。后闻佛胜利门者。如经乃至三聚速圆满故</p><p>　　复次曼殊室利若诸有情悭贪嫉妒自赞毁他当堕三恶趣中无量千岁受诸剧苦受剧苦已从彼命终来生人间作牛马驼驴恒被鞭挞饥渴逼恼又常负重随路而行或得为<a href=\"/remen/rensheng.html\" class=\"keylink\" target=\"_blank\">人生</a>居下贱作人奴婢受他驱役恒不自在若昔人中曾闻世尊药师琉璃光如来名号由此善因今复忆念至心归依以佛神力众苦解脱诸根聪利智慧多闻恒求胜法常遇善友永断魔罥破无明谷竭烦恼河解脱一切生老病死忧悲苦恼</p><p>　　述曰。此显能除修性福业障。亦有三门。一显障自性门。如经悭贪嫉妒自赞毁他故。此中悭贪能障修慈。不与乐故。嫉妒障喜。不<a href=\"/remen/suixi.html\" class=\"keylink\" target=\"_blank\">随喜</a>故。赞毁障悲。能恼害故。三通障舍性。染污故。语便次第故不相违。二示障过患门者。如经堕三恶趣及受苦故。三闻佛胜利门者。如经乃至永破四种魔故。如文可解</p><p>　　复次曼殊室利若诸有情好喜乖离更相斗讼恼乱自他以身语意造作增长种种恶业展转常为不饶益事互相谋害告召山林树冢等神杀诸众生取其血肉祭祀药叉逻刹婆等书怨人名作其形像以恶咒术而咒咀之厌媚蛊道咒起尸鬼令断彼命及坏其身是诸有情若得闻此药师琉璃光如来名号彼诸恶事悉不能害一切展转皆起慈心利益安乐无损恼意及嫌恨心各各欢悦于自所受生于喜足不相侵淩互为饶益</p><p>　　述曰。此显能除十善业道障。亦有三门。初障自性者。如经好喜乖离乃至增长种种恶业故。好喜乖离意三业道悉能令他离所欲故。更相斗讼语四业道理不相应多招诤故。恼乱自他身三业道三业果遂即恼乱他。若不果遂恼乱自故。<a href=\"/remen/erzhang.html\" class=\"keylink\" target=\"_blank\">二障</a>过患者。谓由自恶招他谋害。如经展转常为不饶益事乃至咒起尸鬼断坏身命故。三胜利门者。现尚离害。况于当苦。文显可知</p><p>　　复次曼殊室利若有<a href=\"/remen/sizhong.html\" class=\"keylink\" target=\"_blank\">四众</a>苾刍苾刍尼邬波素迦邬波斯迦及余净信善男子善女人等有能受持八分齐戒经一年或复三月受持学处以此善根愿生西方极乐世界无量寿佛所听闻正法而未定者若闻世尊药师琉璃光如来名号临命终时有八菩萨乘<a href=\"/remen/shentong.html\" class=\"keylink\" target=\"_blank\">神通</a>来示其道路即于彼界种种杂色众宝华中自然化生或有因此生于天上虽生天中而本善根亦未穷尽不复更生诸余恶趣天上寿尽还生人间或为轮王统摄四洲威德自在安立无量百千有情于十善道或生刹帝利婆罗门居士大家多饶财宝仓库盈溢形相端严眷属具足聪明智慧勇健威猛如大力士若是女人得闻世尊药师如来名号至心受持于后不复更受女身</p><p>　　述曰。此显能除往生乐处障。此复有二。第一显除净处乐生障。如经生极乐世界故。此中受持八分齐戒经年月者。迈师云。经一年者谓一年中月别六日。谓黑白月各八十四十五日故。或三月者不能一年月别六斋。但能一年持三长月。谓即正月五月九月三除之中各初月斋即表一年常修善也。如宋本云常修月六斋年三长斋故。智论十三云。斋日持八戒者。是日恶鬼逐人欲夺人命。劫初<a href=\"/remen/shengren.html\" class=\"keylink\" target=\"_blank\">圣人</a>教人持斋。然不受八戒直以一日不食为斋。后佛出世制立八戒。问<a href=\"/remen/wujie.html\" class=\"keylink\" target=\"_blank\">五戒</a>八戒何者为胜。答有因缘故二戒俱等。以时及支互多少故。问十念称名尚得往生。况令一年何故不定。答勇猛容豫有差别故。如智论云。<a href=\"/remen/linzhong.html\" class=\"keylink\" target=\"_blank\">临终</a>心猛胜百年功。自然化生者。如<a href=\"/remen/niepan.html\" class=\"keylink\" target=\"_blank\">涅槃</a>经。庵罗树女因树华生名为湿生。净土因华何名化生。迈师云。未托生前树有湿气。净土莲华与人化生。第二能除秽土乐生障。如经或有因此生于天上等故。此复有四。生天轮王贵胜男身。如文可解</p><p>　　本愿药师经古迹卷上(终)</p><p>　　?本愿药师经古迹 卷下</p><p>　　药师琉璃光如来本愿功德经</p><p>　　尔时曼殊室利童子白佛言世尊我当誓于像法转时以种种方便令诸净信善男子善女人等得闻世尊药师琉璃光如来名号乃至睡中亦以佛名<a href=\"/remen/juewu.html\" class=\"keylink\" target=\"_blank\">觉悟</a>其耳世尊若于此经受持读诵或复为他演说开示若自书若教人书恭敬尊重以种种华香涂抹香<a href=\"/remen/shaoxiang.html\" class=\"keylink\" target=\"_blank\">烧香</a>华鬘璎珞幡盖伎乐而为供养以五色彩作囊盛之扫<a href=\"/remen/sajing.html\" class=\"keylink\" target=\"_blank\">洒净</a>处敷设高座而用安处尔时四大天王与其眷属及余无量百千天众皆诣其所供养守护世尊若此经宝流行之处有能受持以彼世尊药师琉璃光如来本愿功德及闻名号当知是处无复横死亦复不为诸恶鬼神夺其精气设已夺者还得如故身心安乐</p><p>　　述曰。大段第二劝物利益门。此有五门。一誓愿警觉门。如经我当誓于像法转时方便令闻如来名号由于此经受持供养天众守护无灾横故</p><p>　　佛告曼殊室利如是如是如汝所说曼殊室利若有净信善男子善女人等欲供养彼世尊药师琉璃光如来者应先造立彼佛形像敷清净座而安处之散种种华烧种种香以种种幢幡庄严其处七日七夜受八分斋戒食清净食澡浴香洁着新净衣应生无垢浊心无怒害心于一切有情起利益安乐慈悲喜舍平等之心鼓乐歌赞右绕佛像复应念彼如来本愿功德读诵此经思惟其义演说开示随所乐愿一切皆遂求长寿得长寿求富饶得富饶求官位得官位求男女得男女若复有人忽得恶梦见诸恶相或怪鸟来集或于住处百怪出现此人若以众妙资具恭敬供养彼世尊药师琉璃光如来者恶梦恶相诸不吉祥皆悉隐没不能为患或有水火刀毒悬崄恶象师子虎狼熊罴毒蛇恶蝎蜈蚣蚰蜒蚊虻等怖若能至心忆念彼佛恭敬供养一切怖畏皆得解脱若他国侵扰盗贼反乱忆念恭敬彼如来者亦皆解脱复次曼殊室利若有净信善男子善女人等乃至尽形不事余天唯当一心归佛法僧受持禁戒若五戒<a href=\"/remen/shijie.html\" class=\"keylink\" target=\"_blank\">十戒</a>菩萨四百戒苾刍二百五十戒苾刍尼五百戒于所受中或有毁犯怖堕恶趣若能专念彼佛名号恭敬供养者必定不受三恶趣生或有女人临当产时受于极苦若能至心称名礼赞恭敬供养彼如来者众苦皆除所生之子身分具足形色端正见者<a href=\"/remen/huanxi.html\" class=\"keylink\" target=\"_blank\">欢喜</a>利根聪明安稳少病无有非人夺其精气</p><p>　　述曰。此即第二如来述成门。于中有二。初明供养后说获益。供养有三。一财物供养。如经造立形像乃至庄严其处故。二正行供养。如经七日<a href=\"/remen/shoujie.html\" class=\"keylink\" target=\"_blank\">受戒</a>乃至平等之心故。三三业供养。如经鼓乐歌赞乃至演说开示故。获益有三。一所求称遂门。如经随所乐愿乃至得男女故。二所厌消灭门。如经若复有人乃至亦皆解脱故。三毁戒离苦门。于中有二。一现身毁戒。畏当苦故。如经复次曼殊乃至不受三恶趣生故。此中菩萨四百戒者。良由如来随物宜闻广略说故开合不同。方等经说四重二十八轻。瑜伽论说四重四十五轻。梵网经说十重四十八轻。有不同故。然此一本宋译云二十四戒。隋译云一百四戒。诸梵本者有不同故。二前身毁戒。受女产苦故。如经或有女人乃至夺其精气故</p><p>　　尔时世尊告阿难言如我称扬彼佛世尊药师琉璃光如来所有功德此是诸佛甚深行处难可解了汝为信不阿难白言大德世尊我于如来所说契经不生疑惑所以者何一切如来身语意业无不清净世尊此日月轮可令堕落妙高山王可使倾动诸佛所言无有异也世尊有诸众生信根不具闻说诸佛甚深行处作是思惟云何但念药师琉璃光如来一佛名号便获尔所功德胜利由此不信返生诽谤彼于长夜失大利乐堕诸恶趣流转无穷佛告阿难是诸有情若闻世尊药师琉璃光如来名号至心受持不生疑惑堕恶趣者无有是处阿难此是诸佛甚深所行难可信解汝今能受当知皆是如来威力阿难一切声闻独觉及未登地诸菩萨等皆悉不能如实信解唯除一生所系菩萨阿难人身难得于<a href=\"/remen/sanbao.html\" class=\"keylink\" target=\"_blank\">三宝</a>中信敬尊重亦难可得得闻世尊药师琉璃光如来名号复难于是阿难彼药师琉璃光如来无量菩萨行无量巧方便无量广大愿我若一劫若一劫余而广说者劫可速尽彼佛<a href=\"/remen/xingyuan.html\" class=\"keylink\" target=\"_blank\">行愿</a>善巧方便无有尽也</p><p>　　述曰。此第三毁信损益门。此有四门。一佛语决定门。如经如我称扬乃至诸佛所言无有异也故。二毁谤衰损门。如经有诸众生乃至流转无穷故。三敬信获益门。如经佛告阿难乃至堕恶趣者无有是处故。四劝物信受门。如经阿难乃至无有尽也故</p><p>　　尔时众中有一菩萨摩诃萨名曰救脱即从座起偏袒一肩右膝着地曲躬合掌而白佛言大德世尊像法转时有诸众生为种种患之所困厄长病羸瘦不能饮食喉唇干燥见诸方暗死相现前父母亲属朋友知识啼泣围绕然彼自身卧在本处见琰魔使引其<a href=\"/remen/shenshi.html\" class=\"keylink\" target=\"_blank\">神识</a>至于琰魔法王之前然诸有情有俱生神随其所作若罪若福皆具书之尽持授与琰魔法王尔时彼王推问其人算计所作随其罪福而处断之时彼病人亲属知识若能为彼归依世尊药师琉璃光如来请诸众僧转读此经燃七层之灯悬着五色续命神幡或有是处彼识得还如在梦中明了自见或经七日或二十一日或三十五日或四十九日彼识还时如从梦觉皆自忆知善不善业所得果报由自证见业果报故乃至命难亦不造作诸恶之业是故净信善男子善女人等皆应受持药师琉璃光如来名号随力所能恭敬供养</p><p>　　述曰。此是第四开像资助门。此有二门。一资助所为门。二资助胜利门。初所为者。如经像法转时乃至而处断之故。言琰魔者唐云静息。晓悟罪人止众恶故。即由此义虽鬼界摄亦名法王。谓由业力病人<a href=\"/remen/yishi.html\" class=\"keylink\" target=\"_blank\">意识</a>现四相分。一琰魔使。二已神识。三琰魔王。四俱生神。传说本识与身故名俱生神。能熏习言具书持。表于法王故言授与。由业威力似神相现。如净土<a href=\"/remen/sanmei.html\" class=\"keylink\" target=\"_blank\">三昧</a>经云。同生同名一神俱生。二资助胜利门者。如经时彼病人乃至诸恶之业故。此中资缘有五。归佛请僧转法燃灯及悬幡故。灯者明也。幡者将也。救闇沈故须幡灯也。七层五色者无说所以。若以义推。伏七支罪。调五方故。或有是处彼识得还者。为简定业故言或有。言或经七日乃至四十九日者。拟中有命。七日住故。然其后三隔二七说。为显据实不离身故。传者皆言其实神识未曾离身</p><p>　　尔时阿难问救脱菩萨曰善男子应云何恭敬供养彼世尊药师琉璃光如来续命幡灯复云何造救脱菩萨言大德若有病人欲脱病苦当为其人七日七夜受持八分斋戒应以饮食及余资具随力所辩供养苾刍僧昼夜六时<a href=\"/remen/libai.html\" class=\"keylink\" target=\"_blank\">礼拜</a>供养彼世尊药师琉璃光如来读诵此经四十九遍燃四十九灯造彼如来形像七躯一一像前各置七灯一一灯量大如车轮乃至四十九日光明不绝造五色彩幡长四十九搩手应放杂类众生至四十九可得过度危厄之难不为诸横恶鬼所持复次阿难若刹帝利灌顶王等灾难起时所谓人众疾疫难他国侵逼难自界叛逆难星宿变怪难日月薄蚀难非时风雨难过时不雨难彼刹帝利灌顶王等尔时应于一切有情起慈悲心赦诸系闭依前所说供养之法供养彼世尊药师琉璃光如来由此善根及彼如来本愿力故令其国界即得安稳风雨顺时谷稼成熟一切有情无病欢乐于其国中无有暴恶药叉等神恼有情者一切恶相皆即隐没而刹帝利灌顶王等<a href=\"/remen/shouming.html\" class=\"keylink\" target=\"_blank\">寿命</a>色力无病自在皆得增益阿难若帝后妃主储君王子大臣辅相中宫婇女百官梨庶为病所苦及余厄难亦应造立五色神幡燃灯续明放诸<a href=\"/remen/shengming.html\" class=\"keylink\" target=\"_blank\">生命</a>散杂色华烧众名香病得除愈众难解脱</p><p>　　述曰。自下第五问答释难门。于中有二。一问答故。二释难故。此初也。答中有二。初约病难答。如经救脱菩萨言乃至广说故。此中所说就其边际设不具足非无胜利。如前经言随力所能而供养故。法社经云。贫者一灯亦得成故。各置七灯者。迈师云。像前一座造七轮灯形如车轮。一一像座前各置一轮灯。一一轮上各安七盏灯。后约国难答。此复有二。国界难故。眷属难故。如经复次阿难乃至众难解脱故。非但病人亦济王难。此中意也。国有七难。如文可解。灌顶王者。最大国主上位之时诸小国王及诸群臣各取四大海水灌其顶故。言国界安稳者。第二三难除故。风雨谷顺者。第六七难除故。无病无神者。初难除故。恶相隐没者。第四五难除故。王眷属难如文可解</p><p>　　尔时阿难问救脱菩萨言善男子云何已尽之命而可增益救脱菩萨言大德汝岂不闻如来说有九横死邪是故劝造续命幡灯修诸福德以修福故尽其寿命不经苦患阿难问言九横云何救脱菩萨言有诸有情得病虽轻然无医药及看病者设复遇医授以非药实不应死而便横死又信世间邪魔外道妖[薛/女]之师妄说祸福便生恐动心不自正卜问觅祸杀种种众生解奏神明呼诸魍魉请乞福祐欲冀延年终不能得愚痴迷惑信邪倒见遂令横死入于地狱无有出期是名初横二者横被王法之所诛戮三者畋猎嬉戏耽淫嗜酒放逸无度横为非人夺其精气四者横为火焚五者横为水溺六者横为种种恶兽所啖七者横堕山崖八者横为毒药厌祷咒咀起尸鬼等之所中害九者饥渴所困不得饮食而便横死是为如来略说横死有此九种其余复有无量诸横难可具说复次阿难彼琰魔王主领世间名藉之记若诸有情不孝五逆破辱三宝坏君臣法毁于信戒琰魔法王随罪轻重考而罚之是故我今劝诸有情燃灯造幡<a href=\"/remen/fangsheng.html\" class=\"keylink\" target=\"_blank\">放生</a>修福令度苦厄不遭众难</p><p>　　述曰。此即释难门。于中有五。一难二决三征四解五结。决意者九种横死皆不定业宿业相似等流果故。若有助福得延长故。言终不能得者。夫<a href=\"/remen/shasheng.html\" class=\"keylink\" target=\"_blank\">杀生</a>短命食肉病多。而断他命延已寿乎。得病虽轻损灭寿业横死入狱。此中意也。结意者。若不延命属琰魔故。文相可知</p><p>　　尔时众中有十二药叉大将俱在会坐所谓宫毗罗大将伐折罗大将迷企罗大将安底罗大将頞尔罗大将珊底罗大将因达罗大将波夷罗大将摩虎罗大将真达罗大将招杜罗大将毗羯罗大将此十二药叉大将一一各有七千药叉以为眷属同时举声白佛言世尊我等今者蒙佛威力得闻世尊药师琉璃光如来名号不复更有恶趣之怖我等相率皆同一心乃至尽形归佛法僧誓当荷负一切有情为作义利饶益安乐随于何等村城国邑空闲林中若有流布此经或复受持药师琉璃光如来名号恭敬供养者我等眷属卫护是人皆使解脱一切苦难诸有愿求悉令满足或有疾厄求度脱者亦应读诵此经以五色缕结我名字得如愿已然后解结尔时世尊赞诸药叉大将言善哉善哉大药叉将汝等念报世尊药师琉璃光如来恩德者常应如是利益安乐一切有情</p><p>　　述曰。此下第五药叉大将获益报恩成就。此中有三。初经家列名。次药叉誓愿。后如来赞许。文相可知</p><p>　　尔时阿难白佛言世尊当何名此法门我等云何奉持佛告阿难此法门名说药师琉璃光如来本愿功德亦名说十二神将饶益有情结愿神咒亦名拔除一切业障应如是持时薄伽梵说是语已诸菩萨摩诃萨及大声闻国王大臣婆罗门居士天龙药叉健达缚阿素洛揭路罗紧[木*柰]洛莫呼洛伽人非人等一切大众闻佛所说皆大欢喜信受奉行</p><p>　　述曰。此下第三闻名喜行分。言应如是持者答第二问。应如三名所诠之法而受持故</p><p>　　药师琉璃光如来本愿功德经</p><p>　　本愿药师经古迹卷下(终)</p></div>"
}]