[{
    "title": "摩尼教下部赞 第2140部",
    "author": "未知",
    "html": "<div class=\"B1_text\"><p>摩尼教下部赞</p><p>□□□□□□□□□思一[舟*巳]里思咄鸟嚧诜伊鸟嚧诜□□□□□□□□□□布思(三)[舟*巳]里思咄丽(引所嫁反)伊所纥[耳*巳]□布□□□□□□□伊鸣嚧诜于呬所倒(五)奴噜阿勿倒(六)奴噜□□□(吉八)门啒利呼唵吽(九)谋苏吽噎而坭缓(十)奴嚧呼诎郁□□(□□反引声)涅萨底(十一)拂罗辞所底(十二)郁喏夷[口*阑]纱[口*曼]□(引)□(十三)□览赞夷数文</p><p>□礼称赞常荣树众宝<a href=\"/remen/zhuangyan.html\" class=\"keylink\" target=\"_blank\">庄严</a>妙无比</p><p>擢质弥纶充世界救叶花□□□□</p><p>一切诸佛花间出一切智惠果中生</p><p>能养五种光明子能降五种贪□□</p><p>心王清净恒警觉与信悟者增记念</p><p>如有进发坚固者引彼令安平正路</p><p>我今蒙开<a href=\"/remen/foxing.html\" class=\"keylink\" target=\"_blank\">佛性</a>眼得睹四处妙法身</p><p>又蒙开发佛性耳能听三常清净□</p><p>是故澄心礼称赞除诸乱意真实言</p><p>承前不觉造诸愆今时恳忏罪销灭</p><p>常荣宝树性命海慈悲听我真实启</p><p>名随方土无量名伎随方土无量伎</p><p>一切明性慈悲父一切被抄怜愍母</p><p>今时救我离豺狼为是光明夷数□</p><p>大圣自是无尽藏种种珍宝皆充满</p><p>开施一切贫乏者各各随心得如意</p><p>大圣自是第二尊又是第三能译者</p><p>与自清净诸眷属宣传圣旨□□悟</p><p>又是第八光明相作遵引者倚托者</p><p>一切诸佛本相恳一切诸智心中王</p><p>诸宝严者真正觉诸善业者<a href=\"/remen/jietuo.html\" class=\"keylink\" target=\"_blank\">解脱</a>门</p><p>与抄掠者充为救与缠缚□能为解</p><p>被迫迮者为宽泰被<a href=\"/remen/fannao.html\" class=\"keylink\" target=\"_blank\">烦恼</a>者作<a href=\"/remen/huanxi.html\" class=\"keylink\" target=\"_blank\">欢喜</a></p><p>慰愈一切持孝人再苏一切光明性</p><p>我今恳切求哀诸愿离肉身毒火海</p><p>腾波沸涌无暂停魔竭出入吞船舫</p><p>元是魔宫罗剎国复是稠林籚笔泽</p><p>诸恶禽兽交横走蕴集毒虫及蚖蝮</p><p>亦是恶业贪魔体复是多形卑欣期</p><p>亦是暗界五重坑复是无明五毒院</p><p>亦是无慈三毒苗复是无惠五毒泉</p><p>上下寒热二毒轮二七两般十二殿</p><p>一切魔男及魔女皆从肉身生缘现</p><p>又是<a href=\"/remen/sanjie.html\" class=\"keylink\" target=\"_blank\">三界</a>五趣门复是十方诸魔口</p><p>一切魔王之暗母一切恶业之根源</p><p>又是猛毒夜叉心复是贪魔意中念</p><p>一切魔王之甲仗一切犯教之毒网</p><p>能沈宝物及商人能翳日月光明佛</p><p>一切<a href=\"/remen/diyu.html\" class=\"keylink\" target=\"_blank\">地狱</a>之门户一切<a href=\"/remen/lunhui.html\" class=\"keylink\" target=\"_blank\">轮回</a>之道路</p><p>徒摇<a href=\"/remen/changzhu.html\" class=\"keylink\" target=\"_blank\">常住</a><a href=\"/remen/niepan.html\" class=\"keylink\" target=\"_blank\">涅盘</a>王竟被焚烧囚永狱</p><p>今还与我作留难枷锁禁缚镇相萦</p><p>令我如狂复如醉遂犯三常四处身</p><p>大地草木天星宿大地尘沙及细雨</p><p>如我所犯诸愆咎其数更多千万倍</p><p>广惠庄严夷数佛起大慈悲舍我罪</p><p>听我如斯苦痛言引我离斯毒火海</p><p>愿施戒香解脱水十二宝冠衣缨珞</p><p>洗我妙性离尘埃严饰净体令端正</p><p>愿除三冬三毒结及以六贼六毒风</p><p>降大法春荣性地性树花果令滋[竺-二+戊]</p><p>愿息火海大波涛暗云暗雾诸缠盖</p><p>降大法日普光辉令我心性恒明净</p><p>愿除多劫昏痴病及以魍魉诸魔鬼</p><p>降大法药速医治噤以神咒驱相离</p><p>我被如斯多障碍余有无数诸辛苦</p><p>大圣鉴察自哀[弟*令]救我更勿诸灾恼</p><p>唯愿夷数降慈悲解我离诸魔鬼缚</p><p>现今处在火坑中速引令安清净地</p><p>一切病者大医王一切暗者大光辉</p><p>诸四散者勤集聚诸天心者令□□</p><p>我今以死愿令苏我今已暗愿令照</p><p>魔王散我遍十方引我随形染三有</p><p>令我昏醉无知觉遂犯三常四处身</p><p>无明痴爱镇相荣降大法药令瘳愈</p><p>大圣速申慈悲手案我佛性光明顶</p><p>一切时中恒守护勿令魔党来相害</p><p>与我本界已前欢院我旷劫诸烦恼</p><p>尽我明性妙庄严如本未沉贪欲境</p><p>复启清净妙光辉众宝庄严新<a href=\"/remen/jingtu.html\" class=\"keylink\" target=\"_blank\">净土</a></p><p>琉璃绀色新惠日照我法身净妙国</p><p>大圣自是吉祥时普曜我等诸明性</p><p>妙色<a href=\"/remen/shijian.html\" class=\"keylink\" target=\"_blank\">世间</a>无有比<a href=\"/remen/shentong.html\" class=\"keylink\" target=\"_blank\">神通</a>变现复如是</p><p>或现童男微妙相癫发五种雌魔类</p><p>或现童女端严身狂乱五种□□□</p><p>自是明尊怜愍子复是明性能救父</p><p>自是诸佛最上兄复是智惠慈悲母</p><p>赞夷数文 第二叠</p><p>恳切悲嗥诚心启满面慈悲真实父</p><p>愿舍所造诸愆咎令离魔家诈亲厚</p><p>无上明尊力中力无上<a href=\"/remen/ganlu.html\" class=\"keylink\" target=\"_blank\">甘露</a>智中王</p><p>普施<a href=\"/remen/zhongsheng.html\" class=\"keylink\" target=\"_blank\">众生</a>如意宝接引离斯深火海</p><p>恳切悲嗥诚心启救苦平断无颜面</p><p>乞以广敷慈悲翅令离能踃诸魔鸟</p><p>无知肉身诸眷属并是幽邃坑中子</p><p>内外[墦-釆+(乞-乙+口)]塞诸魔性常时害我清净体</p><p>一切恶兽无能比一切毒蛇何能类</p><p>复似秋末切风霜飘落善□□□□</p><p>恳切悲嗥诚心启美业具智大医王</p><p>善知识者逢瘳愈善慈愍者遇欢乐</p><p>有碍无碍诸身性久已伤沉<a href=\"/remen/shengsi.html\" class=\"keylink\" target=\"_blank\">生死</a>海</p><p>肢节四散三界中请聚还升超万有</p><p>更勿断绝<a href=\"/remen/zhengfa.html\" class=\"keylink\" target=\"_blank\">正法</a>流更勿拋掷诸魔口</p><p>降大方便慈悲力请苏普厄诸明性</p><p>莫被魔军却抄将莫被怨家重来杀</p><p>以光明翅慈悲覆舍我雨般身性罪</p><p>唯愿降大慈悲手按我三种净法身</p><p>除荡旷劫诸缠缚沐浴旷劫诸尘垢</p><p>开我法性光明眼无碍得睹四处身</p><p>无碍得睹四处身遂免四种多辛苦</p><p>开我法性光明耳无碍得闻妙法音</p><p>无碍得闻妙法音遂免方般虚妄曲</p><p>开我法性光明口具叹三常四法身</p><p>具叹三常四法身遂逸浑合迷心赞</p><p>开我法性光明手遍触如如四寂身</p><p>遍触如如四寂身遂免沉于四大厄</p><p>解我多年羁绊足得履三常正法路</p><p>得履三常正法路速即到于安乐国</p><p>令我复本真如心清净光明常间寂</p><p>清净光明常间寂永离迷妄诸颠倒</p><p>愿我常见慈悲父更勿轮回生死苦</p><p>诸根已净心开悟更勿昏痴无省觉</p><p>我今依止大圣尊更勿沉迷生死道</p><p>速降光明慈悲手更勿弃掷□魔□</p><p>恳切悲嗥诚心启降大慈悲恒遮护</p><p>恕我旷劫诸愆咎如彼过去诸男女</p><p>我是大圣明羔子垂泪含啼诉冤屈</p><p>卒被豺狼诸猛兽劫我离善光明牧</p><p>降大慈悲乞收采放入柔濡光明群</p><p>得[弟*页]秀岳法山林游行<a href=\"/remen/zizai.html\" class=\"keylink\" target=\"_blank\">自在</a>常<a href=\"/remen/wuwei.html\" class=\"keylink\" target=\"_blank\">无畏</a></p><p>复是大圣明谷种被掷稠林荆棘中</p><p>降大慈悲乞收采聚向法场光明窖</p><p>复是大圣蒲萄枝元植法园清净苑</p><p>卒被葛勒腾相繞抽我妙力令枯悴</p><p>复是大圣膏腴地被魔[卄/(栽-木+方)]莳五毒树</p><p>唯希法鑺利刀镰斫伐焚烧令清净</p><p>其余恶草及荆棘愿以戒火尽除之</p><p>荣秀一十五种苗申畅一十五□□</p><p>复是大圣新妙衣卒被魔尘来坌染</p><p>唯希法水洗令鲜得[弟*页]法身清净体</p><p>恳切悲嗥诚心启众宝庄严性命树</p><p>最上无比妙医王平安净业具众善</p><p>常荣宝树性命海基忙坚固金刚体</p><p>莁干真实无妄言枝条修巨常欢喜</p><p>众宝具足慈悲叶甘露常鲜不雕果</p><p>食者永绝生死流香气芬芳周世界</p><p>已具大圣冀长生能苏法性常荣树</p><p>智惠清虚恒警觉果是心王巧分别</p><p>恳切悲嗥诚心启具智法王夷数佛</p><p>令我肉身恒康[弟*页]令我佛性无缠污</p><p>一切时中增记念令离能吞诸魔口</p><p>令离能吞诸魔口永隔恶业贪□□</p><p>放入香花妙法林放入清净濡羔群</p><p>令我信基恒坚固令我得入堪褒誉</p><p>恳切悲嗥诚心启慈父法王性命主</p><p>能救我性离灾殃能令净体常欢喜</p><p>作宽泰者救苦者作慈悲者舍过者</p><p>与我明性作劝愉与我净体作依止</p><p>能摧刀山及剑树能降师子噤蚖蝮</p><p>难治之病悉能除难舍之恩令相离</p><p>我今决执法门愇大圣慈愍恒遮护</p><p>殷勤称赞慈父名究竟珍重愿如是</p><p>叹<a href=\"/remen/wuchang.html\" class=\"keylink\" target=\"_blank\">无常</a>文</p><p>末思信法王为暴君所逼因即制之</p><p>告汝一切智人辈各听活命真实言</p><p>具智法王忙儞佛咸皆显现如目前</p><p>我等既蒙大圣悟必须舍离诸恩爱</p><p>决定安心正法门勤求涅盘超大海</p><p>又告上相福德人专意勤求解脱者</p><p>努力精修勿闲暇速即离诸生死怕</p><p>一切世界非常住一切倚托亦非真</p><p>如彼碛中化城阁愚人奔逐丧其身</p><p>世界荣华及尊贵以少福德自在者</p><p>如云涌起四山头聚以风吹速散罢</p><p>臭秽肉身非久住无常时至并破毁</p><p>如春花叶暂荣柯岂得坚牢恒青翠</p><p>当造肉身由巧匠即是虚妄恶魔王</p><p>成就如斯窟宅已网捕明性自潜藏</p><p>无恩饥火充连锁杀害众生无停住</p><p>终日食啖诸身分仍不免于生死苦</p><p>积聚一切诸财宝皆由恶业兼<a href=\"/remen/wangyu.html\" class=\"keylink\" target=\"_blank\">妄语</a></p><p>无常之日并悉留仍与明性充为杻</p><p>先断无明恩爱欲彼是一切烦恼海</p><p>未来缘彼受诸殃现世充为佛性械</p><p>苦哉世间众生类不能诚信寻正路</p><p>日夜求财不暂停皆为肉身贪魔主</p><p>肉身破坏魔即出罪业殃及清净性</p><p>随所生处受诸殃良为前身业不正</p><p>爱惜肉身终须舍但是生者皆归灭</p><p>一切财宝及田宅意欲不舍终相别</p><p>纵得荣华于世界摧心须厌生死苦</p><p>舍除憍慢及非为专意勤修涅盘路</p><p>生时裸形死亦尔能多积聚非常住</p><p>男女妻妾严身具死后留他供别主</p><p>迥独将羞并恶业无常已后担背负</p><p>平等王前皆屈理却配轮回生死苦</p><p>还被魔王所绾摄不遇善缘渐加浊</p><p>或入地狱或焚烧或共诸魔囚永狱</p><p>歌乐舞笑诸音乐吃啖百味营田宅</p><p>皆如梦见[目*交]还无子细思惟无倚托</p><p>世谛暂时诸亲眷岂殊客馆而寄住</p><p>暮则众人共止宿旦则分离归本土</p><p>妻妾男女如债主皆由过去相侵害</p><p>并是慈悲怨家贼所以意分还他力</p><p>食肉众生身似冢又复不异无底坑</p><p>枉杀无数群生类供给三毒六贼兵</p><p>佛性湛然闭在中烦恼逼迫恒受苦</p><p>贪淫饥火及先殃无有一时不相煮</p><p>世界渐恶恒[(囟-乂+夕)/心]迫上下相管无欢娱</p><p>众生唯加多贫苦富者魔驱无停住</p><p>修善之人极微少造恶之辈无边畔</p><p>贪淫馋魔炽燃王纵遇善缘却退散</p><p>对面绮言恒相竞元无羞耻及怕惧</p><p>于圣光明大力惠非分加诸虚妄语</p><p>众生多被无明覆不肯勤修真正路</p><p>谤佛毁法慢真僧唯加损害不相护</p><p>汝等智人细观察大界小界作由谁</p><p>建立之时缘何造损益二条须了知</p><p>一切有情诸形类世界成败安置处</p><p>如此并是秘密事究竟万物归何所</p><p>善业忙儞具开扬显说一切诸性相</p><p>汝等寻求解脱者应须觉了谛思量</p><p><a href=\"/remen/bushi.html\" class=\"keylink\" target=\"_blank\">布施</a>持斋勤读诵用智分别受净戒</p><p>怜愍怕惧好轨仪依因此力免灾隘</p><p>踊跃坚牢于正法勤修智惠<a href=\"/remen/rufa.html\" class=\"keylink\" target=\"_blank\">如法</a>住</p><p>共舍一切恶轨仪决定安心解脱处</p><p>宁今自在为性故能舍一切爱欲习</p><p>无常忽至来相逼临时懊恼悔何及</p><p>子细寻思世间下无有一事堪凭在</p><p>亲戚男女及妻妾无常之日不相替</p><p>唯有雨般<a href=\"/remen/shane.html\" class=\"keylink\" target=\"_blank\">善恶</a>业随彼佛性将行坐</p><p>一切荣华珍玩具无常之日皆须舍</p><p>智者觉察预前修不被魔王生死侵</p><p>能舍恩爱诸荣乐即免三毒五欲沉</p><p>普愿齐心登正路速获涅盘净国土</p><p>七厄四苦彼元无是故名为常乐□</p><p>普启赞文</p><p>末夜暮阇作</p><p>普启一切诸明使及以神通清净众</p><p>各乞愍念慈悲力舍我一切诸愆咎</p><p>上启明界常明主并及宽弘五种大</p><p>十二常住宝光王无数世界诸国土</p><p>又启奇特妙香空光明晖辉清净相</p><p>金刚宝地元堪誉五种觉意庄严者</p><p>复启初化显现尊具相法身诸佛母</p><p>与彼常胜先意父及以五明欢喜子</p><p>又启乐明第二使及与尊重造新相</p><p>雄猛自在净法风并及五等骁健子</p><p>复启道师三丈夫自是第二尊广大</p><p>夷数与彼电光明并及湛然大相柱</p><p>又启日月光明宫三世诸佛安置处</p><p>七及十二大船主并余一切光明众</p><p>复启十二微妙时吉祥清净光明体</p><p>每现化男化女身殊特端严无有比</p><p>又启五等光明佛水火明力微妙风</p><p>并及净气柔和性并是明尊力中力</p><p>复启富饶持世主雄猛自在十天王</p><p>勇健大力降魔使忍辱地藏与催明</p><p>又启阎默善思惟即是夷数慈悲想</p><p>真实断事平等王并及五明清净众</p><p>复启特胜花冠者吉祥清净通传信</p><p>最初生化诸佛相及与三世慈父等</p><p>又启唤应警觉声并及四分明兄弟</p><p>三衣三轮大施主及与命身卉木子</p><p>复启四十大力使并七坚固庄严柱</p><p>一一天界自扶持各各尽现降魔相</p><p>又启普遍忙儞尊阎默惠明警觉日</p><p>从彼大明至此界敷杨正法救善子</p><p>诠柬十二大慕阇七十有二拂多诞</p><p>法堂住处承教人清净善众并听者</p><p>又诠新人十二体十二光王及惠明</p><p>具足善法五净戒五种智惠五重院</p><p>一切诸佛常胜衣即是救苦新夷数</p><p>其四清净解脱风真实大法证明者</p><p>又启善法群中相上下内外为依止</p><p>诠柬一切本相貌上中下界无不遍</p><p>复告窴空一切众大力敬信尊神辈</p><p>及诸天界诸天子护持清净正法者</p><p>又启善业尊道师是三明使真相貌</p><p>自救一切常胜子及以坚持真实者</p><p>复启光明解脱性一切时中无尽藏</p><p>及彼最后胜先意并余福德诸明性</p><p>我今谛信新明界及与于中常住者</p><p>唯愿各降慈悲力荫覆我等恒观察</p><p>我今专心求诸圣速与具足真实愿</p><p>解我得离众灾殃一切罪障俱销灭</p><p>敬礼清净微妙风本是明尊心中智</p><p>恒于四处光明宫游行住止常自在</p><p>清净光明大力惠我今至心普称叹</p><p>慈父明子净法风并及一切善<a href=\"/remen/faxiang.html\" class=\"keylink\" target=\"_blank\">法相</a></p><p>一切光明诸佛等各愿慈悲受我请</p><p>与我离苦解脱门令我速到常明界</p><p>又叹善业<a href=\"/remen/xiudao.html\" class=\"keylink\" target=\"_blank\">修道</a>众过去未来现在者</p><p>各开清净甘露口吐大慈音舍我罪</p><p>末夜今修此叹偈岂能周悉如法说</p><p>而于圣凡诸天众咸愿无殃罪销灭</p><p>复启一切诸明使及以神通清净众</p><p>各降大慈普荫覆拔除我等诸愆咎</p><p>清净光明力智惠慈父明子净法风</p><p>微妙相心念思意夷数电明广大心</p><p>又启真实平等王能战勇健新夷数</p><p>雄猛自在忙儞尊并诸清净光明众</p><p>一切善法群中相一切时日诸福业</p><p>普助我等加勤力<a href=\"/remen/gongde.html\" class=\"keylink\" target=\"_blank\">功德</a>速成如所愿</p><p>次偈宜从依梵</p><p>伽路师罗[口*亡](一)伽路师立无罗(二)伽路师阿喽诃(三)呬[耳*巳]讫哩吵(四)伽路师奥卑嘌(五)伽路师奥补忽(六)伽路师奥活时云[口*能](七)郁于而勒(八)鸣嚧[口*阑]而云咖(引九)郁佛呬不哆(舌头)汉沙[口*阑](十)医罗诃耨呼逻(十一)医罗诃纥弥哆(十二)夷萨鸟卢诜(十三)祚路郁于呬(十四)伽路师(十五)伽路师(十六)</p><p>称赞忙儞具智王</p><p>诸慕阇作</p><p>称赞忙儞具智王自是光明妙宝花</p><p>擢干弥轮超世界根果通身并堪誉</p><p>若人能食此果者即得长生不死身</p><p>或复尝彼甘露味内外庄严令心喜</p><p>即是众生倚托处策持令安得坚固</p><p>能与我等无生灭岂不齐心称赞礼</p><p>珍重珍重慈父名究竟究竟愿如是</p><p>一者明尊</p><p>[舟*巳]罗延佛作</p><p>一者明尊二者智惠三者常胜</p><p>四者欢喜五者勤修六者真实</p><p>七者<a href=\"/remen/xinxing1.html\" class=\"keylink\" target=\"_blank\">信心</a>八者忍辱九者直意</p><p>十者功德十一者齐心和合</p><p>十二者内外俱明庄严智惠</p><p>具足如日名十二时<a href=\"/remen/yuanman.html\" class=\"keylink\" target=\"_blank\">圆满</a>功德</p><p>收食单偈</p><p>大明使释</p><p>一者无上光明王二者智惠善母佛</p><p>三者常胜先意佛四者欢喜五明佛</p><p>五者勤修乐明佛六者真实造相佛</p><p>七者信心净风佛八者忍辱日光佛</p><p>九者直意卢舍[舟*巳]十者知恩夷数佛</p><p>十一者齐心电光佛十二者惠明庄严佛</p><p>身是三世法中王开杨一切秘密事</p><p>二宗三际性相义悉能显现无疑滞</p><p>收食单偈 第二叠</p><p>无上光明王智惠常胜五明元欢喜</p><p>勤心造相恒真实信心忍辱镇光明</p><p>宜意知恩成功德和合齐心益惠明</p><p>究竟究竟常宽泰称赞称杨四处佛</p><p>初声赞文</p><p>夷数作</p><p>义理幽玄。宜从依梵</p><p>于[口*忍]喝思[口*能](一)苏昏喝思[口*能](二)慕嚅嘟落思[口*能](三)唵呼布喝思[口*能](四)喍夷里弗哆喝思[口*能](五)阿罗所底弗哆喝思[口*能](六)佛呬弗哆喝思[口*能](七)呼于里弗哆喝思[口*能](八)诉布哩弗哆喝思[口*能](九)呼史拂哆喝思[口*能](十)[口*舟*巳]哩诃吽儞弗哆喝思[口*能](十一)[口*舟*巳]吽哩弗哆喝思[口*能](十二)呼和无娑矣弗哆喝思[口*能](十三)弗咾以弗哆喝思[口*能](十四)弭呬哩么儞弗哆喝思[口*能](十五)[舟*巳]呼和喝思[口*能](十六)阿云[舟*巳][咻-木+尔]诜喝思[口*能](十七)阿拂哩殒喝思[口*能](十八)萨哆(舌中)喡诜喝思[口*能](十九)云[舟*巳]啰吽于而嘞喝思[口*能](二十)咈[打-丁+慕][口*戋]乌卢诜喝思[口*能]乌卢诜喝思[口*能](二十一)止诃(舌根)哩娑布哩弗哆(惣与前同)</p><p>叹诸<a href=\"/remen/hufa.html\" class=\"keylink\" target=\"_blank\">护法</a>明使文</p><p>子黑哆忙儞电达作</p><p>有三叠</p><p>鸟列弗哇阿富览彼骁踊使护法者</p><p>常明使众元堪誉愿降大慈护我等</p><p>无上贵族辉耀者盖覆此处光明群</p><p>是守牧者警察者常能养育软羔子</p><p>真断事者神圣者游诸世间最自在</p><p>能降黑暗诸魔类能灭一切诸魔法</p><p>进途善众常提策于诸善业恒佑助</p><p>与听信者加勤力于诸时日为伴侣</p><p>又复常鉴净妙众令离怨嗔浊秽法</p><p>勤加勇猛无闲暇令离魔王犯网毒</p><p>寥蕳一切诸明性自引入于清净法</p><p>诃罚恶业诸外道勿令损害柔和众</p><p>光明善众加荣乐黑暗毒类令羞耻</p><p>下降法堂清净处自荣善众离怨敌</p><p>显现记验为宽泰能除怕惧及战慓</p><p>持孝善众存慰愈通传善信作依止</p><p>灭除魔鬼杂毒焰其诸虚妄自然销</p><p>备办全衣具甲伏利益童男及童女</p><p>一切魔事诸辛苦如日盛临销暗影</p><p>常作欢乐及宽泰益及一切善法所</p><p>接引儭赠不辞劳利益触处诸明性</p><p>欢乐宽泰加褒誉普及同卿光明众</p><p>唯愿骁勇诸明使加斯大众坚固力</p><p>自引常安泰宽处养育我等增福业</p><p>叹诸护法明使文 第二叠</p><p>护正法者诚堪誉所谓大力诸明使</p><p>无上光明之种族普于正法常利益</p><p>如有重恼诸辛苦圣众常蠲离净法</p><p>碎散魔界及魔女勿令对此真圣教</p><p>能除怨敌诸暗种安宁正法令无畏</p><p>救拔羔子离豺狼善男善女宁其所</p><p>芸除恶草净良田常自鉴临使增长</p><p>弱者策之加大力幖者偶之使无惧</p><p>同卿真众须求请如响魔应声速来赴</p><p>一切时中策净众其乐性者常加力</p><p>造恶业者令羞耻修善业者令欢喜</p><p>清净法门令宽泰又复常加大宁静</p><p>我实不能具显述此叹何能得周悉</p><p>勇族所作皆成办伎艺弥多难称说</p><p>尊者即是劫伤怒思其余眷属相助者</p><p>一切时中应称赞为是究竟堪誉者</p><p>唯愿令时听我启降大慈悲护我等</p><p>任巧方便自遮防务得安宁离怨敌</p><p>唯愿法门速宽泰巍巍堂堂无障碍</p><p>我等道路重光辉游行之处得无畏</p><p>欢乐慕阇诸尊首乃至真心在法者</p><p>各加踊跃及善业必于诸圣获大胜</p><p>叹诸护法明使文 第三叠</p><p>诸明使众恕我等慈父故令护我辈</p><p>无上善族大力者承慈父命护正法</p><p>既于明群充牧主所有苦难自应防</p><p>是开法者修道者法门所至皆相倚</p><p>护乐性者弃世荣并请遮护加大力</p><p>柔濡羔子每勤收光明净种自防被</p><p>法田荆棘勤[禾*升]伐令诸苗实得滋成</p><p>既充使者驰驿者必须了彼大圣旨</p><p>复与法体元无二平安护此善明群</p><p>世界法门诸圣置专令使众常防护</p><p>既充福德骁踊者实勿轻斯真圣教</p><p>头首大将[耳*巳]俱孚常具甲仗摧逆党</p><p>大雄净风能救父敕诸言教及戒约</p><p>福德勇健诸明使何故不勤所应事</p><p>勿怀<a href=\"/remen/xiedai.html\" class=\"keylink\" target=\"_blank\">懈怠</a>及变异莫被类于犯事者</p><p>必须如彼能牧主掣脱羔儿免狼虎</p><p>彼大威圣降魔将是上人相常记念</p><p>元化使众自庄严故令护法作宽泰</p><p>令诸降魔伏外道以光明手持善众</p><p>勤加勇猛常征罚攻彼迷徒害法者</p><p>清净善众持戒人各愿加欢及慈力</p><p>我今略述名伎艺诸明使众益法者</p><p>其有听众相助人与法齐安无障碍</p><p>救拔诠者破昏徒摧伏魔尊悦净众</p><p>叹无上明尊偈文</p><p>法王作之</p><p>我等常活明尊父隐密恒安大明处</p><p>高于人天自在者不动国中俨然住</p><p>为<a href=\"/remen/zixing.html\" class=\"keylink\" target=\"_blank\">自性</a>故开惠门令觉生缘涅盘路</p><p>巧示我等性命海上方下界明暗祖</p><p>微妙光辉内外照聚集诠简善业体</p><p>魔王恶党竞怒嗔恐明降暗不自在</p><p>苦哉世间诸外道不能分别明宗祖</p><p>轮回地狱受诸殃良为不寻真正路</p><p>告汝明群善业辈及能悟此五明者</p><p>常须警觉净心田成就父业勿闲暇</p><p>分别寥简诸性相及觉明力被掟缚</p><p>于此正法决定修若能如是速解脱</p><p>世界诸欲勿生贪莫被魔家网所着</p><p>堪誉惠明是法王能收我等离死错</p><p>照曜内外无不晓令我等类同诸圣</p><p>恬寂仙药与诸徒饵者即获安乐[这-言+至]</p><p>炼于净法令堪誉心意庄严五妙身</p><p>智惠方便教善子皆令具足无不真</p><p>奇特光明大慈父所集善子因祖力</p><p>捶钟击鼓告众生明身离缚时欲至</p><p>究竟分折明暗力及诸善业并恶敌</p><p>世界天地及参罗并由慈尊当解折</p><p>魔族永囚于暗狱佛家踊跃归明界</p><p>各复本体妙庄严串戴衣冠得常乐</p><p>叹五明文</p><p>诸慕阇作</p><p>有两叠</p><p>敬叹五大光明佛充为惠甲坚牢院</p><p>世界精华之妙相任持物类诸天地</p><p>一切含识诸身命一诸眼见耳闻音</p><p>能为骨节诸身力能为长养诸形类</p><p>复作诸舌数种言又作诸音数种声</p><p>亦是<a href=\"/remen/xinshi.html%09\" class=\"keylink\" target=\"_blank\">心识</a>广大明能除黑暗诸灾苦</p><p>一切仁者之智惠一切办者之言辞</p><p>能作身恳端严色能为贵胜诸福利</p><p>复作上性诸荣显又作勇健诸伎能</p><p>是自在者威形势是得宠者诸利用</p><p>一切病者之良药一切竞者之和颜</p><p>能作万物诸身酵能为依止成所办</p><p>复是世界荣丰稔又是草木种种苗</p><p>春夏腾身超世界每年每月充为首</p><p>若有智惠福德人何不思惟此大力</p><p>常须护念真实言恒加怕惧勿轻慢</p><p>觉察五大光明佛缘何从父来此界</p><p>了知受苦更无过善巧抽拔离魔窟</p><p>是即名为有眼人是即名为智惠者</p><p>停罢一切诸恶业遂送还于本宗祖</p><p>斋戒坚持常慎护及以摄念恒疗治</p><p>昼夜思惟真正法务在铨澄五妙身</p><p>其有地狱轮回者其有劫火及长禁</p><p>良田不识五明身遂即离于安乐国</p><p>叹五明文 第二叠</p><p>复告善业明兄弟用心思惟诠妙身</p><p>各作勇健智船主渡此流浪他乡子</p><p>此是明尊珍贵宝咸用身船般出海</p><p>勤医被刻苦疮疣久已悲哀希救护</p><p>请各慈悲真实受随即依数疾还主</p><p>贵族流浪已多年速送本乡安乐处</p><p>端正光明具相子早拔离于贪欲藏</p><p>幽深<a href=\"/remen/kuhai.html\" class=\"keylink\" target=\"_blank\">苦海</a>寻珍宝奔奉涅盘清净王</p><p>抽拔恶刻出疮痍洗濯明珠离泥溺</p><p>法称所受诸妙供庄严清净还本主</p><p>夷数肉血此即是堪有受者随意取</p><p>如其虚妄违负心夷数自微无雪路</p><p>忆念战幖命终时平等王前莫屈理</p><p>法相惠明余诸佛为此明身常苦恼</p><p>过去诸佛罗汉等并为五明置妙法</p><p>今时雄猛忙儞尊对我等前皆显现</p><p>汝等智惠福德人必须了悟怜愍性</p><p>勤行医药防所禁其有苦患令瘳愈</p><p>戒行威仪恒坚固持斋<a href=\"/remen/libai.html\" class=\"keylink\" target=\"_blank\">礼拜</a>及赞诵</p><p>身口意业恒清净歌呗法言无间歇</p><p>又复真实行怜愍柔和忍辱净诸根</p><p>此乃并是明身药遂免疼悛诸苦恼</p><p>流浪他乡一朝客既能延请令欢喜</p><p>庄严寺舍恒清净勤办衣粮双出海</p><p>叹明界文</p><p>凡七十八颂分四句</p><p>未冒慕阇撰</p><p>我等上相悟明尊遂能信受分别说</p><p>大圣既是善业体愿降慈悲令普悦</p><p>蒙父愍念降明使能疗病性离倒错</p><p>及除结缚诸烦恼普令心意得快乐</p><p>无幽不显皆令照一切秘密悉开杨</p><p>所谓两宗二大力若非善种谁能祥</p><p>一则高广非限量并是光明无暗所</p><p>诸佛明使于中住即是明尊安置处</p><p>光明普遍皆清净常乐寂灭无动俎</p><p>彼受欢乐无烦恼若言有苦无是处</p><p>圣众法堂皆严净乃至诸佛伽蓝所</p><p>常受快乐光明中若言有病无是处</p><p>如有得往彼国者究竟普会无忧愁</p><p>圣众自在各逍遥拷捶囚缚永无由</p><p>处所庄严皆清净诸恶不净彼元无</p><p>快乐充遍常宽泰言有相[怡-台+夌]无是处</p><p>无上光明世界中如尘沙等诸国土</p><p>自然微妙宝庄严圣众于中恒止住</p><p>彼诸世界及国土金刚宝地彻下晖</p><p>无始时来今究竟若言震动无是处</p><p>在彼一切诸圣等不染无明及淫欲</p><p>远离痴爱男女形岂有轮回相催促</p><p>圣众齐心皆和合分折分剑无由至</p><p>释意逍遥无障碍亦不愿求淫欲事</p><p>伽蓝处所皆严净彼<a href=\"/remen/wuxiang.html\" class=\"keylink\" target=\"_blank\">无相</a>害及相非</p><p>生死破坏无常事光明界中都无此</p><p>彼无怨敌侵边境亦无戎马镇郊军</p><p>魔王纵起贪爱心于明界中元无分</p><p>金刚宝地极微妙无量妙色相晖曜</p><p>诸圣安居无障碍永离销散无忧恼</p><p>圣众严客甚奇特光明相照体晖凝</p><p>将此百千日月明彼圣毛端光尚胜</p><p>内外光明无暗影妙体常晖千万种</p><p>游行胜誉金刚地彼则无有毫厘重</p><p>所著名衣皆可悦不因手作而成就</p><p>圣众衣服唯鲜洁纵久不朽无虫螋</p><p>此界名花皆采集喻彼微妙端正相</p><p>然彼服饰更加倍奇特庄严色无量</p><p>彼诸寺观殿塔等妙宝成就无瑕亹</p><p>饮食肴膳皆甘路国土丰饶无饥馑</p><p>琉冤究竟不破坏一戴更无脱卸期</p><p>诸圣普会常欢喜永无苦恼及相离</p><p>花冠青翠妙庄严相映唯鲜不萎落</p><p>肉舌欲叹叵能思妙色无尽不淡薄</p><p>圣众体轻恒清净手足肢节无拥塞</p><p>不造有为生死业岂得说言有疲极</p><p>彼圣清虚身常乐金刚之体无眠睡</p><p>既无梦想及颠倒岂得说言有恐畏</p><p>圣众常明具妙惠健忘无记彼元无</p><p>无边世界诸事相如对明镜皆见睹</p><p>诸圣心意皆真实诈伪虚矫彼元无</p><p>身口意业恒清净岂得说言有妄语</p><p>世界充满诸珍宝无有一事不堪誉</p><p>伽蓝广博无乏少岂得说言有贫苦</p><p>饥火热恼诸辛苦明界常乐都无此</p><p>永离饥渴相恼害彼亦无诸咸苦水</p><p>百川河海及泉源命水湛然皆香妙</p><p>若入不漂及不溺亦无暴水来损耗</p><p>诸圣安居常快乐国土堪誉不相讥</p><p>怨憎会苦彼元无亦不面赞皆相毁</p><p>慈悲踊跃相怜愍妒嫉诸恶彼元无</p><p>行步速[跳-兆+庚]疾逾风四肢瘫缓无是处</p><p>神足运转疾如电应现十方无障碍</p><p>奇特妙形实难陈诸灾病患无能害</p><p>迫迮诸灾及隘难恐惧一切诸魔事</p><p>战伐相害及相杀明界之中都无此</p><p>世界常安无恐怖国土严净无能俎</p><p>金刚宝地无边际若言破坏无是处</p><p>彼处宝树皆行列宝果常生不雕朽</p><p>大小相似无虫食青翠茂盛自然有</p><p>苦毒酸涩及[黑*肖]黑宝果香美不如是</p><p>亦不内虚而外实表里光明甘露味</p><p>宝树根茎及枝叶上下通身并甘露</p><p>香气芬芳充世界宝花相映常红素</p><p>彼国园苑广严净奇特香气周园圃</p><p>瓦砾荆棘诸秽草若言有者无是处</p><p>彼金刚地常晖耀内外鉴照无不见</p><p>宝地重重国无量彻视间间皆显现</p><p>香气氛氲周世界纯一无杂性命海</p><p>弥纶充遍无障碍圣众游中香妙最</p><p><a href=\"/remen/xukong.html\" class=\"keylink\" target=\"_blank\">虚空</a>法尔无变易微妙光云无影碍</p><p>湛然清净无尘翳平等周罗诸世界</p><p>彼界宝山亿千种香烟涌出百万般</p><p>内外光明体清净甘露充盈无边畔</p><p>泉源清流无间断真甘露味无浑苦</p><p>圣众充饱无欠少若有渴乏无是处</p><p>妙风飖荡皆可悦和畅周回遍十方</p><p>轻拂宝楼及宝阁宝铃宝铎恒震响</p><p>光明妙火无可比妙色清凉常晖曜</p><p>赫尔恒存不生灭奇特晖光实难类</p><p>火体清虚无毒热触入于中不烧煮</p><p>彼无灰烬及烟煤若言焚燎无是处</p><p>彼处殿堂诸宫室皆非手作而成坚</p><p>不假功夫法自尔若言修造无是处</p><p>所从宝地涌出者皆有见闻及觉知</p><p>得睹无上涅盘王称赞歌扬大圣威</p><p>彼处暗影本元无所有内外明无比</p><p>一切身相甚希奇于宝地者恒青翠</p><p>圣众形躯甚奇特高广严容实难思</p><p>下彻宝地无边际欲知限量无是处</p><p>彼圣妙形堪珍重元无病患及灾殃</p><p>有力常安无衰老说彼无损体恒强</p><p>若非大圣知身量何有凡夫能算说</p><p>金刚之体叵思议大小形容唯圣别</p><p>圣众色相甚微妙放大光明无边所</p><p>无始现今后究竟若言身坏无是处</p><p>人天圣凡诸形类叵有肉舌能赞彼</p><p>诸佛性相实难思金刚宝地亦如是</p><p>圣众常乐无疲极珍重荣华究竟悦</p><p>身相微妙恒端正内外庄严实难说</p><p>圣众光明甚奇异无有间断互相晖</p><p>彼圣齐心皆和合若言分折元无是</p><p>诸圣严容微妙相皆处伽蓝宝殿阁</p><p>起意动念诸心想普相照察无疑错</p><p>光明界中诸圣等其身轻利无疲重</p><p>妙形随念游诸剎思想显现悉皆同</p><p>圣众齐心恒欢喜演微妙音无停止</p><p>赞礼称杨无疲厌普叹明尊善业威</p><p>赞呗妙音皆可悦其声清美皆安静</p><p>上下齐同震妙响周遍伽蓝元不宁</p><p>其音演畅甚殊特遍互歌扬述妙德</p><p>诸圣快乐皆究竟常住恒安无疲极</p><p>光明宝地无边际欲寻厓岸无是处</p><p>元无迫迮及遮护各自逍遥任处所</p><p>圣众齐心皆和合元无分折争名利</p><p>平等普会皆具足安居广博伽蓝寺</p><p>伽蓝清净妙庄严元无恐怖及留难</p><p>街衢巷陌广严饰随意游处普□□</p><p>一切诸魔及饿鬼丑恶面貌及形躯</p><p>无始时来今及后若言说有无是处</p><p>鸡犬猪□及余类涅盘界中都无此</p><p>五类禽兽诸声响若言彼有无是处</p><p>一切暗影及尘埃<a href=\"/remen/jileshijie.html\" class=\"keylink\" target=\"_blank\">极乐世界</a>都无此</p><p>诸圣伽蓝悉清净若有昏暗无是处</p><p>光明遍满充一切<a href=\"/remen/shouming.html\" class=\"keylink\" target=\"_blank\">寿命</a>究竟永恒安</p><p>珍重欢乐元无间慈心真实亦常宽</p><p>常乐欢喜无停息畅悦身意宝香中</p><p>不计年月及时日岂虑命尽有三终</p><p>一切诸圣无生灭无常杀鬼不侵害</p><p>不行淫欲无秽妊岂得说言有痴爱</p><p>败坏男女雄雌体生死无常淫欲果</p><p>极乐世界都无此处所清净无灾祸</p><p>光明界中诸圣尊远离怀胎无聚散</p><p>遍国安宁不惊怖元无怕惧及荒乱</p><p>皆从活语妙言中圣众变<a href=\"/remen/huayuan.html\" class=\"keylink\" target=\"_blank\">化缘</a>斯现</p><p>一一生化本庄严各各相似无</p></div>"
}]