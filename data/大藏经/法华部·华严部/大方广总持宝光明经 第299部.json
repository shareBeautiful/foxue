[{
    "title": "大方广总持宝光明经 第一卷",
    "author": "法天 译",
    "html": "<div class=\"B1_text\"><p>大方广总持宝光明经 第一卷</p><p>西天中印度摩伽陀国那烂陀寺传教大师<a href=\"/remen/sanzang.html\" class=\"keylink\" target=\"_blank\">三藏</a>赐紫<a href=\"/remen/shamen.html\" class=\"keylink\" target=\"_blank\">沙门</a>臣法天奉诏译</p><p>如是我闻。一时<a href=\"/remen/shizun.html\" class=\"keylink\" target=\"_blank\">世尊</a>。在王舍城鹫峰山中。与大<a href=\"/remen/biqiu.html\" class=\"keylink\" target=\"_blank\">比丘</a>众百千人俱。<a href=\"/remen/yuanman.html\" class=\"keylink\" target=\"_blank\">圆满</a>一切白法。大师子吼<a href=\"/remen/zhihui.html\" class=\"keylink\" target=\"_blank\">智慧</a>无量得大善利。并诸菩萨摩诃萨众。其名曰</p><p>普贤菩萨摩诃萨。宝印手菩萨摩诃萨。常现菩萨摩诃萨。<a href=\"/remen/gongde.html\" class=\"keylink\" target=\"_blank\">功德</a><a href=\"/remen/zhuangyan.html\" class=\"keylink\" target=\"_blank\">庄严</a>菩萨摩诃萨。福德音菩萨摩诃萨。大慧菩萨摩诃萨。德严菩萨摩诃萨。金刚慧菩萨摩诃萨。金刚藏菩萨摩诃萨。金刚光菩萨摩诃萨。金刚器仗菩萨摩诃萨。妙金刚菩萨摩诃萨。持地菩萨摩诃萨现一切法菩萨摩诃萨。观<a href=\"/remen/zizai.html\" class=\"keylink\" target=\"_blank\">自在</a>菩萨摩诃萨。得大势至菩萨摩诃萨。坚牢慧菩萨摩诃萨。金刚吉祥菩萨摩诃萨。金刚手菩萨摩诃萨。妙吉祥菩萨摩诃萨。灭恶趣菩萨摩诃萨。除一切<a href=\"/remen/fannao.html\" class=\"keylink\" target=\"_blank\">烦恼</a>慧菩萨摩诃萨。安祥步菩萨摩诃萨。离取舍菩萨摩诃萨。栴檀香菩萨摩诃萨。海慧菩萨摩诃萨。难胜菩萨摩诃萨。宝胜菩萨摩诃萨。慧行菩萨摩诃萨。辩积菩萨摩诃萨。妙香菩萨摩诃萨。慈氏菩萨摩诃萨。如是等无量菩萨摩诃萨。皆住不可思议<a href=\"/remen/jietuo.html\" class=\"keylink\" target=\"_blank\">解脱</a>勇猛三摩地门。亦得不空无量音声故。观一切音声。诸佛刹土寂然憺怕。<a href=\"/remen/shouming.html\" class=\"keylink\" target=\"_blank\">寿命</a>无量得大名称。<a href=\"/remen/sanjie.html\" class=\"keylink\" target=\"_blank\">三界</a>无著亦无破坏。一切智者而为眷属。出生无量诸三摩地三摩钵底。能满众愿。皆悉到于<a href=\"/remen/banruo.html\" class=\"keylink\" target=\"_blank\">般若</a>波罗蜜多故。获得不空身语意业。得住一切智智无量<a href=\"/remen/xingyuan.html\" class=\"keylink\" target=\"_blank\">行愿</a>。了达空<a href=\"/remen/wuxiang.html\" class=\"keylink\" target=\"_blank\">无相</a>无愿解脱法门。如是等诸大菩萨众皆来会坐尔时普贤菩萨摩诃萨。于众会中。从座而起。顶<a href=\"/remen/lifo.html\" class=\"keylink\" target=\"_blank\">礼佛</a>足。而白佛言。世尊。法界应云何知。佛言。善男子。此法界无性无能知者。何以故。善男子。由如<a href=\"/remen/xukong.html\" class=\"keylink\" target=\"_blank\">虚空</a>。离诸戏论。非离戏论。非取非舍。非性非无性。亦无处所。善男子。是故法界应如是知</p><p>尔时普贤菩萨。复白佛言。世尊。法界应云何住。佛言。善男子。处所尚无。况复有住。善男子。此法界不可思不可议无<a href=\"/remen/zixing.html\" class=\"keylink\" target=\"_blank\">自性</a>无能了知。善男子。彼法界性不可知不可见。普贤菩萨。复白佛言。世尊。<a href=\"/remen/puti.html\" class=\"keylink\" target=\"_blank\">菩提</a>者为有几何。佛言。善男子。菩提有无量相不可测量。普贤菩萨言。世尊。法界复云何分别。佛言。善男子。法界本无分别。普贤菩萨言。世尊。若法界不可分别者。云何凡夫<a href=\"/remen/zhongsheng.html\" class=\"keylink\" target=\"_blank\">众生</a>而能解了。佛言。善男子。有分别者即是一切愚迷众生于无分别而生分别。普贤菩萨。白佛言。世尊。如来菩提如是甚深微妙难解。佛言。善男子。如是如是如汝所说。佛复告言。善男子。菩提者即一切法也。离诸戏论。是故无有分别</p><p>时彼众中妙吉祥童子。亦在会坐。从座而起。<a href=\"/remen/dl.html\" class=\"keylink\" target=\"_blank\">顶礼</a>佛足。白佛言。世尊。愿为我等。说此宝光明总持法门。佛言。善男子。汝今问彼一切法海辩才菩萨摩诃萨。彼为汝说。于是妙吉祥童子。在如来前。合十指爪掌。白佛言。世尊如来是一切智者。一切见者。云何不说。佛言。善男子。为有如是大菩萨摩诃萨。以是义故。如来不说妙吉祥言。唯然。世尊。如来何故不自说耶弃舍我等。佛言。善男子。吾非弃舍有情界故。善男子。为欲显示彼菩萨摩诃萨所说校量不可思议故</p><p>时妙吉祥童子。复白佛言。世尊。唯愿如来大慈无量为我说是宝光明总持法门。佛言。善男子。汝今问此普贤菩萨摩诃萨必当为汝说此法门。善男子。当知此菩萨摩诃萨。智慧无量。妙吉祥言。如来若令我问彼普贤菩萨摩诃萨我今当问。佛言。妙吉祥。汝自已得微尘等三摩地门。何故问于如来。妙吉祥言。世尊。我非但一佛所说之法。乃至一切如来所说真如实性。我能忆持不忘。由如今日。佛言。善哉善哉。善男子。汝今善说。佛言。妙吉祥。汝当问此普贤菩萨摩诃萨总持法门。时妙吉祥童子。白佛言。世尊。此普贤菩萨摩诃萨。深达实相大乘法行。佛言。善男子。汝等皆是自在法王之子岂得异乎。善男子。汝福德无量了达空法。得不可思议解脱三摩地门。于时妙吉祥童子。承佛圣旨。在普贤菩萨摩诃萨前。合十指爪掌一心恭敬。白普贤菩萨摩诃萨言。<a href=\"/remen/fozi.html\" class=\"keylink\" target=\"_blank\">佛子</a>。愿为我说二字法门</p><p>时普贤菩萨言。善男子。汝今所问二字者何。是时妙吉祥童子。白普贤菩萨言。佛子。觉与觉者二字为何等相。普贤菩萨言。佛子。觉本无相无性不可思议无有等等。离诸戏论非离戏论非言议之所能及。善男子。是故诸佛觉性如是。妙吉祥言。佛子。若<a href=\"/remen/fofa.html\" class=\"keylink\" target=\"_blank\">佛法</a>非戏论者。云何佛法作如是说。普贤菩萨告妙吉祥言。佛子。离言说故作如是说。妙吉祥言。佛子。云何离言说。普贤菩萨言。妙吉祥。智离言说。妙吉祥言。佛子。智云何知。普贤菩萨言。妙吉祥。谓智无性智非无性。妙吉祥言。佛子。云何智无性智非无性。应云何说三乘法。普贤菩萨言。妙吉祥。法界离染云何有说。妙吉祥言。云何一切法此亦无性云何说如来性无漏<a href=\"/remen/wuyun.html\" class=\"keylink\" target=\"_blank\">五蕴</a>性不可得故。妙吉祥言。云何菩提有戏论耶。普贤菩萨言。佛子。菩提无有戏论非离戏论。此菩提有戏论非戏论者非言非说也。是时世尊。赞普贤菩萨摩诃萨言。善哉善哉。善男子。如汝所说是不可思议法门幽邃深远。是真实言天上人间无能解了。时妙吉祥童子。白佛言。世尊。一切法不可知不可见无法可说。佛言。善男子。如是如是。时普贤菩萨摩诃萨。复白佛言。世尊。今此清净法门难解难知。佛言。善男子。如是如是</p><p>是时海慧菩萨。白佛言。世尊。此普贤菩萨善说如是清净法门。佛言。善男子。如是如是。复次善男子。一切诸法清净若此霔大法雨</p><p>是时平等寂静婆罗大娑罗子。白佛言。世尊。此不可思议平等菩提。离文字相不可见离诸色相。佛言。善男子。如是如是。法界性离泯绝诸相。是时妙吉祥童子。白佛言。世尊。空云何相为声为色为是相好。佛言。妙吉祥。空离声色离诸言说非离言说。善男子法性如是。空离文字故说空又离言故说空。善男子。空者一切法法之自性故。是时长老<a href=\"/remen/sheli.html\" class=\"keylink\" target=\"_blank\">舍利</a>弗。白佛言。世尊。如来观此得大变现不可思议解脱菩萨耶。佛告长老舍利弗言。此阿罗汉智慧与初<a href=\"/remen/faxin.html\" class=\"keylink\" target=\"_blank\">发心</a>菩萨智慧甚远。何况此菩萨故。所以者何。初发心菩萨当得<a href=\"/remen/chengfo.html\" class=\"keylink\" target=\"_blank\">成佛</a>。阿罗汉终不能得。是时一切法自在王菩萨。白佛言。世尊。如佛所说我悉了知。此声闻应不得声闻法。佛言。善男子。此声闻非不得声闻法。复次善男子。若声闻与菩萨对论智慧有殊是故所不能及。是时妙吉祥。白佛言。世尊。如来云何说此舍利弗得智慧第一。佛告妙吉祥。如我所说实无所得。是时妙吉祥童子。语长老舍利弗言。长老汝云何得声闻法。舍利弗言。我所不任。妙吉祥言。汝岂非凡夫不。不也。善男子。妙吉祥言。舍利弗。汝应云何学。舍利弗言。我无所学。妙吉祥言。云何得智慧第一。舍利弗言。我亦不任。妙吉祥复语长老舍利弗言。汝既非凡夫。又非智慧第一。为是何人。舍利弗言。善男子。我亦不知。汝智慧无量由如巨海。是故我今非汝对论。妙吉祥言。长老舍利弗。莫作是说。汝自耆年宿德。何故谦让。舍利弗言。善男子。我虽耆年。无德无证。复次善男子。譬如一切差别万法由如巨岳。金刚一击殒碎如尘。善男子。汝亦如是。于一毛孔所有智慧量等微尘数。一切众生皆悉如我亦所不及。善男子。况我一人乎。是故我今亦所不任。善男子。如大恶象其身伟大气力便多。人用其钩而能制伏。我亦如是。善男子。所以者何。汝有大智力。我力怯弱。善男子。汝等同于大龙。云何我力与仁者敌。长老舍利弗。白佛言。世尊。如生盲人。欲往他州在道路中。决定不能见彼城邑。云何而能周遍游历。善男子。此亦如是。我对仁者。如彼盲人。我今亦尔。佛道悬旷。由来甚远。当云何知。佛告舍利弗。勿作是说。如来威德能令一切众生。暂历耳根尚得此法。舍利弗。况汝已得此不可思议三摩地故。是时世尊。说是法时。天上人间有九万二千众生皆得是法。是时法慧菩萨。承佛威神。即入<a href=\"/remen/sanmei.html\" class=\"keylink\" target=\"_blank\">三昧</a>。名菩萨无边相应宝光明三摩地。于时法慧菩萨。即便入于十方十千佛刹微尘等世界。于一一方。各各有十千佛刹微尘等诸佛世尊。皆现在前。时彼诸佛世尊。语法慧菩萨言。一方如是十方亦然。彼佛世尊赞言。善哉善哉法慧。汝能入此菩萨无边相应三摩地故。复次善男子。是时于一一方。有此一切十方十千佛刹微尘等如来位。彼如是等一切如来皆同一号。皆是世尊毗卢遮那如来最初威德本愿力故。得大善利。乃至转大法轮。彼如是等诸佛同说偈言</p><p>佛智本清净普周于法界</p><p>及观众生界遍入无碍智</p><p>无等相应门善一切言语</p><p>速得一切智圆满于诸法</p><p>三世智皆圆善说如是法</p><p>善男子。汝今以佛威神力故。说此菩萨十住法门。是时彼佛世尊。各以无碍智往照法慧菩萨复得如是三摩地门。所谓无碍无断不空法不空智无漏无际无尽无来无去无边本性无著。得如是等三摩地门。是时彼佛世尊。各伸右手。摩法慧菩萨顶。彼佛世尊。摩菩萨顶已。即时法慧菩萨。从三摩地起。告诸菩萨言。佛子。菩萨族类广大无量。周遍法界虚空界。佛子。菩萨摩诃萨。于过去如来族中已生。现在如来族中今生。未来如来族中当生。是时彼诸菩萨摩诃萨。告法慧菩萨言。佛子。如汝所说。彼菩萨摩诃萨。云何得过去现在未来诸如来族中生。复云何说彼菩萨。得菩萨住故。彼诸菩萨摩诃萨。告法慧菩萨言。佛子。善哉愿为我等说此菩萨十住法门。彼过去佛已说。现在佛今说。未来佛当说。佛子。云何说菩萨十住法行。所谓一发心住。二治地住。三相应住。四生贵住。五方便具足住。六正心住。七不退住。八童真住。九王子住。十灌顶住。佛子。是为菩萨十住法行。此过去未来现在三世诸佛世尊。已说今说当说。佛子。云何彼菩萨发心住。谓此菩萨得睹诸佛世尊色相巍巍殊特妙好广大无比<a href=\"/remen/shuofa.html\" class=\"keylink\" target=\"_blank\">说法</a>广大化众生广大。见如是等广大变现。又闻广大法故。得未曾有。复见如是苦恼众生。是故菩萨。发阿耨多罗三藐三<a href=\"/remen/putixin.html\" class=\"keylink\" target=\"_blank\">菩提心</a>。为求如来一切智一切相智。是故名为初发心住。又学如是十力。何等为十。谓一处非处智力。二过现未来福业报智力。三<a href=\"/remen/chanding.html\" class=\"keylink\" target=\"_blank\">禅定</a>解脱三昧智力。四至一切处道智力。五无数种种界智力。六无数种种胜解智力。七根胜劣智力。八宿住忆念智力。九天眼智力。十无漏智力。佛子。此初发心菩萨。应学此十住力故。彼初发心菩萨。于一切时恭敬<a href=\"/remen/gongyang.html\" class=\"keylink\" target=\"_blank\">供养</a>诸如来故。彼菩萨安住称赞故。为<a href=\"/remen/shijian.html\" class=\"keylink\" target=\"_blank\">世间</a>最上第一世主故。求佛无量最上智慧故。为求寂静相应三摩地故。远离<a href=\"/remen/lunhui.html\" class=\"keylink\" target=\"_blank\">轮回</a>故。转<a href=\"/remen/zhengfa.html\" class=\"keylink\" target=\"_blank\">正法</a>轮故。救度一切苦恼众生故。何以故。为真实法发心故。听受亲近离诸散乱相续不断故。佛子。是故名为菩萨初发心住。佛子。复云何名菩萨治地住。佛子。此治地住菩萨为诸众生。先发十种心。何等为十。谓<a href=\"/remen/xinxing1.html\" class=\"keylink\" target=\"_blank\">信心</a>。念心。<a href=\"/remen/jingjin.html\" class=\"keylink\" target=\"_blank\">精进</a>心。慧心。愿心。戒心<a href=\"/remen/hufa.html\" class=\"keylink\" target=\"_blank\">护法</a>心。舍心。定心。<a href=\"/remen/huixiang.html\" class=\"keylink\" target=\"_blank\">回向</a>心。佛子。此治地住菩萨。复发如是十种心故。佛子。此治地住菩萨。常念多闻相续不断。常乐奉事善知识故。供承亲近于一切时能觉察故。发言谦敬故。求坚固<a href=\"/remen/wuwei.html\" class=\"keylink\" target=\"_blank\">无畏</a>智故。发趣菩提智故。志求寂静勇猛智故。志求妙法离诸虚假故。心不迷惑。何以故。谓发如是诚实心。求一切佛法故。乃至随方有圣法处躬自往彼听受亲近。离诸散乱相续不断未曾暂舍。佛子。是故名菩萨治地住。佛子。复云何名菩萨相应住。佛子。此相应住菩萨。有十所观求一切法。何等为十。谓求一切无上法故。远离一切忧苦故。观法无自性故。空无体相故。一切法无有常故。一切法不可度量故。离诸疑惑故。不可改变故。非有非无故。非取非舍故。佛子相应住菩萨。复观一切众生界平等法界平等世界平等地界平等水界火界风界虚空界欲界<a href=\"/remen/sejie.html\" class=\"keylink\" target=\"_blank\">色界</a><a href=\"/remen/wusejie.html\" class=\"keylink\" target=\"_blank\">无色界</a>如是诸界悉皆平等。何以故。谓如是一切法自性平等故。为求胜法往诣十方。于诸佛前亲近听受。离诸散乱念念相续无有间断。佛子。是故名菩萨相应住。佛子。复云何名菩萨生贵住。得生十种圆满净业解圣言说故。何等为十。谓此菩萨有所说法众必崇受。渐渐增长坚固不退。了达诸法观诸世间无坏灭故。观一切业性离<a href=\"/remen/wangxiang.html\" class=\"keylink\" target=\"_blank\">妄想</a>故。观诸<a href=\"/remen/guobao.html\" class=\"keylink\" target=\"_blank\">果报</a>无取舍故。观于轮回无去来相故。观于<a href=\"/remen/niepan.html\" class=\"keylink\" target=\"_blank\">涅槃</a>湛然寂静故。佛子。此生贵住菩萨。得是十种圆满净业解圣言说故。复言佛子。生贵住菩萨。观过去佛法平等恒时忆念相续不断故。观未来佛法平等愿当学故。观现在佛法平等勤修习故。观诸佛法如是平等。是故。得过去际未来际现在际。于此三际皆得值遇。如是修习。忆持不忘一切佛法殷勤恭敬。复观过去佛法学平等增长故。未来佛法亦如是学平等增长故。观现佛法亦如是学平等增长故。佛子。此生贵住菩萨。如是观察趣向一切佛法。普皆平等增长修习故。何以故。谓三世平等最胜真实住无虚假故。乃至闻彼他方有如是法。亲自往诣勤求精进心不散乱念念相续无有间断。佛子。是故此名菩萨生贵住。佛子。复云何名菩萨方便具足住。佛子。此方便具足住菩萨。观于无量无边无数阿僧祇不可思议无等等众生界。由如虚空不生不灭自性清净。同真际等法性。如是观察一切众生。是名菩萨方便具足住。佛子。此方便具足住菩萨。有十种事。所修善业皆为方便利乐一切众生故。谓令一切众生于无上道心不退转故。爱乐一切众生不舍离故。<a href=\"/remen/154932.html\" class=\"keylink\" target=\"_blank\">饶益</a>安乐一切众生故。悲愍一切众生故。欲令一切众生皆得不可思议解脱道故。洗涤一切众生业垢故。摄伏一切众生故。欲令一切众生<a href=\"/remen/huanxi.html\" class=\"keylink\" target=\"_blank\">欢喜</a>无厌故。以诸方便引导一切众生故。欲令一切众生究竟涅槃寂灭乐故。佛子。此方便具足住菩萨。如是乃至闻彼他方说如是法。亲自往诣勤求修习心不散乱念念相续无有间断。佛子。是名菩萨方便具足住。佛子。复云何名菩萨正心住。佛子。此正心住菩萨。有十种法。应当乐闻勤求志意于佛法中得正心住。佛子。何等为十。谓说佛有色无色于佛法中得正心住。说法有色无色于佛法中得正心住。说菩萨所行之行有色无色。于佛法中得正心住。如是乃至说此众生界。大生众生界。有烦恼众生界。无烦恼众生界。易化众生界。难化众生界。乃至大法界。出生法界。有色世界。无色世界。有法世界。无法世界。佛子。此正心住菩萨。如是乃至于佛法中闻此法故。是为菩萨得正心住。佛子。此正心住菩萨。复闻此十种法故。入理勤求乃至闻于一切无上法亦皆修学。何等为十。谓无相。无性。无实。无染。远离。无著。无自性。如幻。如梦。离诸疑惑。闻如是一切法故。应勤修习。何以故。为此正心住菩萨入于真实法门故。如是乃至闻彼他方说如是法。亲自往诣勤求修习心不散乱念念相续无有间断。佛子。是名菩萨正心住。佛子。复云何名菩萨不退住。佛子。此不退住菩萨闻十无著法。于佛法中心不退转故。何等为十。谓闻非有佛非无佛。此菩萨于佛法中心不退转故。非有法非无法。于佛法中心不退转故。非有菩萨非无菩萨。于佛法中心不退转故。非取菩萨非不取菩萨。非离菩萨行非不离菩萨行。菩萨非出生非不出生。于佛法中心不退转故。过去诸佛非去非不去。未来诸佛非来非不来。现在诸佛非住非不住。如是三世诸佛智慧平等一相无相。非尽非不尽离诸挂碍。此菩萨闻如是法故。非佛法中心不退转故。佛子。如是名菩萨不退住。佛子。此不退住菩萨。复闻十种法。而能修习。何等为十。谓闻一多众生于一切法精勤修习故。此胜义谛为一多缘起为胜义谛故。即性即无性即相即无相即有色即无色离诸相好心得决定殷勤修习。何以故。谓闻如是一切诸法<a href=\"/remen/yinguo.html\" class=\"keylink\" target=\"_blank\">因果</a>该彻通达无碍真实法故。成熟解了。如是乃至闻彼他方说如是法。亲自往诣勤求修习心不散乱。念念相续无有间断。佛子。是故此名菩萨不退住。佛子。复云何名菩萨童真住。佛子。此童真住菩萨。得十种法。何等为十。谓得身业清净。口业清净。意业清净。得察一切众生起心动念。彼诸众生凡所施为悉能了知。能知众生如是解脱。能知种种众生界种种法界种种世界及地界水界火界风界虚空界欲界色界无色界。如是诸界悉能了知。<a href=\"/remen/shentong.html\" class=\"keylink\" target=\"_blank\">神通</a>奋迅随念而至。佛子。如是名菩萨童真住。佛子。此童真住菩萨复闻十种法。而能修习。何等为十。谓闻一佛刹智。震动一切佛刹。观一切佛刹。访寻一切佛刹。游行一切佛刹。往诣阿僧祇世界。问阿僧祇义趣。远离种种自性差别。发一念心而能周遍阿僧祇佛刹听闻修习故。何以故。谓闻如是真实法故。成熟解了第一义故。如是乃至闻彼他方说如是法。亲自往诣勤求修习心不散乱。念念相续无有间断。佛子。是故此名菩萨童真住。佛子。复云何名菩萨法王子住。佛子。此法王子住菩萨。有十种法皆能了知。何等为十。谓能知一切众生所生之处。能知一切众生烦恼。能知一切众生恋着。能知一切众生方所。能知诸佛深妙法故。能知诸佛方便真实性故。能知世界种种差别法故。能知过去未来现在三世诸佛智慧故。能知一切世间广大不坚牢法故。能知真性如如湛然寂静故。佛子。是故此名菩萨法王子住。佛子。此法王子住菩萨。复有十种法。应勤修习。何等为十。谓善学一切王城种种作用故。善一切王城礼乐故。善一切王城安住故。善入一切王城故善能自在遍游历一切王城故。住法王灌顶故。住法王观察故。得法王自在力故。继绍法王位故。得住法王辩说故。何以故。谓修习一切无碍真实法故。如是乃至闻彼他方说如是法。亲自往诣勤求修习心不散乱念念相续无有间断。佛子。是名菩萨法王子住。佛子。复云何名菩萨灌顶住。此菩萨得十种神通。何等为十。谓能令阿僧祇世界种种动摇故。能照曜种种阿僧祇世界故。能观察种种阿僧祇世界故。能于种种阿僧祇世界同时一心修习故。能于阿僧祇世界成就种种善业故。能于阿僧祇世界种种众生差别心同时能知故。能于阿僧祇世界一一众生种种心行能一时行故。能于阿僧祇世界一一众生有种种<a href=\"/remen/genqi.html\" class=\"keylink\" target=\"_blank\">根器</a>同时能解了故。能<a href=\"/remen/jiaohua.html\" class=\"keylink\" target=\"_blank\">教化</a>阿僧祇世界种种众生故。能遍知阿僧祇一切众生心所作用故。复次善男子。此灌顶住菩萨。潜行密用施为佛事无人能知。所以者何。谓身业不能知。口业不能知。意业不能知。变现不能知。观察种种变化不能知。观过去所行之行不能知。于<a href=\"/remen/shana.html\" class=\"keylink\" target=\"_blank\">刹那</a>顷所行之行皆不能知。观智慧不能知。心意不能知。一切智用不能知。佛子。此灌顶住地菩萨。乃至法王子位菩萨。终不能知故。佛子灌顶位菩萨。复闻佛世尊。十住。何等为十。谓闻三世智。佛智。法智。法界分别智。法界中边智。一切世界量等法界智。照察一切世界智。圆满一切众生智。一切法智。无边佛智。此菩萨住一切诸佛智故。何以故。谓闻如是一切实际理智故。佛子。是故此名菩萨灌顶住</p></div>"
},{
    "title": "大方广总持宝光明经 第二卷",
    "author": "法天 译",
    "html": "<div class=\"B1_text\"><p>大方广总持宝光明经 第二卷</p><p>西天中印度摩伽陀国那烂陀寺传教大师<a href=\"/remen/sanzang.html\" class=\"keylink\" target=\"_blank\">三藏</a>赐紫<a href=\"/remen/shamen.html\" class=\"keylink\" target=\"_blank\">沙门</a>臣法天奉诏译</p><p>尔时法慧菩萨摩诃萨。为诸菩萨说是菩萨十住法已。于时十方以佛神力。于一一方。各有十千佛刹微尘等世界。一一佛刹微尘等世界。地皆六种震动。所谓。动遍动。等遍动。震遍震。等遍震。击遍击。等遍击。涌遍涌。等遍涌。吼遍吼。等遍吼。起遍起等遍起。是时以佛神力。复雨种种天华云种种天香云。种种天涂香云。种种天鬘云。种种天粖香云。种种天衣云。种种天伞盖云。种种天宝云。种种天妙莲华云。种种天诸璎珞云。种种天<a href=\"/remen/zhuangyan.html\" class=\"keylink\" target=\"_blank\">庄严</a>云。如是等种种<a href=\"/remen/gongyang.html\" class=\"keylink\" target=\"_blank\">供养</a>云。周匝遍雨。复有种种天妙音乐。于<a href=\"/remen/xukong.html\" class=\"keylink\" target=\"_blank\">虚空</a>中。不鼓自鸣。出大音声。光明晃曜遍四大洲。妙高铁围周遍十方普皆供养。是时法慧菩萨。说是法时。一切十方世界同时亦说此十住法故。乃至文字句义不增不减皆悉同等。复以佛威神力故。于一一十千佛刹微尘等世界。各各有十千佛刹微尘等菩萨。从于十方云集。而来告法慧菩萨言。<a href=\"/remen/fozi.html\" class=\"keylink\" target=\"_blank\">佛子</a>。善哉善哉。佛子。如汝所说菩萨十住法。佛子。与我名同<a href=\"/remen/shuofa.html\" class=\"keylink\" target=\"_blank\">说法</a>亦同。如是等一切同名法慧菩萨。从彼十方一切如来所而来至此。彼法云世界以佛威德于一切处同时转此法轮。如是。种种性相文字句义不增不减。佛子。于时众会以佛威德皆见彼众而来诣此。如我到此世界。亦复如是于一切十方世界一切四大洲妙高山顶帝释宫中。十千佛刹微尘等菩萨亦同来集。是时法慧菩萨。承佛威力。观察十方法界众会。欲重宣此义。而说偈言</p><p>见诸如来清净智巍巍变化力如是</p><p>十力<a href=\"/remen/gongde.html\" class=\"keylink\" target=\"_blank\">功德</a>众庄严是故发此<a href=\"/remen/putixin.html\" class=\"keylink\" target=\"_blank\">菩提心</a></p><p>见此种种<a href=\"/remen/shentong.html\" class=\"keylink\" target=\"_blank\">神通</a>力说法利益诸群生</p><p>复见<a href=\"/remen/lunhui.html\" class=\"keylink\" target=\"_blank\">轮回</a>诸苦恼是故发此<a href=\"/remen/puti.html\" class=\"keylink\" target=\"_blank\">菩提</a>心</p><p>于此普贤如来前得闻一切功德海</p><p>由如虚空无有相是故发此菩提心</p><p>一切住处及所生一一性行皆明了</p><p>各各差别性智求是故发此菩提心</p><p>是时过去及现在乃至未来众<a href=\"/remen/shane.html\" class=\"keylink\" target=\"_blank\">善恶</a></p><p>为求此智善修习是故发此菩提心</p><p><a href=\"/remen/chanding.html\" class=\"keylink\" target=\"_blank\">禅定</a><a href=\"/remen/jietuo.html\" class=\"keylink\" target=\"_blank\">解脱</a>及<a href=\"/remen/sanmei.html\" class=\"keylink\" target=\"_blank\">三昧</a>等持清净悉皆然</p><p>为求此智恭敬彼是故发此菩提心</p><p>能遍<a href=\"/remen/shijian.html\" class=\"keylink\" target=\"_blank\">世间</a>诸根力如如湛净皆同等</p><p>为求此智彼义学是故发此菩提心</p><p>菩提解脱遍世间其中各有种种意</p><p>为求此智无数论是故发此菩提心</p><p>种种无数<a href=\"/remen/sanjie.html\" class=\"keylink\" target=\"_blank\">三界</a>中于中复有种种界</p><p>界之<a href=\"/remen/zixing.html\" class=\"keylink\" target=\"_blank\">自性</a>智应求是故发此菩提心</p><p>遍诣一切求此法如是依止得安乐</p><p>自性真实解了知是故发此菩提心</p><p>一切刹中而出生由如<a href=\"/remen/zhongsheng.html\" class=\"keylink\" target=\"_blank\">众生</a>依地有</p><p>无数智眼同此求是故发此菩提心</p><p>过去现在及未来若干众生何性相</p><p>如是过去事皆知是故发此菩提心</p><p>积聚众生满世间乃至一一遍亲近</p><p>如是<a href=\"/remen/fannao.html\" class=\"keylink\" target=\"_blank\">烦恼</a>尽能知是故发此菩提心</p><p>三界<a href=\"/remen/zhihui.html\" class=\"keylink\" target=\"_blank\">智慧</a>彼皆知无尽法门能解了</p><p>为求如是真实智是故发此菩提心</p><p>一切诸法无依倚本性如空亦无著</p><p>为求胜义真实知是故发此菩提心</p><p>能动佛刹微尘数亦令江海涌沸腾</p><p>为求如来如是智是故发此菩提心</p><p>普放光明照十方一一光明从口出</p><p>为求彼智一光明是故发此菩提心</p><p>不可思议种种刹饮食供给珍玩具</p><p>我愿亦具如彼智是故发此菩提心</p><p>一切众生及佛刹能令远离伤<a href=\"/remen/shasheng.html\" class=\"keylink\" target=\"_blank\">杀生</a></p><p>为求此法寿延长是故发此菩提心</p><p>假使大海所有水一毛滴数尽能知</p><p>如是此智愿当求是故发此菩提心</p><p>十方所有一切刹一一刹中微尘数</p><p>如是此智要尽知是故发此菩提心</p><p>过去及与未来劫现在一切诸世间</p><p>如是劫数要尽知是故发此菩提心</p><p>三世一切诸如来及以声闻辟支佛</p><p>法之自性悉皆知是故发此菩提心</p><p>无量无数诸世界一毛端中尽称量</p><p>性之自性悉能知是故发此菩提心</p><p>不可思议轮围界一毛端量尽能秤</p><p>为此广大微妙知是故发此菩提心</p><p>无量无数诸世间一<a href=\"/remen/shana.html\" class=\"keylink\" target=\"_blank\">刹那</a>间声周遍</p><p>为求此智清净声是故发此菩提心</p><p>一切世间诸语言一字演说尽无余</p><p>为此自性真实知是故发此菩提心</p><p>无数化导三界中一切众生悉皆卫</p><p>为求辩说广大舌是故发此菩提心</p><p>如说一切诸佛刹一刹那中悉能见</p><p>为求说法无碍智是故发此菩提心</p><p>如来所有一切刹一刹那中皆周遍</p><p>如此<a href=\"/remen/fofa.html\" class=\"keylink\" target=\"_blank\">佛法</a>真实知是故发此菩提心</p><p>无数微尘等世界皆从自性而出生</p><p>为求如是种种智是故发此菩提心</p><p>过去及与未来佛乃至现在诸世间</p><p>一刹那中心尽知是故发此菩提心</p><p>一句所说不思议如是劫尽彼无尽</p><p>为求如是语言知是故发此菩提心</p><p>八方一切诸世间如是相续不断绝</p><p>为此自性心了知是故发此菩提心</p><p>所有身口意三业作彼十方一切行</p><p>因此能解三世空是故发此菩提心</p><p>菩提心发应如是殷勤最上奉诸佛</p><p>十方无数劫尽行是故尊重心不退</p><p>乃至世间一切尊八方各各皆周遍</p><p>如是彼佛皆说法一一尊重心不退</p><p>若一菩萨获安乐行彼行故免轮回</p><p>能作世间<a href=\"/remen/yuanman.html\" class=\"keylink\" target=\"_blank\">圆满</a>相是故此尊心不退</p><p>最上妙法最殊特甚深难解离言说</p><p>彼诸菩萨妙敷扬为敬彼尊心不退</p><p>世间不动及住所如是难得甚希有</p><p>演说清净妙法音是故此尊心不退</p><p>得生一切如来中<a href=\"/remen/wuwo.html\" class=\"keylink\" target=\"_blank\">无我</a>无人离憍慢</p><p>为求此法常在前是故殷勤心不退</p><p>无数无等阿僧祇得诸如来三摩地</p><p>行彼菩萨如是行是故殷勤心不退</p><p>乃至究竟三摩地超生<a href=\"/remen/bian.html\" class=\"keylink\" target=\"_blank\">彼岸</a>解了知</p><p>如是说彼诸佛法是故此尊心不退</p><p>远离轮回三界中转于如是妙法轮</p><p>于诸世间常无间菩萨应当如是说</p><p>一切世间诸苦恼如是浊恶灾难中</p><p>怜愍一切诸有情是故菩萨应当说</p><p>菩萨最初说此法因兹发起菩提心</p><p>持戒说法无有时是故名为<a href=\"/remen/faxin.html\" class=\"keylink\" target=\"_blank\">发心</a>住</p><p>是时菩萨治地住最初降伏如是心</p><p>安乐利益于世间如佛远离老病死</p><p><a href=\"/remen/xinxing1.html\" class=\"keylink\" target=\"_blank\">信心</a>念心及<a href=\"/remen/jingjin.html\" class=\"keylink\" target=\"_blank\">精进</a>慧心愿心并持戒</p><p><a href=\"/remen/hufa.html\" class=\"keylink\" target=\"_blank\">护法</a>舍离无去来决定<a href=\"/remen/huixiang.html\" class=\"keylink\" target=\"_blank\">回向</a>诸含识</p><p>若以住彼如是心读诵<a href=\"/remen/shouchi.html\" class=\"keylink\" target=\"_blank\">受持</a>大乘典</p><p>远离喧嚣居闲静访寻一切亲善友</p><p>善言亲近善知识勤求如是真实智</p><p>了达一切诸语言胜义谛理亦如是</p><p>晓了如来胜义已离诸颠倒无疑惑</p><p>如是平等湛然安是名说法真佛子</p><p>治地住中如是得善能观察诸菩萨</p><p>演说妙法奉诸佛是故佛子应当学</p><p>复次菩萨第三住法王教中求佛行</p><p>苦空<a href=\"/remen/wuchang.html\" class=\"keylink\" target=\"_blank\">无常</a>悉了知一切自性无来去</p><p>诸法本寂离自性明了通达决定心</p><p>住此一切无有惑佛子应当如是说</p><p>为知一切众生界及阐一切诸法界</p><p>如是世界悉尽知是故名为相应行</p><p>地界水界及火界如是风界虚空界</p><p>欲界<a href=\"/remen/sejie.html\" class=\"keylink\" target=\"_blank\">色界</a><a href=\"/remen/wusejie.html\" class=\"keylink\" target=\"_blank\">无色界</a>是诸世界悉尽知</p><p>乃至差别诸世界悉见法界自性体</p><p>如是广大智慧尊勇猛精进求佛智</p><p>是时菩萨生贵住<a href=\"/remen/chujia.html\" class=\"keylink\" target=\"_blank\">出家</a>生诸如来中</p><p>有性无性心决定所生之处常<a href=\"/remen/zhengjian.html\" class=\"keylink\" target=\"_blank\">正见</a></p><p>此地菩萨无退转为求佛道心无厌</p><p>于一切法恒修习观诸众生如自性</p><p>世间众罪如尘刹远离轮回诸<a href=\"/remen/guobao.html\" class=\"keylink\" target=\"_blank\">果报</a></p><p>佛子善能分别生菩萨悉令离衰老</p><p>过去现在及未来一切法智皆明了</p><p>宿殖善友悉同生如佛出世亦复尔</p><p>一切如来殊妙好入彼三世平等意</p><p>能作如是上妙生超越三世种种行</p><p>此名第四菩萨住彼能称赞此妙色</p><p>是法悉能解了知觉彼菩萨如是生</p><p>此后菩萨称第五说名方便具足住</p><p>种种方便化群生乐求福业遍往诣</p><p>所作如是广大福令诸众生皆解脱</p><p>尽心回向悉获安怜愍有情令离系</p><p>世间患难皆救济摄伏令彼生<a href=\"/remen/huanxi.html\" class=\"keylink\" target=\"_blank\">欢喜</a></p><p>各各引导诸众生得大<a href=\"/remen/niepan.html\" class=\"keylink\" target=\"_blank\">涅槃</a>心寂静</p><p>无边一切诸世间如是无量无有数</p><p>过诸称量无等伦非性非相非究竟</p><p>此为菩萨第五住具足方便化群生</p><p>彼佛如是妙圆明示现一切诸功德</p><p>无边一切诸众生观法自性无迷惑</p><p>疑网有无智了知天上人间能坚固</p><p>于佛于法菩萨中常行妙行离诸色</p><p>于是广大诸众生听闻演说方便法</p><p>烦恼众生使清净易化难化悉调伏</p><p>法界或广略敷扬非来非去绝诸相</p><p>法界体性非有无菩萨三世乐听受</p><p>观察一切心无动如是专注于佛法</p><p>泯绝性相孰有无本性离染我亦尔</p><p>晓了劫性如幻梦为闻如是上妙法</p><p>不退菩萨应如是于佛于法菩萨中</p><p>并观行相为有无不退非有亦非无</p><p>如来非去非有住亦无来与非不来</p><p>生与不生尽不尽有相<a href=\"/remen/wuxiang.html\" class=\"keylink\" target=\"_blank\">无相</a>非一异</p><p>种种众多彼如一胜义谛理离有无</p><p>各各差别众宝严菩萨于彼心不退</p><p>真如妙相非有无以无相智能解了</p><p>如是差别往集会一一天上悉听闻</p><p>复次菩萨童真住身口意业悉清净</p><p>施作佛事无有着是故随意所生得</p><p>皆从众生行法生游行见彼诸刹土</p><p>智慧速疾随意得十方殷勤恭敬礼</p><p>菩萨于此无异心闻佛演畅微妙法</p><p>能知刹土悉动摇如是尽知无有余</p><p>演说游行于佛刹刹那遍诣阿僧祇</p><p>随问演说无数义自性差别性亦然</p><p>方便音声能照察无数佛刹一念中</p><p>复说菩萨王子住密行众生非测量</p><p>烦恼障闭<a href=\"/remen/wangxiang.html\" class=\"keylink\" target=\"_blank\">妄想</a>除事理相应方便说</p><p>种种妙行悉能行分别世间过未来</p><p>真俗二谛能了知谛求如是微妙法</p><p>善能方便入王城如是遍游悉周匝</p><p>于彼往还能<a href=\"/remen/zizai.html\" class=\"keylink\" target=\"_blank\">自在</a>所有王城能照察</p><p>由如灌顶王妙法如是威德力亦然</p><p>入彼王城善演说是故此为王子住</p><p>此能随顺诸众生如佛所化亦如是</p><p>调御出兴悉同然得佛安隐住王子</p><p>佛子菩萨灌顶住处长最上能利他</p><p>一毛滴水为校量思惟校计莫能测</p><p>如是行于诸佛法由若一切微尘刹</p><p>众生莫测尘可知是故无数应是说</p><p>一切如来及菩萨并与过去未来佛</p><p>若以现在十方中乃至声闻辟支佛</p><p>从种发生菩提心如是此数莫能测</p><p>功德数量莫能知最初一念菩提心</p><p>如是世界化群生无能超越过于彼</p><p>是时普贤菩萨摩诃萨。告法慧菩萨言。善男子。善哉善哉。汝今善说此宝光总持法门。复次善男子。彼诸众生。当得爱乐不可思议诸佛功德一切智慧。善男子。若有众生。但闻此宝光总持<a href=\"/remen/zhengfa.html\" class=\"keylink\" target=\"_blank\">正法</a>名号不须受持读诵。一心恭敬究竟决定得证<a href=\"/remen/foguo.html\" class=\"keylink\" target=\"_blank\">佛果</a>。时法慧菩萨言。佛子。如是如是如汝所说。普贤菩萨言。佛子。彼等已得如来灌顶甚深智慧。若有善男子善女人。至此会中。得闻如是法者。或有众生手持是经者。是诸众生于佛法中皆得授记是时长老<a href=\"/remen/sheli.html\" class=\"keylink\" target=\"_blank\">舍利</a>弗。从座而起。顶<a href=\"/remen/lifo.html\" class=\"keylink\" target=\"_blank\">礼佛</a>足。而白佛言。<a href=\"/remen/shizun.html\" class=\"keylink\" target=\"_blank\">世尊</a>。我等今者如生盲人。从昔已来未曾见闻如是正法。世尊非但我故。若诸众生不闻此法。彼如是等一切众生亦如生盲。佛言。长老。如是如是如汝所说。舍利弗。即白佛言。唯愿说此不可思议甚深法故。佛言。舍利弗。汝当往诣命彼梵王帝释护世诸天同来此会。如来敕语舍利弗。此最胜法印宝光总持之法。于彼道场众会而说。是时尊者舍利弗。受<a href=\"/\" class=\"keylink\" target=\"_blank\">佛教</a>敕为问此宝光总持法门。承佛圣旨。往彼梵王帝释护世诸天。到已作如是言。宝光道场佛待汝来。同时听受此如是法。今正是时。如来将说此宝光总持不可思议法故。汝等速集勿过此时。甚难得值后必追悔。如是最胜法宝。世间难得。甚为希有。时彼诸天闻是说已即运神通。于刹那顷。梵王帝释护世诸天皆来集会。到世尊所。右绕三匝。合掌恭敬。住立佛前。劝请世尊。唯愿如来。哀愍我等及末法众生说此宝光总持法门。于时世尊。默然不答。时诸天众梵王帝释护世诸天。如是三白。殷勤劝请。世尊默然。是时尊者舍利弗。白世尊言。唯愿如来。说此宝光明总持法故。复言善逝。唯愿说之。是时世尊。即于舌根从口而出种种音声。遍于三千<a href=\"/remen/daqianshijie.html\" class=\"keylink\" target=\"_blank\">大千世界</a>。同时得闻。若有善男子。为此宝光总持法故。请于如来。是诸众生。皆得不退转于阿耨多罗三藐三菩提</p><p>是时世尊。复语尊者舍利弗言。尊者舍利弗。汝当往诣请妙吉祥童子。说如是法时。妙吉祥童子。在于异处钵攞(二合)叉娑罗树下。端身<a href=\"/remen/zhengnian.html\" class=\"keylink\" target=\"_blank\">正念</a>结跏趺坐。过于百千万俱胝那庾多日月光明。住大宝庄严楼阁中。梵王帝释护世诸天围绕恭敬。身皆金色。吉祥庄严。光明照耀。是时尊者舍利弗奉佛教命。往诣妙吉祥童子所。到已即白妙吉祥言。善男子。如来请汝为于我等说此宝光总持法故。于时妙吉祥童子。语尊者舍利弗言。此如来者。为何等义。舍利弗言。善男子。汝智慧深远。我非汝曹。是故不任与汝论议。妙吉祥言。止舍利弗。汝甚愚痴。汝若乐闻。我当为说。舍利弗言。善男子。我今乐闻。惟愿仁者。广为我说。是时妙吉祥童子。说是语时。即时三千大千世界。乃至清净天宫。及诸天众。上至阿迦腻吒天众。下至四大天王并诸眷属无数俱胝大药叉。将诸梵天王及天帝释护世诸天并诸天女。各各乐闻如是大法皆来集会。及诸<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷。并余三十三天夜摩天。睹史陀天。化乐天。他化自在天。大梵天王阿迦腻吒天。如是诸天众等。皆来集会。复有诸大声闻众。其名曰尊者须菩提。尊者摩诃<a href=\"/remen/jiaye.html\" class=\"keylink\" target=\"_blank\">迦叶</a>。尊者大目干连。尊者舍利弗。尊者摩诃迦旃延。尊者阿[宁*页]噜驮。尊者誐耶迦叶。尊者摩贺俱絺罗。尊者祖拏判姹迦。尊者梨嚩多。尊者曩祢迦叶。尊者乌噜尾螺迦叶。尊者布啰拏梅怛啰(二合)尼子。尊者罗护罗。尊者钹捺啰(二合)波罗。尊者么涩波。(二合)尊者阿难陀。如是等诸大声闻众。及耶输陀罗五百比丘尼等皆悉来集。复有转轮王及诸小王。刹帝利<a href=\"/remen/poluomen.html\" class=\"keylink\" target=\"_blank\">婆罗门</a>。长者<a href=\"/wenda/jushi/\" class=\"keylink\" target=\"_blank\">居士</a>。皆来集会</p><p>是时尊者舍利弗。绕佛三匝。而作是言。世尊。何因何缘。即于今日。如是大众皆悉云集。云何当知。佛言尊者舍利弗。是宝光总持法威德力故。舍利弗言。世尊。此宝光总持法门我今乐闻。佛言。尊者舍利弗。汝当往诣请彼妙吉祥童子普贤菩萨。此二大士必为汝说。是时尊者舍利弗。白妙吉祥童子言。善男子。汝今当说此宝光三摩地微妙法宝。妙吉祥言。尊者舍利弗。汝等今者为欲闻此宝光总持法故。舍利弗言。今此<a href=\"/remen/sizhong.html\" class=\"keylink\" target=\"_blank\">四众</a>梵王帝释护世诸天。为听是法故来至此。于时妙吉祥。即告长老舍利弗作如是言。舍利弗。此法秘要不可视听如幻如化。云何当说说听是谁。舍利弗言。善男子。汝今当说我欲乐闻。妙吉祥问尊者舍利弗此说当云何言。答言。妙吉祥。空作是说。妙吉祥又问舍利弗空云何说。答言。妙吉祥。空离言说。妙吉祥言。尊者舍利弗。此空若离言说。我云何说。尊者舍利弗。既一切诸法皆离言说。若作是说谁能听受。长老舍利弗言。善男子。彼一切法皆离文字语言故。作如是说。是故说空无相无愿。非取非舍。非异非不。异非离戏论非不离戏论。是时妙吉祥童子。尊者舍利弗。说是法时。彼诸菩萨及于梵王帝释护世诸天。心大欢喜同声赞言。善哉善男子。善说此宝光总持法故</p><p>是时尊者须菩提。白妙吉祥童子言。善男子。菩萨摩诃萨云何受持读诵。为他解说此宝光总持法故。妙吉祥言。须菩提。此总持法无生清净如理受持离性离相非离言说非取非舍。此法应如是受持为他解说。妙吉祥童子。说是法时。有九十二菩萨。皆得勇猛三摩地。复有人天六十二众生。得无生法忍</p><p>尔时普贤菩萨摩诃萨。从座而起。偏袒右肩。合掌恭敬。白佛言。世尊云何为菩萨摩诃萨大悲。佛言。善男子。此菩萨摩诃萨大悲者。若菩萨摩诃萨。不舍三界名为大悲。若令一切众生得见诸佛净妙刹土名为大悲。若诸<a href=\"/remen/pojie.html\" class=\"keylink\" target=\"_blank\">破戒</a>众生悉能怜愍护持名为大悲。若能令一切众生志求<a href=\"/remen/banruo.html\" class=\"keylink\" target=\"_blank\">般若</a>波罗蜜多亲近修习名为大悲。若为一切众生不惜身命名为大悲。乃至头目髓脑难舍能舍难行能行为诸众生名为大悲。复告。善男子。菩萨摩诃萨为诸众生无有异心等以安乐离诸邪见悉令解脱。善男子。是为菩萨摩诃萨大悲。应如是解</p><p>尔时普贤菩萨摩诃萨。白佛言。世尊。唯愿如来大慈无量为诸众生安乐世间说此宝光总持法故。并此大会诸天及人皆得安乐利益。即时世尊。愍诸众生以<a href=\"/remen/fanyin.html\" class=\"keylink\" target=\"_blank\">梵音</a>声。普告诸菩萨摩诃萨言。汝等今者于未来世后五百岁。法欲灭时谁能受持广宣流布此宝光总持法故是时普贤菩萨。离一切忧暗菩萨。药王菩萨。辩积菩萨。出生一切法王菩萨。无尽意菩萨。海慧菩萨。宝师子菩萨。宝贤菩萨。宝光菩萨。宝髻菩萨。观自在菩萨。等观菩萨。常观菩萨。宝手菩萨。宝积菩萨。宝庄严菩萨。吉祥幢菩萨。法吉祥菩萨。财吉祥菩萨。福德吉祥菩萨。栴檀吉祥菩萨。法慧菩萨。<a href=\"/remen/ganlu.html\" class=\"keylink\" target=\"_blank\">甘露</a>慧菩萨。不思议菩萨。福德庄严菩萨。功德庄严菩萨。相严菩萨。常欢喜根菩萨。众智山峰王菩萨。辩说菩萨。常举手菩萨。持地菩萨。辩意菩萨。虚空藏菩萨。月藏菩萨。清净月藏菩萨。日藏菩萨。出生王菩萨。摩诃弥卢菩萨。坚牢慧菩萨。<a href=\"/remen/mile.html\" class=\"keylink\" target=\"_blank\">弥勒</a>菩萨摩诃萨。如是等六十二百千俱胝那庾多菩萨摩诃萨。以一音声同时告言。世尊。我等今者能于未来世后五百岁法欲灭时。常当受持广宣流布为诸众生说此宝光总持法门。佛言。善哉善哉。善男子。希有希有。善男子。汝等为诸众生能发如是清净大愿。尔时世尊告普贤菩萨摩诃萨言。谛听谛听。善男子。此宝光总持微妙正法。为欲利益安乐一切众生。尔时世尊说是语已。即升大宝庄严师子之座。结跏趺坐即说宝光明总持陀罗尼曰</p><p>na ma? sa ma? ta va dra ya vo</p><p>曩莫(入)三满多跋捺啰(二合引)野冒(引)</p><p>dhi sa tvā ya ma hā sa tvā</p><p>地萨怛嚩(二合引)野么贺(引)萨怛嚩(二合引)</p><p>ya ma hā kā ru ?i kā ya ta</p><p>野么贺(引)迦(引)噜抳迦(引)野怛</p><p>dya thā o? va ra ?i va ra</p><p>儞也(二合引)他(引)唵(引)婆(引)啰胝(引)婆啰</p><p>?i va ra va ra ti sā hā</p><p>胝(引)婆啰婆冷帝萨嚩(二合引)贺(引)是时世尊。如是三说此宝光总持秘密微妙最上甚深广大法宝。是时普贤菩萨摩诃萨。白佛言。世尊。法与法者是义云何。佛言。善男子。无法即法即一切义即无性义一切法义即等虚空义一切法即无数义无数义即一切义无数义即一切法义。普贤菩萨。白佛言。世尊。云何说此一切法。佛言。善男子。吾说此一切法者。谓眼耳鼻舌身意。如是此六识及十二缘行。善男子。是故我今作此说故。一切诸法亦复如是。复次善男子。一切诸法本无生灭。是时妙吉祥童子。白普贤菩萨摩诃萨。作如是言。佛子。此宝光总持法门菩萨云何受持。普贤菩萨摩诃萨。告妙吉祥如是说言。善男子。此宝光总持<a href=\"/remen/rufa.html\" class=\"keylink\" target=\"_blank\">如法</a>而说如理受持。何故。本性不生不灭故。非相非空故。无性即自性故。自性即无性故。善男子。此宝光总持如是不应执着受持观察故。智慧决了应如是住分别解说。善男子。此宝光总持观法自性义故</p></div>"
},{
    "title": "大方广总持宝光明经 第三卷",
    "author": "法天 译",
    "html": "<div class=\"B1_text\"><p>大方广总持宝光明经 第三卷</p><p>西天中印度摩伽陀国那烂陀寺传教大师<a href=\"/remen/sanzang.html\" class=\"keylink\" target=\"_blank\">三藏</a>赐紫<a href=\"/remen/shamen.html\" class=\"keylink\" target=\"_blank\">沙门</a>臣法天奉诏译</p><p>是时尊者<a href=\"/remen/sheli.html\" class=\"keylink\" target=\"_blank\">舍利</a>弗。白妙吉祥童子言。善男子。如此妙法住世几何。妙吉祥言。舍利弗。如此三毒贪嗔痴故。舍利弗言。善男子。此贪嗔痴住当几何。妙吉祥言。舍利弗。此三毒住由如地界故。舍利弗言。善男子。此地界复住几何。妙吉祥言。舍利弗。此三毒地界如无明界故。舍利弗言。善男子。此无明三毒住当几何。妙吉祥言。舍利弗。如<a href=\"/remen/xukong.html\" class=\"keylink\" target=\"_blank\">虚空</a>界故。舍利弗言。善男子。此三毒虚空界住当几何。妙吉祥言。舍利弗。如无性<a href=\"/remen/zixing.html\" class=\"keylink\" target=\"_blank\">自性</a>法故。是时尊者舍利弗。白妙吉祥作如是言。善男子。汝等智辩若此。云何我有如是智力与汝詶对。复次善男子。譬如一切猫狸践须弥山终不能尽。如是如是。善男子。我等亦复如是。如彼猫狸。何以故。如一切声闻与一菩萨共同论义。毕竟不能屈彼菩萨。况复此妙吉祥童子故。是时普贤菩萨摩诃萨。告妙吉祥童子言。善男子。汝于今者请问如来。白言<a href=\"/remen/shizun.html\" class=\"keylink\" target=\"_blank\">世尊</a>。于当来世后五百岁。彼宝光总持法王云何护持。持经法师云何怜愍令得坚固。于时妙吉祥童子。从自法座安祥而起。即白佛言。世尊。若有法师<a href=\"/remen/shouchi.html\" class=\"keylink\" target=\"_blank\">受持</a>读诵为他解说此<a href=\"/remen/zhengfa.html\" class=\"keylink\" target=\"_blank\">正法</a>者。得何<a href=\"/remen/gongde.html\" class=\"keylink\" target=\"_blank\">功德</a>。佛言。妙吉祥。若有<a href=\"/remen/biqiu.html\" class=\"keylink\" target=\"_blank\">比丘</a>。持此法王者。当得生于清净法身故。当得究竟佛<a href=\"/remen/puti.html\" class=\"keylink\" target=\"_blank\">菩提</a>故。如是中间常得住于诸<a href=\"/remen/fofa.html\" class=\"keylink\" target=\"_blank\">佛法</a>中心不退转。一切天魔及诸眷属不能娆恼。若有善男子。于彼法师。暂起慈心。一弹指顷。是人即得远离<a href=\"/remen/lunhui.html\" class=\"keylink\" target=\"_blank\">轮回</a>。究竟亦得佛菩提故。复次妙吉祥。持此宝光法王者。若起轻慢诬谤之心。是人世世得牙齿疏缺平鼻无舌手脚挛躄身常重病痴騃盲聋。生于下贱<a href=\"/remen/xiedai.html\" class=\"keylink\" target=\"_blank\">懈怠</a>懒惰。佛告妙吉祥。如是愚迷<a href=\"/remen/zhongsheng.html\" class=\"keylink\" target=\"_blank\">众生</a>我今略说。善男子。彼诸众<a href=\"/remen/shengming.html\" class=\"keylink\" target=\"_blank\">生命</a>终之后。受无数<a href=\"/remen/diyu.html\" class=\"keylink\" target=\"_blank\">地狱</a>。如一一孔毛。种种苦恼从地狱出。若生人中。常得生盲喑痖。复次妙吉祥。若有见此正法众经之王轻毁之者。是人当得身穿为窍丑唇褰缩身皆破裂裸形黑瘦皮肤粗涩由如饿鬼。妙吉祥重白佛言。我知如来<a href=\"/remen/zhihui.html\" class=\"keylink\" target=\"_blank\">智慧</a>无量不可思议。世尊。彼如是等愚迷众生得生何处。妙吉祥言。唯愿说之唯愿说之。佛言。妙吉祥止。汝不应问。我若说彼愚迷众生谤法之者所生之处。天上人间若闻是说。皆悉恐怖皆悉闷绝宛转躄地。妙吉祥言。唯愿世尊。大慈大悲广演分别。彼诸众生若闻是说。于此不生不灭微妙正法不起慢心。佛告妙吉祥。于此地下。有诸地狱名号不同。所谓炎热地狱。极炎热地狱。黑绳地狱。炽然地狱。极炽然地狱。极恶地狱。钳口地狱。铁丸地狱。铁棒地狱。崩埋地狱。悬头地狱。倒悬地狱。猴面地狱。焰恒炽地狱。脓血地狱。常臭地狱。拖扑地狱。常杀地狱。生极大疼痛地狱。佛告妙吉祥。彼如是等地狱。即彼谤法众生所生之处</p><p>是时普贤菩萨摩诃萨。白佛言。世尊。彼持经法师命终之后生何国土。复次普贤菩萨。若有善男子善女人及诸法师持此经者。于此命终即得<a href=\"/remen/wangsheng.html\" class=\"keylink\" target=\"_blank\">往生</a>宝<a href=\"/remen/zhuangyan.html\" class=\"keylink\" target=\"_blank\">庄严</a>世界。世尊。彼世界中有佛刹不可思议乐大辩说如来。复有无数诸菩萨众。身色巍巍殊特妙好。善男子。是诸众生临命终时。彼世界中有六十二俱胝佛同时现前。善男子。我今略说。若广说者。功德无量无数经百千劫不能穷尽。普贤菩萨。重白佛言。世尊。云何于未来世时。若诸众生闻此正法不生诽谤。佛告普贤菩萨。若四辈<a href=\"/remen/dizi.html\" class=\"keylink\" target=\"_blank\">弟子</a>得闻是经。言非正法作如是说是邪说非如来说应自说故。非真经典或言我先已闻此非正法作是轻慢诽谤之者。永不闻法远离<a href=\"/remen/sanbao.html\" class=\"keylink\" target=\"_blank\">三宝</a>名字。彼如是等愚痴众生命终之后当堕黑暗地狱。其狱之中有大铁轮刃如锋铓常拂其头拂已还生。如是经无量百千劫。从此狱出设得人身。复经无量百千万劫常无两目。是时复经过百千劫。不复人身纵生人中。于一切处亦复生盲。又无舌根头面颠倒腰脊伛偻脚[病-丙+恋]狗声常困饥渴羸瘦憔悴面色干枯口气常臭人皆恶贱。一切众生见者生嗔人皆弃舍。是时彼一切众会。异口同音作是唱言。如来今者为我等故。已说是法如是正法我等已闻。快说世尊快说善逝我等于未来世。见有受持是经典者。不生诽谤轻慢之心。我等愚迷由如稚子。不觉不知无有智慧。世尊。佛说是时彼大声闻及天帝释大梵天王护世诸天比丘<a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷。各作是言。世尊。我等闻说谤此法者有如是罪身皆悚栗恐怖无量。佛言。如是如是。如汝所说。非但汝等吾今已得一切圣智上由恐怖。况复汝等我诸弟子。时诸善男子。于彼法师深生敬仰不能自胜。若诸天龙药叉干达嚩等人及非人无能破坏。善男子。若沙门<a href=\"/remen/poluomen.html\" class=\"keylink\" target=\"_blank\">婆罗门</a>见此法王如佛塔庙。此经亦尔天上人间如敬宝箧。是时妙吉祥童子。重白佛言。世尊。若诸四辈弟子于此经王深信受持者得几所福。佛告妙吉祥。若人于此妙法及彼法师受持之者乃至名字。或于一日一弹指顷。发起慈心我悉知之或时<a href=\"/remen/faxin.html\" class=\"keylink\" target=\"_blank\">发心</a>饮食供给。或施园林净地用作僧房种种<a href=\"/remen/gongyang.html\" class=\"keylink\" target=\"_blank\">供养</a>。是时尊者舍利弗。白世尊言。如是等人于五无间罪为灭为不灭。佛告长老舍利弗。止。勿作是说。所以者何。若诸众生受持正法者。即得消除五无间业。佛言。舍利弗。五无间者为闻此经威德力故。此五无间业速疾消除还复人身。数数得生佛法之中。永不复堕于三恶趣故。是时尊者舍利弗。悲泣雨泪。白佛言。世尊。如向所说谤此经者。乃有如是广大业报。昔所未见。如是罪报乃至梦中亦未曾见。是时世尊告长老舍利弗言。止。舍利弗勿作是念。复次舍利弗。我说此无碍妙法。数告汝等。舍利弗。彼诸众生。以自业力作种种罪。自作自受非彼他人。各各众生自业力故。受是<a href=\"/remen/tongku.html\" class=\"keylink\" target=\"_blank\">痛苦</a>非如来过。舍利弗。我常说言是诸众生汝等访诸善友。乐求安乐离诸怖畏。乐求<a href=\"/remen/niepan.html\" class=\"keylink\" target=\"_blank\">涅槃</a>乐<a href=\"/remen/ganlu.html\" class=\"keylink\" target=\"_blank\">甘露</a>味。我常开示菩提正路。是时复说彼诸众生。恣纵贪嗔自作身业口业意业。心生邪见不自正知。造作众罪各各邪视。于身分别造众恶业。因堕地狱受种种苦。众生自过非如来咎。复次舍利弗。我常如是兴于大悲为诸众生乃至一一众生尽于一劫我皆代受地狱之苦终不弃舍一众生故。舍利弗。如来大悲恒常如是。譬如天上人间父母唯生一子。端严殊特色妙无比福相<a href=\"/remen/yuanman.html\" class=\"keylink\" target=\"_blank\">圆满</a>。彼于一日忽然命终。时彼父母为此子故。心生懊恼情地慞惶悲号痛切苦恼。如是舍利弗。如来应正等觉亦复如是。悲愍众生如见一子。如来<a href=\"/remen/fannao.html\" class=\"keylink\" target=\"_blank\">烦恼</a>终不能着悉已远离。何以故。舍利弗。譬如大海不宿死尸。舍利弗。如来亦尔烦恼不着。又谓舍利弗。身如幻梦。亦如影向。四大合成假名为人中无有实。见诸行相非行非住。非处非无处。无滞无碍自他不着。舍利弗。如来亦复如是。观诸行相化导群生不贪说行。虽作一切种种行相。不可指不可示。等虚空界。离诸疑惑无有戏论。如来亦尔无有疑惑离於戏论。是时众生一向迷惑无有回转。如来大悲而能随顺。如有众生欲来佛亦随来去亦随去。何以故。是诸如来本愿力故。复次舍利弗。如来应正等觉无有错谬。如来无有无明。如来智慧亦无迷惑。舍利弗。吾今于天上人间。最尊最贵最上第一。不可称量无有等等。舍利弗。是不诳语者。不异语者。佛言。若有众生在家<a href=\"/remen/chujia.html\" class=\"keylink\" target=\"_blank\">出家</a>于此正法而生诽谤者。如前所说一切恶相。种种地狱众苦所受。是时尊者须菩提。合掌恭敬白佛言。世尊。此法微妙甚难得闻。世尊彼诸众生于此正法而生诽谤者当得何报。佛告须菩提。谤斯法者。得生大舌纵广百千由旬。上有五百俱胝铁犁长时耕舌。复从口出极热猛火。耸焰上腾炎炽辉爀合成一聚。经百千劫受大极苦。云何而得须菩提如是业报。彼愚痴众生。皆因口业所作。须菩提。彼愚痴众生。谤此法者受如是报。是时一切众会。以佛威力。同作是言。如来说此极大恶报甚为希有。是时帝释天主白佛言。世尊。我当于彼比丘持经法师。于未来世。常生尊重。以诸华香饮食衣药涂香末香种种供养。昼夜三时恭敬<a href=\"/remen/libai.html\" class=\"keylink\" target=\"_blank\">礼拜</a>尊重赞叹。志心护持。世尊。是善男子已生如来法身中。与诸如来同一名号。何以故。如灌顶刹帝利王所生之子。端严巍巍具足王相。见者<a href=\"/remen/huanxi.html\" class=\"keylink\" target=\"_blank\">欢喜</a>。彼诸人民皆悉尊重拜跪问讯。见彼法师。亦应如是礼拜尊重。尔时世尊告普贤菩萨摩诃萨言。善男子此帝释天主善能说之。为彼比丘持经法师。怜愍<a href=\"/remen/154932.html\" class=\"keylink\" target=\"_blank\">饶益</a>潜加护持。普贤菩萨言。世尊我亦如是。于未来世彼善男子善女人。亦复护持怜愍饶益。息诸灾患令得安乐。周遍百由旬外不令娆恼。尔时世尊赞普贤菩萨摩诃萨言。善哉善哉。善男子。汝今善说。尔时世尊以<a href=\"/remen/fanyin.html\" class=\"keylink\" target=\"_blank\">梵音</a>声。重说偈言</p><p>令他安乐心悲愍悉能随顺诸众生</p><p>三业清净善称扬无等功德真实宝</p><p>是时普贤菩萨摩诃萨。白佛言。世尊菩萨摩诃萨。云何当得此宝光总持法故。佛言。善男子。菩萨摩诃萨。于宝光总持当行一法。云何为一法。谓于一切众生。不起杀意。令得安乐。普贤菩萨。复有二法。云何为二。谓离于嗔恚。善言诱喻。普贤菩萨。此为二法。若能如是。即得宝光总持法故。复次普贤菩萨摩诃萨。为一切众生意根不乱无时暂舍。是时复告善男子。菩萨摩诃萨。为诸众生皆离一切憎爱故。是时菩萨。说此宝光总持功德时。复以称扬赞叹此最胜功德。于时天上人间有无量无数众生。皆得此法。复出宝光总持最胜功德。称赞法师</p><p>尔时尊者阿难从座而起。偏袒右肩。右膝着地。合掌恭敬住立佛前。白佛言。世尊。此宝光总持微妙正法。如是深邃。佛告阿难。如是如是。此色相甚深。受想行识甚深。如空甚深。如虚空甚深。阿难白言。我于如来前。得闻八万四千法藏未曾得闻如是妙法。佛告阿难。此宝光正法难遇难闻。阿难言。佛说如是微妙正法。于未来世后五百岁中法欲灭时。有诸众生欲作佛事。当依何法。佛告阿难。依我释迦牟尼如来说此正法。及彼法师。若有书写受持供养恭敬此正法者。眼常无病。鼻亦无病。舌亦无病。齿亦无病。手亦无病。脚亦无病。头亦无病。耳亦无病。诸根具足。身不臭秽。亦无中夭。<a href=\"/remen/shouming.html\" class=\"keylink\" target=\"_blank\">寿命</a>延长。彼一切诸<a href=\"/remen/tianren.html\" class=\"keylink\" target=\"_blank\">天人</a>及非人。常时卫护。时彼法师。于此命终。复得生于善逝世界。天中而生。离诸喧杂一切戏论。阿难白言。世尊。是何<a href=\"/remen/yinyuan1.html\" class=\"keylink\" target=\"_blank\">因缘</a>说此正法。魔王毒害不能障蔽。佛告阿难。一切魔王。于此正法。终不能作障难之者。尔时世尊。作是语已。时彼魔王。生毒害心。作是念言。若有说此宝光总持法。时我当往彼作其障难。是时魔王以自业力。自见猛火来烧其身。恐怖无量退散而走。阿难此法如是深妙难测不可思议。若此正法。随所住处如佛塔庙。阿难白言。若如来在彼正法住处。我于是处。得见如来。往到佛所。先礼如来。后礼此法。为有何过。佛告阿难。汝有过失。何以故。汝既如是轻慢正法。云何我得天上人间最尊最贵最上第一。复次阿难。我于过去先闻此法后证菩提。阿难白言世尊。于何如来恭敬供养。复于何处闻彼如来说此宝光三摩地法。佛告阿难。我非于天上人间干达嚩处。恭敬供养求此法故。我于往昔为菩萨时。有佛世尊号不空积聚开妙众宝光明藏如来。前得闻此法。佛告阿难。彼如来即不与我授记。我从是来。过百千俱胝那庾多劫。难行苦行。为闻此法。阿难。是故汝应先礼此法后礼如来。是时一切梵王帝释护世诸天。以一音声。同作是言。叹此法故。是无上法。是最胜法。是无等等法。神变如是。若有闻此微妙正法乃至名字。应随向礼。何以故。若有受持读诵为他解说者。如见如来等无有异。尔时世尊。赞彼梵王帝释护世诸天言。善哉善哉。圣众善说。尔时世尊。从口而出广长舌相遍照三千<a href=\"/remen/daqianshijie.html\" class=\"keylink\" target=\"_blank\">大千世界</a>已。告普贤菩萨摩诃萨言。善男子。汝今谛听。我今请汝为诸众生说此法故。云何众生于此宝聚。不自守护。展转息利。如生盲人不见日光。又如商贾无有方便不自贸易。亦如贫人。不自精勤。常奉他颜。见诸众生。不闻此法。亦复如是。为诸众生。譬喻言说。于是普贤菩萨摩诃萨。从座而起。偏袒右肩。右膝着地。合掌恭敬。住立佛前。即时普贤菩萨摩诃萨。从自法座安详起已。即时三千大千世界。诸天宫殿。六种震动。所谓动。遍动。等遍动。震遍震。等遍震。击。遍击。等遍击。吼。遍吼。等遍吼。涌。遍涌。等遍涌。起。遍起。等遍起。大光晃耀一切<a href=\"/remen/shijian.html\" class=\"keylink\" target=\"_blank\">世间</a>。于是普贤菩萨摩诃萨。白言世尊。云何问我世尊。云何问我善逝世尊。是具足一切智者。何不为诸众生大悲怜愍。我名如来之子。云何我有如来智。云何我有如来力。我于是时。常依佛言。依如来言。我常依止。由如甘露。不敢违背。恒时随顺。于时世尊。赞普贤菩萨摩诃萨言。善哉善哉。<a href=\"/remen/fozi.html\" class=\"keylink\" target=\"_blank\">佛子</a>。汝即如来长子最胜最上。我为众生说此正法。善男子。汝当依我<a href=\"/remen/rufa.html\" class=\"keylink\" target=\"_blank\">如法</a>护持恒常尊敬。由如宝箧。盛以珍玩。勿生舍离。未来世时。有<a href=\"/remen/pojie.html\" class=\"keylink\" target=\"_blank\">破戒</a>比丘。不生敬信。善男子。彼不依此。普贤菩萨言。世尊于意云何。彼出家者。有何行故。佛言。善男子。止。勿应问此。普贤菩萨言。世尊唯愿说之。唯愿说之。若不说者。云何而能为诸众生。佛言。普贤菩萨。汝今谛听。我说此法由如众海。文殊师利观世音。无量无数无有边际菩萨摩诃萨等一心谛听。于未来世。彼出家者。修何行业。尔时世尊。告普贤菩萨摩诃萨言。佛子。彼出家者。于此正法多生轻慢。乐求舍宅贪着利养。畜积财宝精舍房堂衣服卧具饮食医药。造恶业因自破自坏为是愚迷众生。我说是经。广令流布久住不灭度脱众生。是时十方一切天龙药叉干达嚩等。来白佛言。世尊。我等天人八部并诸眷属。尽生恒时守护是经并彼法师一切比丘及诸法藏不令娆恼。我常随侍尊重恭敬。香华衣服种种珍宝一切所须。我皆供给令法久住。尔时世尊。为普贤等九十二俱胝菩萨。而说偈言</p><p>谛听一切妙语言最圣功德超<a href=\"/remen/bian.html\" class=\"keylink\" target=\"_blank\">彼岸</a></p><p>欺诳凶险皆弃舍一心专意乐谛听</p><p>闻佛摩竭提国中菩提大树仁师子</p><p>住大<a href=\"/remen/jietuo.html\" class=\"keylink\" target=\"_blank\">解脱</a>三摩地当处如是大树王</p><p>尽彼十方微尘刹佛子周游无所畏</p><p>此名如来<a href=\"/remen/sanmei.html\" class=\"keylink\" target=\"_blank\">三昧</a>族是诸三昧彼当得</p><p>恒时知彼仁王行得见文殊真境界</p><p>尽彼十方微尘刹汝观如来真色相</p><p>十方无数此佛刹佛子悉皆名吉祥</p><p>一切十方微尘刹佛子善能遍游历</p><p>为彼世间得值遇文殊师利无边智</p><p>问大众生贤吉祥佛子功德云何得</p><p>是时实际广功德无边众生能解了</p><p>问大众生贤吉祥文殊功德妙菩提</p><p>佛子若说此法已得解清净佛功德</p><p>复次佛子应云何当得如是功<a href=\"/remen/dexing.html\" class=\"keylink\" target=\"_blank\">德行</a></p><p>佛子谛听贤吉祥无边最胜彼功德</p><p>我今略说于少分如添大海一滴水</p><p>乃至得证佛菩提若有众生初发心</p><p>无边功德莫能测一一功德尽赞扬</p><p>波罗蜜多功德地如有经行于多劫</p><p>不能说尽彼功德如是十方一切佛</p><p>彼于是时说少分出生无边胜功德</p><p>如鸟飞空不可量大地一尘无能比</p><p>非无因故从何生菩提功德随心意</p><p>发信一念生佛法如是和合生心已</p><p>彼非爱乐王福乐非自求安非名利</p><p>除灭世间诸苦恼为众心故生世间</p><p>彼意恒为诸众生清净佛刹兴供养</p><p>修习此法证菩提从心发生清净智</p><p>彼常恭敬求解脱尊重一切生佛想</p><p>一切诸法功德同生心如是恒恭敬</p><p>发心归向于佛法佛子兴心行此行</p><p>无边菩提发是时生大丈夫猛利意</p><p>发心力如人中主广兴供养不思议</p><p>众法无坏莫能量生心供养应如是</p><p>发心能免胞胎苦养育劬劳一切行</p><p>随乐快乐悉从心是故见于安乐处</p><p>发起无边恭敬心我人憍慢皆弃舍</p><p>发心即妙珍伏藏如手摄持获安乐</p><p>发心能为欢喜舍发心踊跃作佛事</p><p>发心求胜功德林得佛所说皆往诣</p><p>勇猛利根光明照发心坚固无能坏</p><p>种种烦恼顿皆除发心能说佛功德</p><p>发心和合不和合一<a href=\"/remen/shana.html\" class=\"keylink\" target=\"_blank\">刹那</a>中悉皆离</p><p>发心能越魔王界见彼最胜妙解脱</p><p>功德种子不朽因发心种大菩提树</p><p>最上胜智皆增长发心见诸一切佛</p><p>彼说过去行大行解脱妙行发心求</p><p>此法世间甚难遇由如大海众宝王</p><p>若常发心恭敬佛无戒无行彼皆离</p><p>离诸过患众僭尤复能称赞彼功德</p><p>持戒见获<a href=\"/remen/putixin.html\" class=\"keylink\" target=\"_blank\">菩提心</a>方便修学功德地</p><p>能依戒法善修习彼常依佛所教敕</p><p>若常发心恭敬佛彼佛广大兴供养</p><p>于佛广大供养已复能殷重不思议</p><p>若常发心供养法闻彼佛法心无厌</p><p>若于佛法心无厌不思议法妙解脱</p><p>若常发心恭敬僧彼于僧中心不退</p><p>如是发心僧不退当得发心不退力</p><p>若得发心不退力彼以根利现光明</p><p>若得根利现光明彼常远离恶知识</p><p>若已远离恶知识应当求法访善友</p><p>若法善友寻求已彼获广大妙安乐</p><p>若获广大妙安乐因力自大皆弃舍</p><p>若已弃舍我慢因即得广大胜解脱</p><p>如是广大解脱已即得诸佛常照察</p><p>若以诸佛常照察彼即生大菩提心</p><p>若得生大菩提心即获解脱大功德</p><p>若得解脱大功德即得生于如来家</p><p>既得生于如来家即得解脱妙相应</p><p>若常解脱妙相应彼发心意皆清净</p></div>"
},{
    "title": "大方广总持宝光明经 第四卷",
    "author": "法天 译",
    "html": "<div class=\"B1_text\"><p>大方广总持宝光明经 第四卷</p><p>西天中印度摩伽陀国那烂陀寺传教大师<a href=\"/remen/sanzang.html\" class=\"keylink\" target=\"_blank\">三藏</a>赐紫<a href=\"/remen/shamen.html\" class=\"keylink\" target=\"_blank\">沙门</a>臣法天奉诏译</p><p>若得<a href=\"/remen/faxin.html\" class=\"keylink\" target=\"_blank\">发心</a>净觉意彼说最上最殊胜</p><p>若得最上殊胜已常行波罗蜜多行</p><p>若行波罗蜜多行则能随顺此大乘</p><p>若能随顺此大乘则能随顺<a href=\"/remen/gongyang.html\" class=\"keylink\" target=\"_blank\">供养</a>佛</p><p>若得随顺供养佛则得<a href=\"/remen/zhihui.html\" class=\"keylink\" target=\"_blank\">智慧</a>志坚固</p><p>若能智慧志坚固常见彼佛不思议</p><p>若常见佛不思议见佛无去无有住</p><p>若得见佛无去住此法住世恒不灭</p><p>若见此法恒不灭远离积集诸<a href=\"/remen/fannao.html\" class=\"keylink\" target=\"_blank\">烦恼</a></p><p>若得远离烦恼因则能<a href=\"/remen/shuofa.html\" class=\"keylink\" target=\"_blank\">说法</a>无边际</p><p>若得说法无边际彼为兴慈住<a href=\"/remen/shijian.html\" class=\"keylink\" target=\"_blank\">世间</a></p><p>若为慈心住世间则是大悲坚牢本</p><p>若得大悲坚牢本即是为他法喜乐</p><p>若得喜乐法根本彼舍造作种种罪</p><p>若舍造作众罪已<a href=\"/remen/wuwo.html\" class=\"keylink\" target=\"_blank\">无我</a>无人离众非</p><p>若得无我离众非彼常自利及利他</p><p>若常自利及利他永免<a href=\"/remen/lunhui.html\" class=\"keylink\" target=\"_blank\">轮回</a>诸苦恼</p><p>若离轮回诸苦恼彼得大力最为胜</p><p>若得大力最殊胜则得出生清净智</p><p>若生清净智慧已彼入世间<a href=\"/remen/xiuxing.html\" class=\"keylink\" target=\"_blank\">修行</a>网</p><p>若能入此修行网成熟世间甚希有</p><p>若得成熟于世间积集世间妙智慧</p><p>若得世间妙智慧则能随顺于四摄</p><p>若能随顺于四摄则于世间广施设</p><p>若于世间广施设则住方便智慧力</p><p>若得方便智慧力则住勇猛无上道</p><p>若住勇猛无上道永不见彼魔军众</p><p>若得不见魔军众则能远离四魔道</p><p>若得远离四魔道则能到于不退地</p><p>若得到于不退地即得名为无生忍</p><p>若得如是无生忍得佛授记号世灯</p><p>若得授记号世灯则住一切如来前</p><p>若得住于如来前得佛秘密变化智</p><p>若得如来变化智一切如来皆授记</p><p>若得诸佛授记已一切<a href=\"/remen/gongde.html\" class=\"keylink\" target=\"_blank\">功德</a>众<a href=\"/remen/zhuangyan.html\" class=\"keylink\" target=\"_blank\">庄严</a></p><p>若得功德众庄严得妙福德清净身</p><p>若得如是清净身由若金山光照耀</p><p>若得如是金山光即得具相三十二</p><p>若得具相三十二即得相好庄严身</p><p>若得相好庄严已身放光明普皆照</p><p>若得光明普照已不思议光众严饰</p><p>若得如是众严饰光明足步莲花生</p><p>若得光明莲花行得佛境界莲花座</p><p>若得如来花座已则能照见十方界</p><p>若得照见十方界<a href=\"/remen/jiaohua.html\" class=\"keylink\" target=\"_blank\">教化</a><a href=\"/remen/zhongsheng.html\" class=\"keylink\" target=\"_blank\">众生</a>不空行</p><p>若得教化不空行即得智辩无边际</p><p>若得智辩无边际说此不可思议法</p><p>若得说法不思议令彼无量众忻庆</p><p>若得无量众忻庆积行不可思议刹</p><p>若得如是广大行各各智力尽能知</p><p>若得如是智慧力世间随类化群生</p><p>若得随化群生已<a href=\"/remen/suming.html\" class=\"keylink\" target=\"_blank\">宿命</a>住智彼皆得</p><p>若得如是宿命智三业清净恒无间</p><p>若得三业恒无间以自愿力随念至</p><p>若得愿力随念至随诸众生现众类</p><p>若得随现众生类得不思议妙音声</p><p>若得如是妙音声能出种种众语言</p><p>所出如是妙言辞则能周遍诸世界</p><p>如是周遍诸世界一<a href=\"/remen/shana.html\" class=\"keylink\" target=\"_blank\">刹那</a>中尽能知</p><p>若得如是了众心不生不灭无退转</p><p>若离生灭无退转一切障恼不复生</p><p>若得障恼不复生法身功德智慧圆</p><p>若得法身智慧圆法行光明照世间</p><p>若得法光照世间则得十地十种身</p><p>若得十地十种身则得<a href=\"/remen/banruo.html\" class=\"keylink\" target=\"_blank\">般若</a><a href=\"/remen/jietuo.html\" class=\"keylink\" target=\"_blank\">解脱</a>道</p><p>若得般若解脱道灌顶庄严为最上</p><p>若得如是灌顶已三摩地道悉皆成</p><p>如是三摩地得已各见十方一切佛</p><p>若见如是诸佛已如是诸佛念灌顶</p><p>作是思惟是事已十方诸佛同灌顶</p><p>诸佛同时灌顶已各伸右手摩其顶</p><p>既得诸佛摩顶已则能变现等<a href=\"/remen/xukong.html\" class=\"keylink\" target=\"_blank\">虚空</a></p><p>如是变现等虚空随所住处能坚固</p><p>若得随所能坚固天上人间莫能测</p><p>既以人天无能测如是所作离称量</p><p>过诸称量离语言是为一切不空力</p><p>以是一切不空力闻名见身获大辩</p><p>既以大辩力如是能作世间大施主</p><p>复名不空大丈夫以住本性丈夫故</p><p>不舍大慈演妙法于诸恶道化群生</p><p>演说宝光最上乘由如金刚宝云聚</p><p>彼之<a href=\"/remen/zixing.html\" class=\"keylink\" target=\"_blank\">自性</a>如海宝不增不减无有损</p><p>无边功德亦复然有刹无佛不闻法</p><p>于彼现作佛<a href=\"/remen/puti.html\" class=\"keylink\" target=\"_blank\">菩提</a>见彼由如大法藏</p><p>彼常说法离众惑十方世界无挂碍</p><p>亦如月光普照耀教化众生千方便</p><p>刹那刹那佛菩提即见十方诸世界</p><p>常转法轮安世间勇猛遍转十方界</p><p>彼诸声闻辟支地无边变化佛庄严</p><p>复经不可思议劫化诸众生亲往诣</p><p>若男若女童男女<a href=\"/remen/tianren.html\" class=\"keylink\" target=\"_blank\">天人</a>修罗龙王类</p><p>药叉乃至摩护罗以解脱智皆悉见</p><p>若诸世间众形类随众语言悉皆同</p><p>一切勇猛皆尽见如是勇猛尽观察</p><p>海印<a href=\"/remen/sanmei.html\" class=\"keylink\" target=\"_blank\">三昧</a>从口生得是海印众三昧</p><p>能严不可思议刹严饰不思议刹已</p><p>供养十方诸如来如是种种供养已</p><p>复得光明众严饰若得光严不思议</p><p>则得无边解脱智若得无边解脱智</p><p>得不思议身变化若得如是身变化</p><p>口辩智辩亦如是若得口智无碍辩</p><p><a href=\"/remen/bushi.html\" class=\"keylink\" target=\"_blank\">布施</a>变化不思议若得布施不思议</p><p>持戒忍进亦复然若得持戒忍进通</p><p><a href=\"/remen/chanding.html\" class=\"keylink\" target=\"_blank\">禅定</a>神变莫能测若得禅定<a href=\"/remen/shentong.html\" class=\"keylink\" target=\"_blank\">神通</a>变</p><p>出生方便神变智得是方便神变智</p><p>出生无边诸功德从佛口生三摩地</p><p>三摩地入一微尘一切微尘皆尽入</p><p>一微尘中难思刹一一微尘皆悉见</p><p>如是佛刹微尘数其中佛刹尽皆睹</p><p>种种微细清净众无上贵重微妙刹</p><p>如实远离出兴世其中秘密妙升腾</p><p>有以除暗放光明帝网重重复无尽</p><p>由如见一大光明如是一切微尘尽</p><p>此大仙行三摩地即是无边胜解脱</p><p>三摩地力供养佛一切如来供养已</p><p>复于手中变千万作大丈夫兴广供</p><p>乃至十方妙华鬘涂香发越珍奇宝</p><p>一一手中亲施与菩提大树诣佛所</p><p>价直千万妙香衣种种幢幡及伞盖</p><p>阎浮檀金庄严具彼自手中亲施与</p><p>无边一切所受用清净供养于大仙</p><p>手中奉上皆舍施住佛菩提大树王</p><p>乃至一切众妓乐击鼓出众妙音声</p><p>种种雅乐琴箜篌一一手中亲抚击</p><p>种种赞呗妙伽陀种种称赞真实德</p><p>无边一切十方界一一皆自手中作</p><p>或以光明兴佛事皆从右旋而动作</p><p>香水普洒诸佛刹供养一切世间灯</p><p>光明严丽适意香莲华璎珞不思议</p><p>莲华妙色无央数一一自作供诸佛</p><p>放大光明严饰华种种微妙华云海</p><p>如是妙华普周遍广大供养作佛事</p><p>放大光明严饰香种种微妙香云海</p><p>如是妙香普周遍广大供养作佛事</p><p>放大光明涂香献种种涂香妙云海</p><p>如是涂香普周遍广大供养作佛事</p><p>放大光明鬘严饰种种微妙鬘云海</p><p>如是妙鬘普周遍广大供养作佛事</p><p>放大光明粖香严种种粖香妙云海</p><p>如是妙香普周遍广大供养作佛事</p><p>放大光明严饰衣种种微妙衣云海</p><p>如是妙衣普周遍广大供养作佛事</p><p>放大光明严饰盖种种微妙盖云海</p><p>如是妙盖普周遍广大供养作佛事</p><p>放大光明宝严饰种种微妙宝云海</p><p>如是妙宝普周遍广大供养作佛事</p><p>放大光明莲华严种种莲花妙云海</p><p>如是妙花普周遍广大供养作佛事</p><p>放大光明璎珞严种种璎珞妙云海</p><p>如是璎珞普周遍广大供养作佛事</p><p>放大光明幢庄严彼幢青黄具赤白</p><p>无数妙宝众庄严众幢严饰彼佛刹</p><p>种种严饰摩尼网悬缯幡盖妙花鬘</p><p>垂珠璎珞演佛音持盖常在如来上</p><p>假使供养一如来手自供给不可数</p><p>如是尽诸一切佛此仙变化三摩地</p><p>摄诸世间神通智是为最上三摩地</p><p>善行一切众方便如是化导诸群生</p><p>或有供养诸如来种种行施不思议</p><p>尸罗清净头陀行无尽忍辱非动摇</p><p>或有勇猛勤<a href=\"/remen/jingjin.html\" class=\"keylink\" target=\"_blank\">精进</a>寂然禅定善修习</p><p>智慧了达诸义趣能行一切善方便</p><p>或行慈悲喜舍愿同事爱语利他力</p><p>以智积集众福业解脱<a href=\"/remen/sidi.html\" class=\"keylink\" target=\"_blank\">四谛</a>十二缘</p><p>或有根力觉道行声闻乘中得解脱</p><p>观缘清净缘觉乘神通变化最上乘</p><p>或见<a href=\"/remen/wuchang.html\" class=\"keylink\" target=\"_blank\">无常</a>诸苦恼非命非身卒暴众</p><p>非横烦恼障所缠三摩地力能蠲除</p><p>于诸世间行精进演畅妙法化群生</p><p>普愿一切皆解脱诱诸众生随世间</p><p>彼诸形类莫能测神通密演三摩地</p><p>严持欲乐妙变化随意引导诸世间</p><p>悉令<a href=\"/remen/huanxi.html\" class=\"keylink\" target=\"_blank\">欢喜</a>获安乐思念众生无暂舍</p><p>若逢饥馑众难中种种安乐世所有</p><p>一切爱乐悉从心为诸世间广施设</p><p>常以珍味之饮食种种丽服及库藏</p><p>王物我所爱乐舍一切世间随意施</p><p>殊特妙好相严身巍巍上行无倾动</p><p>涂香花鬘悦众心现是色相化群有</p><p>见者爱乐生欢喜上妙智慧种种色</p><p>见诸最上微妙色随意化导于世间</p><p>迦陵频伽出妙音白鹄计罗俱拏声</p><p>紧那罗鼓出<a href=\"/remen/fanyin.html\" class=\"keylink\" target=\"_blank\">梵音</a>恒演如来解脱法</p><p>八万四千如来藏一切胜义尽能行</p><p>差别万法妙能宣随意化导诸众生</p><p>众生苦恼悉同行非恶非善亦复尔</p><p>造作一切诸行业随意化导诸众生</p><p>若逢灾难苦恼中见彼如是难堪忍</p><p>代诸众生受众苦安乐一切诸世间</p><p>若法或有或不至无智无福无解脱</p><p>与王于彼同敷畅拔济众生超<a href=\"/remen/bian.html\" class=\"keylink\" target=\"_blank\">彼岸</a></p><p>能离贪爱众结缚名为世间解脱主</p><p>一切欲乐尽能超出离解脱光明照</p><p>彼放光明十种行能行调御众方便</p><p>一切仙行悉了知观见世间随所作</p><p>众生等同无量寿坦然安隐而快乐</p><p>生老病苦不能侵决定自见无常趣</p><p>如有众生乐灯明世间痴暗然大炬</p><p>老病死苦恒炽然世间引导诸众生</p><p>十力精进四<a href=\"/remen/wuwei.html\" class=\"keylink\" target=\"_blank\">无畏</a>如来十八不共法</p><p>我意思惟广大功于诸世间作佛事</p><p>譬如世间诸幻术能现种种众色相</p><p>见诸如来化亦然如是神变导诸有</p><p>彼以种种方便<a href=\"/remen/xingshan.html\" class=\"keylink\" target=\"_blank\">行善</a>言诱喻诸众生</p><p>譬如莲华不着水随意造作差别行</p><p>华辞捷利众语言妓舞戏玩相叉扑</p><p>璎珞庄严舞旋转如幻现相各不同</p><p>或作村营商主尊长者贾客市中主</p><p>辅相大臣主给使医方大辩众论师</p><p>或于旷野作大树珍宝妙药无尽藏</p><p>如意摩尼给所须失路迷人为导引</p><p>尽知未来生世间众生不知自作业</p><p>经营农务众方便世间工巧种种行</p><p>或现怨亲无憎爱安乐一切诸众生</p><p>洞明方论种种法彼仙开决光明道</p><p>若行最上大仙行天上人间皆解脱</p><p>若诸<a href=\"/remen/chujia.html\" class=\"keylink\" target=\"_blank\">出家</a>苦行辈开彼最上一切智</p><p>若诸外道出家众常持不语憍答摩</p><p>裸形不动沙门相亦自依禀本师教</p><p>或有常持舍身法或即执有执本无</p><p>长发[髟/酉]髻童子相亦自依禀于本师</p><p>或有事日五炙身狗戒牛戒鹿皮衣</p><p>巡访三时行供养亦自依禀于本师</p><p>或有常乐天中智无善无恶拨无因</p><p>寻求根果水为食执为上味难思法</p><p>或有蹲坐红色衣或有涂灰或卧草</p><p>持捧题名搭肩行亦自依禀于本师</p><p>乃至一一诸外道皆悉令彼离结缚</p><p>彼行利智恶苦行如是外道皆接引</p><p>世间同类皆教化邪见栖托本灵迹</p><p>于彼方便演妙法说此<a href=\"/remen/zhengfa.html\" class=\"keylink\" target=\"_blank\">正法</a>令他作</p><p>或演大乘<a href=\"/remen/zhenyan.html\" class=\"keylink\" target=\"_blank\">真言</a>行正法秘要妙言辞</p><p>或于正直演实言其中或演天妙句</p><p>或以文字得解脱法集妙义金刚句</p><p>智慧破坏外论句论说种种解脱言</p><p>或于人中演神咒宣扬一切妙章句</p><p>其中或有天语言龙王语言药叉句</p><p>或于罗刹步多言药叉毕舍干达嚩</p><p>紧那罗女誐噜拏演斯妙法解脱义</p><p>彼以智慧<a href=\"/remen/rufa.html\" class=\"keylink\" target=\"_blank\">如法</a>说若佛若法如是尽</p><p>智道不可思议法说此三摩地变化</p><p>解了世间三摩地行于一切诸世间</p><p>或放光明难思议光明引接诸众生</p><p>或放光明名妙观乃至众生因光信</p><p>彼得不空妙观察无上智及无上因</p><p>得见诸佛并闻法及见僧徒诸功德</p><p>见塔赞佛甚希有及见清净光明照</p><p>或放光明名普照遍照一切诸世间</p><p>一一微尘彼尽知为欲安乐世间说</p><p>彼光普照诸众生常持灯明供养佛</p><p>持灯供养诸佛已世间所有众灯明</p><p>或以酥灯及油灯松脂草竹及苇灯</p><p>众香美味珍宝灯尽持光明施诸佛</p><p>又放光明名遍照悉能观察诸众生</p><p>贪爱轮回<a href=\"/remen/shengsi.html\" class=\"keylink\" target=\"_blank\">生死</a>海为欲拔济诸群生</p><p>光照轮回贪爱海悉令利乐诸有情</p><p>皆得远离于四魔苦恼逼迫令安乐</p><p>作诸桥梁无有数或于河路作船筏</p><p>吒呵假伪赞息灾彼放光明皆尽照</p><p>光明警悟渴乏者彼能<a href=\"/remen/juewu.html\" class=\"keylink\" target=\"_blank\">觉悟</a>诸众生</p><p>远离贪欲获善利得为说法之导师</p><p>若离欲贪获善利说法化导亦复尔</p><p>得佛降霔<a href=\"/remen/ganlu.html\" class=\"keylink\" target=\"_blank\">甘露</a>水济拔世间饥渴者</p><p>或作池河及井潭穿凿造作为菩提</p><p>呵毁爱欲称赞定呵责贪爱彼悉除</p><p>怜愍众生放光明彼光遍警诸群有</p><p>乐他变化住菩提念念生心我当得</p><p>庄严相好莲华座大悲怜愍诸众生</p><p>恒时演说佛功德放光令彼生忻庆</p><p>又放光明名适意是光能觉诸有情</p><p>于佛于法生爱敬及乐恒时事众僧</p><p>既得<a href=\"/remen/fofa.html\" class=\"keylink\" target=\"_blank\">佛法</a>生忻庆及以给侍于众僧</p><p>即礼如来圣功德是故得佛无上行</p><p>遇诸如来并妙法得最无上忍辱行</p><p>觉此众多诸有情<a href=\"/remen/nianfo.html\" class=\"keylink\" target=\"_blank\">念佛</a>念法圣功德</p><p>一一功德心觉悟彼放光明令趣求</p><p>又放光明集福德此光能觉诸有情</p><p>舍施无数种种行劝请无上大菩提</p><p>所求如意皆满足如是种种物能施</p><p>一切随意施设已积集福德放光明</p><p>如是智者放光明彼光照察诸众生</p><p>一法口宣无有尽刹那宣畅能观察</p><p>法慧摄诸众生义智智悉能尽了知</p><p>妙法胜义已宣扬即智放彼大光明</p><p>若以智灯放光明彼光照察诸众生</p><p>众生不空无生灭诸法自性即无性</p><p>如幻如雾水月等如梦亦如镜中像</p><p>法无主宰依于空善说出生智慧灯</p><p>法力变化放光明彼光警悟诸众生</p><p>无尽总持谁易得持诸如来妙法藏</p><p>总持妙法修习已大仙之法常护持</p><p>宣畅是法为世间是为法化放光明</p><p>或以好舍放光明彼光能觉诸众生</p><p>无常不久知快乐如是舍离彼皆得</p><p>若诸众生我难伏了知自性如浮云</p><p>知已好慧善安和是为好施放光明</p><p>又放光明名<a href=\"/remen/chanhui.html\" class=\"keylink\" target=\"_blank\">忏悔</a>照察毁禁诸众生</p><p>戒法清净忏悔已心生远望当得佛</p><p>若诸众生因持戒现业毁禁获清净</p><p>彼同发此<a href=\"/remen/putixin.html\" class=\"keylink\" target=\"_blank\">菩提心</a>放此光明彼尽忏</p><p>忍辱放光众严饰彼光照察诸众生</p><p>嗔心极恶意难调先以忍辱彼即除</p><p>自业难行忍辱行于心不动菩提道</p><p>恒时称赞忍辱行是为忍辱众严饰</p><p>又放光明光熠耀照察<a href=\"/remen/xiedai.html\" class=\"keylink\" target=\"_blank\">懈怠</a>诸众生</p><p><a href=\"/remen/sanbao.html\" class=\"keylink\" target=\"_blank\">三宝</a>上妙诸方便相续长时而供养</p><p>三宝种种诸方便相续方便供养已</p><p>即能远离于四魔疾得无上大菩提</p><p>化诸众生行精进如是供养三宝已</p><p>恒持妙法无尽时熠耀光明彼即得</p><p>又放光明作忍辱普周觉察诸众生</p><p>菩提远离贪嗔痴得心恒时无间断</p><p>所有业行悉皆除远离一切诸不善</p><p>称扬息灾赞禅定忍辱清净放光明</p><p>智慧严饰放光明能觉痴暗诸众生</p><p>若说正法得解脱遍能证入诸智根</p><p>若闻正法得解脱遍能往诣根源已</p><p>即得日灯三摩地得佛智慧妙光明</p><p>王之所有我能施为求妙法住菩提</p><p>即得常时演是法智慧光明庄严得</p><p>若佛放此大光明彼光照察诸众生</p><p>无数难思千如来现座妙好莲花上</p><p>大觉如来解脱我无边变化演佛音</p><p>作诸如来照察力即得放此<a href=\"/remen/foguang.html\" class=\"keylink\" target=\"_blank\">佛光</a>明</p><p>又放光明施无畏部多恐怖诸众生</p><p>救诸患难羁锁缚如是恐怖灾难者</p><p>令诸众生得安隐悉能远离于<a href=\"/remen/shasheng.html\" class=\"keylink\" target=\"_blank\">杀生</a></p><p>救诸业道患难者得大无畏放光明</p><p>又放光明名安乐安诸得病缠绵者</p><p>一切疾疫尽疗治安乐禅定三摩地</p><p>种种医药花果实涂香末香珍宝味</p><p>香水乳蜜及酥油饮食供养皆充足</p><p>见诸如来放光明照察众<a href=\"/remen/shengming.html\" class=\"keylink\" target=\"_blank\">生命</a>终时</p><p>教令念佛即见佛命终决定生佛刹</p><p>临命终时若念佛见于佛像生爱敬</p><p>佛为往彼而救度得见诸佛为说法</p><p>又放光明名法光此光能觉诸众生</p><p>闻法书写读诵持常得爱乐于诸法</p><p>开敷妙法甚难值勤求妙法<a href=\"/remen/yuanman.html\" class=\"keylink\" target=\"_blank\">圆满</a>意</p><p>以诸方便获斯法是故说法光明得</p><p>又放光明名语言<a href=\"/remen/fozi.html\" class=\"keylink\" target=\"_blank\">佛子</a>觉悟彼众生</p><p>本愿声振三千界闻诸如来众言音</p><p>高声称赞于大仙大声响亮钟铃施</p><p>为诸世间佛语言是故得此语言光</p><p>又放光明施甘露彼光能觉诸众生</p><p>了知众生起心时一切功德相应行</p><p>无数苦恼灾难中恒说虚假无安隐</p><p>若常止息灾难除说施甘露悉皆得</p><p>又放光明名最胜此光能觉诸众生</p><p>胜戒三摩地亦然闻佛最胜大智慧</p><p>无等净戒三摩地智慧第一大能仁</p><p>称扬赞叹施菩提彼当得此胜光明</p><p>为施无尽妙珍宝此宝供养于大仙</p><p>施宝供佛及佛塔众生求宝而不获</p><p>施诸珍宝得为佛是故放光如宝严</p><p>又放光明往照耀是光觉悟诸众生</p><p>适意涂香人不嗅彼行如来功<a href=\"/remen/dexing.html\" class=\"keylink\" target=\"_blank\">德行</a></p><p>天上人间所出香用为供养诸如来</p><p>众多佛塔我尽涂是故放此涂香光</p></div>"
},{
    "title": "大方广总持宝光明经 第五卷",
    "author": "法天 译",
    "html": "<div class=\"B1_text\"><p>大方广总持宝光明经 第五卷</p><p>西天中印度摩伽陀国那烂陀寺传教大师<a href=\"/remen/sanzang.html\" class=\"keylink\" target=\"_blank\">三藏</a>赐紫<a href=\"/remen/shamen.html\" class=\"keylink\" target=\"_blank\">沙门</a>臣法天奉诏译</p><p>又放光明种种严种种幢幡及伞盖</p><p>作诸妓乐及众香严持上妙杂花香</p><p>如是种种<a href=\"/remen/gongyang.html\" class=\"keylink\" target=\"_blank\">供养</a>佛花香<a href=\"/remen/shaoxiang.html\" class=\"keylink\" target=\"_blank\">烧香</a>及粖香</p><p>幢幡妙盖垂宝帐能出种种妙<a href=\"/remen/zhuangyan.html\" class=\"keylink\" target=\"_blank\">庄严</a></p><p>又放光明发净心手持众宝而住立</p><p>清净大仙佛塔处得此清净妙光明</p><p>又放广大光明云复雨种种妙涂香</p><p>涂香水洒塔界地是故得此光明云</p><p>又放光明种种严裸者得衣而庄饰</p><p>种种璎珞种种衣是故出生庄严施</p><p>又放光明名众味施诸上味饥渴者</p><p>种种上味之饮食施已获得大光明</p><p>又放光明名胜义库藏珍宝施贫穷</p><p>及施<a href=\"/remen/sanbao.html\" class=\"keylink\" target=\"_blank\">三宝</a>无有尽是故檀行胜义成</p><p>又放光明眼清净盲者得视众色相</p><p>以灯供佛及佛塔获得放光清净眼</p><p>又放光明耳清净聋者各得闻众声</p><p>施佛音乐及佛塔获得清净光明耳</p><p>又放光明清净鼻鼻根不具闻妙香</p><p>施妙涂香佛及塔获得清净光明鼻</p><p>又放光明清净舌得佛柔软慈意语</p><p>远离粗犷杂秽言获得光明舌相好</p><p>又放光明身清净身根不具复<a href=\"/remen/yuanman.html\" class=\"keylink\" target=\"_blank\">圆满</a></p><p>舍身量等佛及塔是故得此清净身</p><p>又放光明意清净一切妙意彼皆得</p><p>因心意作三摩地得此清净意光明</p><p>又放光明色清净思见仁王众色相</p><p>种种妙色靡不周得获庄严光明塔</p><p>又放光明声清净非声空声悉尽知</p><p>生信由如于谷向放此清净声光明</p><p>又放清净香光明一切臭气为妙香</p><p>妙香水洒佛塔庙放光住此<a href=\"/remen/puti.html\" class=\"keylink\" target=\"_blank\">菩提</a>树</p><p>又放清净味光明有毒无毒变上味</p><p>供佛声闻及父母施诸上味得光明</p><p>又放光明触清净涩滑软触悉安乐</p><p>剑戟箭枪如云雨变为柔软妙花鬘</p><p>无数软衣触获安渡生往诣于佛所</p><p>妙花涂香清净衣得施鬘盖放光明</p><p>又放清净法光明一切毛端难思法</p><p>为诸<a href=\"/remen/shijian.html\" class=\"keylink\" target=\"_blank\">世间</a>而出现得佛演说一切法</p><p>信法<a href=\"/remen/zixing.html\" class=\"keylink\" target=\"_blank\">自性</a>本不生法身报身亦复尔</p><p>法常寂住等<a href=\"/remen/xukong.html\" class=\"keylink\" target=\"_blank\">虚空</a>是故得获清净法</p><p>光明现前应是作于大仙面一毛端</p><p>出生殑伽沙等光一切各各随业因</p><p>亦如现前一毛尘出现殑伽微尘等</p><p>如是一切毛皆尽此三摩地大仙现</p><p>若放光明如本行是光所作过去同</p><p>彼若不现此光明云何神变等大仙</p><p>彼得福德既同因<a href=\"/remen/suixi.html\" class=\"keylink\" target=\"_blank\">随喜</a>劝请亦如是</p><p>若有得见悉获安是光自他俱解了</p><p>若作福业善安和相续不断供养佛</p><p>如来<a href=\"/remen/gongde.html\" class=\"keylink\" target=\"_blank\">功德</a>应忻求睹此光明如是作</p><p>由如盲人不睹日不分昼夜及世间</p><p>云何眼等能了色各各法义而得解</p><p>调御放光亦如是分明示彼不自见</p><p>未离颠倒<a href=\"/remen/wangxiang.html\" class=\"keylink\" target=\"_blank\">妄想</a>言毕竟不得廓彻意</p><p>乘宝宫殿众严持种种资具妙香华</p><p>大众无有能知者彼之疾病甚难袪</p><p>调御光明亦如是此光自障不能知</p><p>处诳<a href=\"/remen/wangyu.html\" class=\"keylink\" target=\"_blank\">妄语</a>未能除毕竟不能心广大</p><p>睹此光明能了别常得乐说而安乐</p><p>彼身无疑妄想除离我即大功德幢</p><p>变化主伴而庄严依此无上三摩地</p><p>无边一切诸十方显示<a href=\"/remen/fozi.html\" class=\"keylink\" target=\"_blank\">佛子</a>并主伴</p><p>种种三千微尘刹光明严饰莲花座</p><p>一切身同跏趺坐变化示此三摩地</p><p>自他十刹微尘等莲花坐彼诸眷属</p><p>各各佛子众围绕安住遍入三摩地</p><p>彼以大仙化导力<a href=\"/remen/zhongsheng.html\" class=\"keylink\" target=\"_blank\">众生</a>从佛功德出</p><p>互相围绕大莲华同时合掌而恭敬</p><p>此法是大调御师若入寂静三摩地</p><p>得诸<a href=\"/remen/dizi.html\" class=\"keylink\" target=\"_blank\">弟子</a>众围绕由如众星中朗月</p><p>如彼入于一方中显示佛子并眷属</p><p>一切方中此皆尽变化示此三摩地</p><p>彼方覆闭悉蠲除最上三摩地行入</p><p>或有从于<a href=\"/remen/sanmei.html\" class=\"keylink\" target=\"_blank\">三昧</a>起自身显示于十方</p><p>或有东方三昧中西方不起能摇动</p><p>或有西方三昧中东方现起大人相</p><p>悉能入此十方中异方复现诸三昧</p><p>广能现此功德智大仙神变三摩地</p><p>若尽异方一切刹无数如来皆往诣</p><p>一一足下而致敬现住安乐三摩地</p><p>或以三昧视众生西方尽刹而湛然</p><p>一切如来悉现前现作无数诸供养</p><p>如是西方尽见已复往阿僧祇佛刹</p><p>于彼足下而致敬得住安乐三摩地</p><p>彼以等持而<a href=\"/remen/zhengjian.html\" class=\"keylink\" target=\"_blank\">正见</a>尽于东方诸刹土</p><p>一切如来悉现前又睹无数诸供养</p><p>入此十方佛刹已一一方尽无动摇</p><p>于中现起诸三昧种种供养世间灯</p><p>彼于眼尘三昧中能现大色诸境界</p><p>见此不可思议色天上人间悉愕然</p><p>既睹色尘三昧已作是思惟眼尘境</p><p>眼之自性非生灭是故开阐<a href=\"/remen/wuxiang.html\" class=\"keylink\" target=\"_blank\">无相</a>空</p><p>或有耳尘三昧中能现大声诸境界</p><p>入于一切语言音天上人间悉愕然</p><p>既睹声尘三昧已审谛思惟耳尘境</p><p>耳之自性非生灭是故开阐无相空</p><p>或有鼻尘三昧中能现大香诸境界</p><p>如是妙香悉遍入天上人间悉愕然</p><p>既睹香尘三昧已复谛思惟鼻尘境</p><p>鼻之自性非生灭是故开阐无相空</p><p>或有舌尘三昧中能现大舌尘境界</p><p>如是上味普周遍天上人间悉愕然</p><p>既得上味三昧已审谛思惟舌尘境</p><p>舌之自性非生灭是故开阐无相空</p><p>或有身尘三昧中能现大触尘境界</p><p>世间触尘普遍入天上人间悉愕然</p><p>既睹触尘三昧已身尘遍起谛思惟</p><p>身之自性非生灭是故开阐无相空</p><p>或有心尘三昧中能现大法尘境界</p><p>既睹法尘三昧已复谛思惟心尘境</p><p>心之自性非生灭是故开阐无相空</p><p>彼以三昧婴孩身出现盛年壮色住</p><p>彼现盛年三昧已复住衰老朽痼身</p><p>住此衰老身三昧复<a href=\"/remen/faxin.html\" class=\"keylink\" target=\"_blank\">发心</a>作优婆塞</p><p>住此优婆塞三昧改质现作<a href=\"/remen/biqiu.html\" class=\"keylink\" target=\"_blank\">比丘</a>身</p><p>住此比丘身三昧即得多闻比丘身</p><p>住此多闻身三昧即得有学无学身</p><p>既住如是身三昧即得住于如来身</p><p>住是如来身三昧得佛最上妙色身</p><p>住此最上身三昧<a href=\"/remen/huashen.html\" class=\"keylink\" target=\"_blank\">化身</a>现作<a href=\"/remen/tianren.html\" class=\"keylink\" target=\"_blank\">天人</a>形</p><p>从此天形身三昧出生众多大龙身</p><p>从此大龙身三昧出生诸大药叉身</p><p>从此药叉身三昧出生一切步多身</p><p>从此步多身三昧现前出生一毛端</p><p>从此一毛端三昧出生一切众毛端</p><p>从此一切毛端中出生一发毛端尘</p><p>从此一发尘三昧出现一切发尘境</p><p>一一发尘三昧中复能出现微尘数</p><p>若见一尘三昧已出生一切微尘尽</p><p>若见一一尘三昧出生大海金刚际</p><p>从此金刚际三昧出生摩尼树花果</p><p>从此摩尼树三昧出现如来大光明</p><p>从此如来光三昧出现一切江海水</p><p>从此江海三昧中复现大火尘境界</p><p>从此火尘三昧中出生风尘之思念</p><p>从此风尘之三昧出生大地尘境界</p><p>从此地尘三昧中出生一切天宫殿</p><p>于此宫殿三昧中思念等彼虚空界</p><p>三昧<a href=\"/remen/jietuo.html\" class=\"keylink\" target=\"_blank\">解脱</a>不思议悉得无边诸功德</p><p>复能照耀无边劫一切如来尽难量</p><p>一切如来同说此世间业果难思议</p><p>龙化云水佛入定定中变化不思议</p><p>见彼出生说少分于中彼众悉惊怪</p><p>法师方便智令知所说敏速能解了</p><p>即得住于八解脱声闻得一即为多</p><p>或是得多由如一观彼虚空光炽焰</p><p>炎赫炽盛俱洞然周匝俱为炽火城</p><p>火城下彻于水轮于轮坐卧而安住</p><p><a href=\"/remen/shana.html\" class=\"keylink\" target=\"_blank\">刹那</a>身变不思议彼众无有大悲心</p><p>菩提行远弃世间身虽变化不思议</p><p>不能利他为世间譬如日月游虚空</p><p>悉能照见十方界陂湖池沼及渊泉</p><p>方圆大小宝海河悉现不思议色相</p><p>如日照见于十方如智解脱诸三昧</p><p>若见如来佛亦然澄湛池边四兵众</p><p>各各于中而现形利剑弓刀箭甲胄</p><p>兜鍪覆膊绦铁札亦如众色而庄严</p><p>见彼如来光明网不分憎爱离疑惑</p><p>解脱功德三摩地天中海内说彼名</p><p>乃至众生出生海闻彼所说尽能知</p><p>自身语言皆<a href=\"/remen/huanxi.html\" class=\"keylink\" target=\"_blank\">欢喜</a>爱乐贪恚杂语言</p><p>一切随类能了知得妙总持法之力</p><p>人间天上过有无名为睹噜婆惹娑</p><p><a href=\"/remen/poluomen.html\" class=\"keylink\" target=\"_blank\">婆罗门</a>女称赞彼志愿无有爱恚心</p><p>为无嫉妒得超身虽有辩才爱恚存</p><p>不能成就大檀行名称远闻于世间</p><p>无人不喜智功德譬如明智作幻术</p><p>能现种种无边色或于昼夜月一念</p><p>百年由如于风烛云何幻化有爱恚</p><p>世间变化如幻梦定知远离于解脱</p><p>如智善修人皆喜天与修罗共斗战</p><p>天得修罗自退散以盖覆上乘车辇</p><p>兵甲自退而散走修罗于彼生爱恚</p><p>自说身变不思议富贵勇猛无能敌</p><p>现身变化能如是能持大龙及金刚</p><p>帝释眷属乘大象此象头现三十三</p><p>一一复现于六牙一一牙上现七池</p><p>池中现水皆盈满一一池现七莲花</p><p>莲花种种而庄严一一华中复现七</p><p>天女一切悉能知能解歌舞众妓乐</p><p>帝释天众同娱乐知彼自身复龙形</p><p>得同一切而变化种种造作等庄严</p><p>或时现龙为最上彼现有爱有恚痴</p><p>随自福业现神变智力方便相应行</p><p>非三摩地不能作由如罗睺身变现</p><p>变为金刚缚足下现身海中水至脐</p><p>头与妙高而同等彼有爱恚贪嗔痴</p><p>罗睺神变力如是魔王破坏世间灯</p><p>若现神变无有边帝释化现不思议</p><p>天与修罗共战时制伏修罗不能变</p><p>彼现自身于帝释能知修罗勇猛力</p><p>同时自往帝释前各各执持于金刚</p><p>修罗执持而战栗变现千眼能怖畏</p><p>光明炽盛执金刚身披甲胄有大力</p><p>修罗既睹而退走彼以薄福力不任</p><p>帝释为天现神变一切世间尽能救</p><p>说此神变福无尽空中天鼓劝诸天</p><p>说于彼众业<a href=\"/remen/guobao.html\" class=\"keylink\" target=\"_blank\">果报</a>知天耽着于欲乐</p><p>天鼓出声而救度观身<a href=\"/remen/wuchang.html\" class=\"keylink\" target=\"_blank\">无常</a>不久停</p><p>此等自性不能了如幻如云翳星月</p><p>万物自性如梦觉一切<a href=\"/remen/fannao.html\" class=\"keylink\" target=\"_blank\">烦恼</a>怨家因</p><p>除得<a href=\"/remen/ganlu.html\" class=\"keylink\" target=\"_blank\">甘露</a>离无常其中若有乐耽着</p><p>无常迅速如摩竭一切眷属悉遭苦</p><p>圣者增长于一切乐着欲乐如盲人</p><p>若有闻法免无常鼓为帝释常诫劝</p><p>及诸天众说妙法恒时演畅妙语言</p><p>无边烦恼能广说彼能现此无色相</p><p>天鼓出于大音声随诸天意现众色</p><p>广为无作诸众生天与修罗相持时</p><p>以天福力胜于彼天鼓空中劝天人</p><p>出众音声悉同彼天鼓劝令生忻喜</p><p>得生远离兵怖畏修罗王众自退散</p><p>刹那恐惧尽消除鼓施甘露经劫数</p><p>救度一切诸世间彼离烦恼魔王众</p><p>不受烦恼说安乐帝释天女九十二</p><p>化身令他悉欢喜一一幻身与彼同</p><p>一切天女各同示诸女同时贪欲乐</p><p>若住自性妙法中而为开示演妙法</p><p>帝释神变一刹那帝释有爱有恚痴</p><p>唯自娱乐诸眷属无人于世恒方便</p><p>世间变化离爱欲魔王斗诤住世间</p><p>摄伏一切众生类烦恼业力索普缚</p><p>愚迷众生不能脱彼等有爱有恚痴</p><p>一切世间魔王摄住于十种业道中</p><p>一切世间自破坏梵王宫殿三千主</p><p>乃至梵王三千宫普现其身于中住</p><p>梵天王出妙音声梵王于彼世间中</p><p>定知梵王能变化彼经劫数如刹那</p><p>不能一念生悲智过于三灾坏劫已</p><p>不思议心诸世间众生业报心生风</p><p>风能成就器世间四海众山天宫殿</p><p>广大种子光明宝风能生云而降雨</p><p>雨止风卷云自收风能成熟世所有</p><p>安乐众多诸世间彼不学于波罗蜜</p><p>亦复不<a href=\"/remen/xuefo.html\" class=\"keylink\" target=\"_blank\">学佛</a>功德能现世间不思议</p><p>虽能如是人莫睹乃至飞禽走战声</p><p>女声童男童女声云雷震吼海潮声</p><p>众生各各悉闻知各各闻于自性声</p><p>以广大辩无碍知江河各出广大声</p><p>世间娱乐妙音声如来法海甚希有</p><p>能摄一切诸众海海得妙宝水无尽</p><p>江河竞澍复不增由如一切世间海</p><p>定慧解脱福无尽智智出生诸功德</p><p>得福功德亦不增娑誐罗龙能<a href=\"/remen/zizai.html\" class=\"keylink\" target=\"_blank\">自在</a></p><p>从下往诣化乐天广布慈云四大洲</p><p>无数种种而庄严化乐天中阎浮名</p><p>现云普遍众妙色或变红珠光晃耀</p><p>睹史多天金雪色焰摩天中吠琉璃</p><p>忉利天中琉璃藏四大王天水精色</p><p>金刚坚固海云色紧那罗宫香发越</p><p>龙王宫中莲花色坚守大力乌黑色</p><p>阿修罗宫山石色上妙金光阳焰色</p><p>异域他州种种严赡部洲中青碧色</p><p>云色各各随洲变化乐天中现金云</p><p>由如闪电日光色妙色等同清净月</p><p>睹史多天紫金色焰摩天中金雪同</p><p>忉利天中琉璃色四大王天水精色</p><p>金刚坚固海云色紧那罗宫香充满</p><p>龙王宫中莲花色坚守大力乌黑色</p><p>阿修罗宫铁山色上妙清净摩尼照</p><p>种种差别而庄严赡部洲中月摩尼</p><p>电光所至亦如云化乐天与梵王天</p><p>同现鼓声悉周遍睹史多天雅乐声</p><p>焰摩宫中天女声四大王天干达嚩</p><p>山相击声海潮声紧那罗笛俱拏声</p><p>龙宫迦陵频伽声坚守宫中龙女声</p><p>修罗宫中琴瑟声人声海声笙簧声</p><p>化乐天中天妙香雨花种种而庄严</p><p>妙摩尼月妙月中曼陀花鬘及涂香</p><p>睹史多天摩尼色种种妙宝众严饰</p><p>如月光明摩尼髻缤纷乱雨金色衣</p><p>种种幢幡及宝盖严持涂香妙华鬘</p><p>金色真珠红色衣焰摩天中恒时雨</p><p>忉利天中如意珠涂香栴檀及沉水</p><p>功姑摩蕊天妙鬘香水及雨众妙花</p><p>珍异饮食增长力得香美味貌熙怡</p><p>殊特妙宝不思议雨四天王及龙宫</p><p>雨于大海能坚牢如是无量无有尽</p><p>库藏无尽甚广大恒雨无边胜妙宝</p><p>妙衣庄严彼充满又雨粖香末利香</p><p>或作雅妙琴瑟声紧那罗女雨璎珞</p><p>龙宫恒雨红色珠坚守光明摩尼宝</p><p>破坏冤家弓敏捷修罗宫中雨剑戟</p><p>无价璎珞令彼安雨鬘末利瞻波迦</p><p>雨于清净俱阑拏更雨种种妙灯光</p><p>阎浮提人皆欢喜复能忻乐妙法雨</p><p>花树果树及香树天妙众物安世间</p><p>如是难思云庄严霹雳雷声雨庄严</p><p>如是龙变难思议彼恒住于大海水</p><p>龙现变化上难思若入法海功德中</p><p>无边变化非测量此义譬喻说少分</p><p>如是说彼调御师此勇猛智离譬喻</p><p>若此现住解脱门说此解脱为最上</p><p>广大微妙无上意得未曾有真实意</p><p>如是胜上甚深意是法难行希希有</p><p>世间所有行行人若闻最上解脱已</p><p>世间恭敬而称赞众生身道难得闻</p><p>如是此法能尊重若能作福获安乐</p><p>自他因力而恭敬彼于人间离疑惑</p><p>声闻乘中不生疑辟支佛乘亦复然</p><p>彼复不疑众多乘住彼大乘未为难</p><p>恭敬此经甚难得云何读诵而<a href=\"/remen/shouchi.html\" class=\"keylink\" target=\"_blank\">受持</a></p><p>若住此法云何行假使三千山及海</p><p>尽未来劫而顶戴如是勤苦未为难</p><p>恭敬此经甚为难三千微尘等众生</p><p>一一于前经劫住如是胜福未为难</p><p>信此经者甚为难假使十刹山及海</p><p>如此而能掌中持如是勤苦未为难</p><p>恭敬此经甚难得十刹微尘等众生</p><p>一一面前经劫住最胜<a href=\"/remen/fubao.html\" class=\"keylink\" target=\"_blank\">福报</a>未为难</p><p>信此经者甚难得十刹微尘等如来</p><p>一一经劫面前住若于此法读诵持</p><p>胜前功德阿庾多如来开此解脱门</p><p>若于十方一切刹悉能降伏魔王宫</p><p>导引无罪悉安隐若诸十方仁师子</p><p>彼从口中现一切舒手安于头顶上</p><p>无边功德普吉祥一切如来口中出</p><p>如来以手摩其顶解脱法门应善说</p><p>汝等应当广流布勿令此法而断绝</p><p><a href=\"/remen/shizun.html\" class=\"keylink\" target=\"_blank\">世尊</a>佛说此伽他说已默然而寂住</p><p>尔时三千<a href=\"/remen/daqianshijie.html\" class=\"keylink\" target=\"_blank\">大千世界</a>。一切诸天及诸人民海会圣众同作是言。此是如来第二会转此法轮。赞言善哉善说世尊希有希有。我等过去未曾闻。说如是<a href=\"/remen/zhengfa.html\" class=\"keylink\" target=\"_blank\">正法</a>。若有众生。闻此正法。甚为希有。即得不生贫穷下贱之家。心得平等。由如供养恭敬众多如来。是诸众生展转相教。如佛塔庙。彼诸众生。天上人间。魔王眷属。彼不能害。若诸人天在家<a href=\"/remen/chujia.html\" class=\"keylink\" target=\"_blank\">出家</a>。是诸国王及诸大臣长者宰官亦不能害</p><p>是时尊者须菩提。白佛言世尊。希有如来云何得此。如是宝光明经正法行于世间。此众经中宝。皆是如来威神力故。出现世间。复次是诸众生。得闻是法。亦是如来威神力故尔时世尊复开金口。告尊者阿难言。汝当受持。阿难。如是正法。勤心<a href=\"/remen/jingjin.html\" class=\"keylink\" target=\"_blank\">精进</a>受持读诵。是时尊者阿难。绕佛三匝而作是言。世尊。我当受持如是正法永不忘失。佛说此经已。一切圣众菩萨。普贤菩萨。妙吉祥童子。尊者<a href=\"/remen/sheli.html\" class=\"keylink\" target=\"_blank\">舍利</a>弗等。诸大声闻。天人阿修罗干达嚩等。闻佛所说。皆大欢喜<a href=\"/remen/dl.html\" class=\"keylink\" target=\"_blank\">顶礼</a>而去</p></div>"
}]