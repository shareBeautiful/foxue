[{
    "title": "佛说大乘戒经 第1497部",
    "author": "施护 译",
    "html": "<div class=\"B1_text\"><p>　　佛说大乘戒经</p><p>　　西天译经<a href=\"/remen/sanzang.html\" class=\"keylink\" target=\"_blank\">三藏</a>朝散大夫试鸿胪卿传法大师臣施护奉诏译</p><p>　　如是我闻。一时佛在舍卫国祇树给孤独园。尔时<a href=\"/remen/shizun.html\" class=\"keylink\" target=\"_blank\">世尊</a>告苾刍言。有破坏戒行<a href=\"/remen/shouming.html\" class=\"keylink\" target=\"_blank\">寿命</a>者。有断灭善根者。<a href=\"/remen/chujia.html\" class=\"keylink\" target=\"_blank\">出家</a>难值发<a href=\"/remen/jingjin.html\" class=\"keylink\" target=\"_blank\">精进</a>心坚固守护。若诸苾刍等。于<a href=\"/remen/fofa.html\" class=\"keylink\" target=\"_blank\">佛法</a>中求<a href=\"/remen/jietuo.html\" class=\"keylink\" target=\"_blank\">解脱</a>者。远离一切诸恶苦恼。如佛所说宁舍身命而趣<a href=\"/remen/wuchang.html\" class=\"keylink\" target=\"_blank\">无常</a>。不得纵心犯其<a href=\"/remen/jielv.html\" class=\"keylink\" target=\"_blank\">戒律</a>。若人舍命只坏一生。若复<a href=\"/remen/pojie.html\" class=\"keylink\" target=\"_blank\">破戒</a>令百万生沉沦恶道。若人持戒当得见佛。戒为最上<a href=\"/remen/zhuangyan.html\" class=\"keylink\" target=\"_blank\">庄严</a>。戒为最上妙香。戒为<a href=\"/remen/huanxi.html\" class=\"keylink\" target=\"_blank\">欢喜</a>胜因。戒体清净如清冷水能除热恼。戒法最大。<a href=\"/remen/shijian.html\" class=\"keylink\" target=\"_blank\">世间</a>咒法龙蛇之毒而不能侵。持戒得名闻。持戒获安乐。如是命终时。复得生天上。佛言。苾刍。若犯<a href=\"/remen/lvyi.html\" class=\"keylink\" target=\"_blank\">律仪</a>。譬如盲人不见众色。亦如无足不能行道。远离<a href=\"/remen/niepan.html\" class=\"keylink\" target=\"_blank\">涅槃</a>不到<a href=\"/remen/bian.html\" class=\"keylink\" target=\"_blank\">彼岸</a>。若持戒人成就一切法宝。譬如贤瓶<a href=\"/remen/yuanman.html\" class=\"keylink\" target=\"_blank\">圆满</a>坚固。能盛一切珍宝。如是破损珍宝散失。若破律仪。则舍一切善法。先曾犯戒。而后心欲求<a href=\"/remen/niepan.html\" class=\"keylink\" target=\"_blank\">涅盘</a>。如去眼耳对镜照面。何所堪能。佛言。苾刍。女人无信不可亲近。王恩虽胜不可恃怙。水沫无实不可撮摩。富贵无常不可久住。色相如花须臾变异。寿如熟菓不可久停。如急流渡船。如朽屋暂住。宁食毒药不得饮酒。宁入大火不得嗜欲。佛说是经已。时彼苾刍及诸菩萨。皆大欢喜信受奉行</p><p>　　佛说大乘戒经</p></div>"
}]