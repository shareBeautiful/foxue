[{
    "title": "佛说八种长养功德经 第1498部",
    "author": "法护 译",
    "html": "<div class=\"B1_text\"><p>　　佛说八种长养<a href=\"/remen/gongde.html\" class=\"keylink\" target=\"_blank\">功德</a>经</p><p>　　西天译经<a href=\"/remen/sanzang.html\" class=\"keylink\" target=\"_blank\">三藏</a>朝散大夫试鸿胪卿传梵大师赐紫<a href=\"/remen/shamen.html\" class=\"keylink\" target=\"_blank\">沙门</a>臣法护等奉诏译</p><p>　　归命一切佛。惟愿一切佛菩萨众摄受于我。即说伽陀颂曰</p><p>　　我今归命胜<a href=\"/remen/puti.html\" class=\"keylink\" target=\"_blank\">菩提</a>最上清净<a href=\"/remen/fofa.html\" class=\"keylink\" target=\"_blank\">佛法</a>众</p><p>　　我发广大<a href=\"/remen/putixin.html\" class=\"keylink\" target=\"_blank\">菩提心</a>自他利益皆成就</p><p>　　忏除一切不善业<a href=\"/remen/suixi.html\" class=\"keylink\" target=\"_blank\">随喜</a>无边众福蕴</p><p>　　先当不食一日中后修八众长养法</p><p>　　当知八种长养法者。所谓八戒。<a href=\"/remen/dizi.html\" class=\"keylink\" target=\"_blank\">弟子</a>应于阿阇梨前二三重复。说是伽陀已。次复当称己之名字。我名某甲。惟愿阿阇梨。摄受于我。我从今时发净<a href=\"/remen/xinxing1.html\" class=\"keylink\" target=\"_blank\">信心</a>。乃至坐菩提场成等正觉。誓归依佛二足胜尊。誓归依法离欲胜尊。誓归依僧调伏胜尊。如是<a href=\"/remen/sanbao.html\" class=\"keylink\" target=\"_blank\">三宝</a>是所归趣。我某甲净信优婆塞。惟愿阿阇梨。忆持护念我。从今日今时发起净心。乃至过是夜分汔。于明旦日初出时。于其中间奉持八戒。所谓一不<a href=\"/remen/shasheng.html\" class=\"keylink\" target=\"_blank\">杀生</a>。二不偷盗。三不非梵行。四不<a href=\"/remen/wangyu.html\" class=\"keylink\" target=\"_blank\">妄语</a>。五不饮酒。六不非时食。七不花鬘<a href=\"/remen/zhuangyan.html\" class=\"keylink\" target=\"_blank\">庄严</a>其身及歌舞戏等。八不坐卧高广大床我今舍离如是等事。誓愿不舍清净禁戒八种功德。二三重复作如是说。又言。我持戒行庄严其心令心喜悦。广修一切相应胜行。求成<a href=\"/remen/foguo.html\" class=\"keylink\" target=\"_blank\">佛果</a>究竟<a href=\"/remen/yuanman.html\" class=\"keylink\" target=\"_blank\">圆满</a>。又说伽陀曰</p><p>　　我发无二最上心为诸<a href=\"/remen/zhongsheng.html\" class=\"keylink\" target=\"_blank\">众生</a>不请友</p><p>　　胜菩提<a href=\"/remen/xingshan.html\" class=\"keylink\" target=\"_blank\">行善</a>所行<a href=\"/remen/chengfo.html\" class=\"keylink\" target=\"_blank\">成佛</a><a href=\"/remen/shijian.html\" class=\"keylink\" target=\"_blank\">世间</a>广利益</p><p>　　愿我乘是善业故此世不久成正觉</p><p>　　<a href=\"/remen/shuofa.html\" class=\"keylink\" target=\"_blank\">说法</a><a href=\"/remen/154932.html\" class=\"keylink\" target=\"_blank\">饶益</a>于世间解说众生三有苦</p><p>　　佛说八种长养功德经</p></div>"
}]