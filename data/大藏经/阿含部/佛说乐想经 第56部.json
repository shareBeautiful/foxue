[{
    "title": "佛说乐想经 第56部",
    "author": "竺法护 译",
    "html": "<div class=\"B1_text\"><p>佛说乐想经</p><p>西晋月支国<a href=\"/remen/sanzang.html\" class=\"keylink\" target=\"_blank\">三藏</a>竺法护译</p><p>闻如是。一时婆伽婆。在舍卫城祇树给孤独园。彼时<a href=\"/remen/shizun.html\" class=\"keylink\" target=\"_blank\">世尊</a>告诸<a href=\"/remen/biqiu.html\" class=\"keylink\" target=\"_blank\">比丘</a>。诸有<a href=\"/remen/shamen.html\" class=\"keylink\" target=\"_blank\">沙门</a><a href=\"/remen/poluomen.html\" class=\"keylink\" target=\"_blank\">婆罗门</a>。于地有地想。乐于地计于地为我。彼言地是我。我说彼未知水火风。天神梵天阿婆天阿鞞婆天。净有净想。乐于净计净为我。彼言净是我。我说未知<a href=\"/remen/xukong.html\" class=\"keylink\" target=\"_blank\">虚空</a>处识处无所有处无想处。或一或若干。或别见闻知识得观觉行。今世至后世。后世至今世。彼有此想乐。乐是计是我。彼尽计是我。我说彼未知。诸有沙门婆罗门计地为<a href=\"/remen/shentong.html\" class=\"keylink\" target=\"_blank\">神通</a>不乐于地。不乐于地不计地为我。彼不言地是我。我说彼已知水火风。天神梵天阿婆天阿鞞婆天。以净为神通。不乐净不乐净。不以净是我。我说彼已知虚空处识处无所有处无想处。或一或若干。或别闻闻见识知得观觉行。从今世至后世。从后世至今世。彼尽以神通示不乐亦不乐。亦不计我。亦不言是我。我说彼以知。复次我以地为神通。不乐地不乐地。不以地为我。我不计地。我以知水火风。神天梵天阿婆天阿鞞婆天。彼神通不以为净。不以为净不计净为我。我以知此虚空处识处无所有处无想。或一或若干。或别见闻识知得观觉行。从今世至后世。从后世至今世。尽已神通不乐不乐不计为我。我已知此。佛如是说。彼诸比丘闻世尊所说。<a href=\"/remen/huanxi.html\" class=\"keylink\" target=\"_blank\">欢喜</a>而乐所因跋渠尽</p><p>佛说乐想经</p></div>"
}]