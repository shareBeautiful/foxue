[{
    "title": "佛说相应可经 第111部",
    "author": "沙门法炬 译",
    "html": "<div class=\"B1_text\"><p>佛说相应可经</p><p>西晋<a href=\"/remen/shamen.html\" class=\"keylink\" target=\"_blank\">沙门</a>法炬译</p><p>佛在舍卫国请诸<a href=\"/remen/biqiu.html\" class=\"keylink\" target=\"_blank\">比丘</a>。比丘即到。佛告比丘。比丘应唯然从佛闻。佛便说。是不闻者不闻者俱相类相聚相应相可。多闻者多闻者俱相类相聚相应相可。贪淫者贪淫者俱相类相聚相应相可。不贪淫者不贪淫者俱相类相聚相应相可。嗔恚者嗔恚者俱相类相聚相应相可。不嗔恚者不嗔恚者俱相类相聚相应相可。愚痴者愚痴者俱相类相聚相应相可。慧者慧者俱相类相聚相应相可。<a href=\"/remen/bushi.html\" class=\"keylink\" target=\"_blank\">布施</a>者布施者俱相类相聚相应相可。悭贪者悭贪者俱相类相聚相应相可。少欲者少欲者俱相类相聚相应相可。多欲者多欲者俱相类相聚相应相可。不持戒者不持戒者俱相类相聚相应相可。持戒者持戒者俱相类相聚相应相可。难给者难给者俱相类相聚相应相可。易给者易给者俱相类相聚相应相可。不知足者不知足者俱相类相聚相应相可。知足者知足者俱相类相聚相应相可。不自守者不自守者俱相类相聚相应相可。自守者自守者俱相类相聚相应相可。佛说。比丘。如是慧人当分别是<a href=\"/remen/yinyuan1.html\" class=\"keylink\" target=\"_blank\">因缘</a>。可<a href=\"/remen/xingzhe.html\" class=\"keylink\" target=\"_blank\">行者</a>行之。不可行者莫行。佛说如是。比丘受行着意</p><p>佛说相应相可经</p></div>"
}]