[{
    "title": "安乐集 第1958部",
    "author": "道绰大师",
    "html": "<div class=\"B1_text\"><p>第一卷第二卷</p><p>安乐集 卷上</p><p>释道绰撰</p><p>此安乐集。一部之内。总有十二大门。皆引经论证明。劝信求往</p><p>今先就第一大门内。文义虽众略作九门料简。然后造文。第一明教兴所由。约时被机劝归<a href=\"/remen/jingtu.html\" class=\"keylink\" target=\"_blank\">净土</a>。第二据诸部大乘。显说听方轨。第三据大乘圣教。明诸<a href=\"/remen/zhongsheng.html\" class=\"keylink\" target=\"_blank\">众生</a><a href=\"/remen/faxin.html\" class=\"keylink\" target=\"_blank\">发心</a>久近供佛多少。欲使时会听众力励发心。第四辨诸经宗旨不同。第五明诸经得名各异。如<a href=\"/remen/niepan.html\" class=\"keylink\" target=\"_blank\">涅槃</a><a href=\"/remen/banruo.html\" class=\"keylink\" target=\"_blank\">般若</a>经等。就法为名。自有就喻。或有就事。亦有就时就处。此例非一。今此观经就人法为名。佛是人名。说观无量寿是法名也。第六料简说人差别。诸经起说不过五种。一者佛自说。二者圣<a href=\"/remen/dizi.html\" class=\"keylink\" target=\"_blank\">弟子</a>说。三者诸天说。四者神仙说。五者变化说。此观经者五种说中<a href=\"/remen/shizun.html\" class=\"keylink\" target=\"_blank\">世尊</a>自说。第七略明真应二身。并辨真应二土。第八显弥陀净国位该上下凡圣通往。第九明弥陀净国<a href=\"/remen/sanjie.html\" class=\"keylink\" target=\"_blank\">三界</a>摄与不摄也</p><p>第一大门中。明教兴所由。约时被机劝归净土者。若教赴时机。易修易悟。若机教时乖。难修难入。是故<a href=\"/remen/zhengfa.html\" class=\"keylink\" target=\"_blank\">正法</a>念经云。<a href=\"/remen/xingzhe.html\" class=\"keylink\" target=\"_blank\">行者</a>一心求道时。常当观察时方便。若不得时无方便。是名为失。不名利。何者。如攒湿木以求火。火不可得。非时故。若折干薪以觅水。水不可得。无智故。是故大集月藏经云。佛灭度后第一五百年。我诸弟子学慧得坚固。第二五百年。学定得坚固。第三五百年。学多闻读诵得坚固。第四五百年。造立塔寺。修福<a href=\"/remen/chanhui.html\" class=\"keylink\" target=\"_blank\">忏悔</a>得坚固。第五五百年。白法隐滞多有诤讼。微有善法得坚固。又彼经云。诸佛出世。有四种法度众生。何等为四。一者口说十二部经。即是法施度众生。二者诸佛如来有无量光明相好。一切众生但能系心观察。无不获益。是即身业度众生。三者有无量德用<a href=\"/remen/shentong.html\" class=\"keylink\" target=\"_blank\">神通</a>道力。种种变化。即是神通力度众生。四者诸佛如来有无量名号。若总若别。其有众生系心称念。莫不除障获益皆生佛前。即是名号度众生。计今时众生。即当佛去世后第四五百年。正是忏悔修福应称佛名号时者。若一念称阿弥陀佛。即能除却八十亿劫<a href=\"/remen/shengsi.html\" class=\"keylink\" target=\"_blank\">生死</a>之罪。一念既尔。况修常念。即是恒忏悔人也。又若去圣近。即前者<a href=\"/foxue/changshi/153408.html\" class=\"keylink\" target=\"_blank\">修定</a><a href=\"/remen/xiuhui.html\" class=\"keylink\" target=\"_blank\">修慧</a>是其正学。后者是兼。如去圣已远。则后者称名是正。前者是兼。何意然者。寔由众生去圣遥远。机解浮浅暗钝故也。是以韦提大士自为。及哀愍末世五浊众生<a href=\"/remen/lunhui.html\" class=\"keylink\" target=\"_blank\">轮回</a>多劫徒受痛烧故。能假遇苦缘咨开。出路豁然。大圣加慈劝归极乐。若欲于斯进趣。胜果难阶。唯有净土一门。可以情悕趣入。若欲披寻众典。劝处弥多。遂以采集<a href=\"/remen/zhenyan.html\" class=\"keylink\" target=\"_blank\">真言</a>助修往益。何者。欲使前生者导后。后去者昉前。连续无穷愿不休止。为尽无边生死海故</p><p>第二据诸部大乘明说听方轨者。于中有六。第一大集经云。于<a href=\"/remen/shuofa.html\" class=\"keylink\" target=\"_blank\">说法</a>者作医王想作拔苦想。所说之法作<a href=\"/remen/ganlu.html\" class=\"keylink\" target=\"_blank\">甘露</a>想作醍醐想。其听法者作增长胜解想作愈病想。若能如是。说者听者皆堪绍隆<a href=\"/remen/fofa.html\" class=\"keylink\" target=\"_blank\">佛法</a>常生佛前。第二大智度论云。听者端视如渴饮。一心入于语议中。闻法踊跃心悲喜。如是之人应为说。第三彼论又云。有二种人。得福无量无边。何等为二。一者乐说法人。二者乐听法人。是故阿难白佛言。<a href=\"/remen/sheli.html\" class=\"keylink\" target=\"_blank\">舍利</a>弗目连。何以所得<a href=\"/remen/zhihui.html\" class=\"keylink\" target=\"_blank\">智慧</a>神通。于圣弟子中最为殊胜。佛告阿难。此之二人于因中时。为法<a href=\"/remen/yinyuan1.html\" class=\"keylink\" target=\"_blank\">因缘</a>千里不难。是故今日最为殊胜。第四无量寿大经云。若人无善本。不得闻此经。清净有戒者乃获闻正法。第五云。曾更见世尊。则能信此事。奉事亿如来。乐闻如是教。第六无量清净觉经云。善男子善女人。闻说<a href=\"/remen/jingtufamen.html\" class=\"keylink\" target=\"_blank\">净土法门</a>。心生悲喜。身毛为竖如拔出者。当知此人过去<a href=\"/remen/suming.html\" class=\"keylink\" target=\"_blank\">宿命</a>已作佛道也。若复有人。闻开净土法门。都不生信者。当知此人始从三恶道来。殃咎未尽。为此无信向耳。我说此人未可得<a href=\"/remen/jietuo.html\" class=\"keylink\" target=\"_blank\">解脱</a>也。是故无量寿大经云。憍慢弊<a href=\"/remen/xiedai.html\" class=\"keylink\" target=\"_blank\">懈怠</a>难以信此法</p><p>第三据大乘圣教明众生发心久近供佛多少者。如<a href=\"/fojing/niepanjing/\" class=\"keylink\" target=\"_blank\">涅槃经</a>云。佛告<a href=\"/remen/jiaye.html\" class=\"keylink\" target=\"_blank\">迦叶</a>菩萨。若有众生。于熙连半恒河沙等诸佛所。发<a href=\"/remen/putixin.html\" class=\"keylink\" target=\"_blank\">菩提心</a>。然后乃能于恶世中。闻是大乘经典。不生诽谤。若有于一恒河沙等佛所。发<a href=\"/remen/puti.html\" class=\"keylink\" target=\"_blank\">菩提</a>心。然后乃能于恶世中。闻经不起诽谤。深生爱乐。若有于二恒河沙等佛所。发菩提心。然后乃能于恶世中。不谤是法。正解信乐<a href=\"/remen/shouchi.html\" class=\"keylink\" target=\"_blank\">受持</a>读诵。若有于三恒河沙等佛所。发菩提心。然后乃能于恶世中。不谤是法。书写经卷。虽为人说。未解深义。何以故须如此教量者。为彰今日座下闻经者。曾已发心<a href=\"/remen/gongyang.html\" class=\"keylink\" target=\"_blank\">供养</a>多佛也。又显大乘经之威力不可思议。是故经云。若有众生。闻是经典。亿百千劫不堕恶道。何以故。是妙经典所流布处。当知其地即是金刚。是中诸人亦如金刚。故知闻经生信者。皆获不可思议利益也</p><p>第四次辨诸经宗旨不同者。若依涅槃经。<a href=\"/remen/foxing.html\" class=\"keylink\" target=\"_blank\">佛性</a>为宗。若依维摩经。不可思议解脱为宗。若依般若经。空慧为宗。若依大集经。陀罗尼为宗。今此观经以观佛<a href=\"/remen/sanmei.html\" class=\"keylink\" target=\"_blank\">三昧</a>为宗。若论所观。不过依正二报。如下依诸观所辨。若依观佛三昧经云。佛告父王。诸佛出世有三种益。一者口说十二部经。法施利益。能除众生无明暗障。开智慧眼。生诸佛前早得无上菩提。二者诸佛如来有身相光明无量妙好。若有众生称念观察。若总相若别相。无问<a href=\"/remen/foshen.html\" class=\"keylink\" target=\"_blank\">佛身</a>现在过去。皆能除灭众生四重五逆。永背三途。随意所乐。常生净土。乃至<a href=\"/remen/chengfo.html\" class=\"keylink\" target=\"_blank\">成佛</a>。三者令劝父王行<a href=\"/remen/nianfo.html\" class=\"keylink\" target=\"_blank\">念佛</a>三昧。父王白佛。佛地果德真如实相第一义空。何因不遣弟子行之。佛告父王。诸<a href=\"/remen/foguo.html\" class=\"keylink\" target=\"_blank\">佛果</a>德有无量深妙境界神通解脱。非是凡夫所行境界。故劝父王行念佛三昧。父王白佛。念佛之功其状云何。佛告父王。如伊兰林方四十由旬。有一科牛头栴檀。虽有根牙。犹未出土。其伊兰林唯臭无香。若有啖其花菓。发狂而死。后时栴檀根牙渐渐生长。才欲成树。香气昌盛遂能改变此林。普皆香美。众生见者皆生希有心。佛告父王。一切众生在生死中念佛之心亦复如是。但能系念不止。定生佛前。一得<a href=\"/remen/wangsheng.html\" class=\"keylink\" target=\"_blank\">往生</a>。即能改变一切诸恶。成大慈悲。如彼香树改伊兰林。所言伊兰林者。喻众生身内三毒三障无边重罪。言栴檀者。喻众生念佛之心。才欲成树者。谓一切众生但能积念不断。业道成办也。问曰。计一切众生念佛之功亦应一切可知。何因一念之力能断一切诸障。如一香树改四十由旬伊兰林。悉使香美也。答曰。依诸部大乘显念佛三昧功能不可思议也。何者。如<a href=\"/fojing/huayanjing/yuanwen.html\" class=\"keylink\" target=\"_blank\">华严经</a>云。譬如有人用师子筋以为琴弦。音声一奏。一切余弦悉皆断坏。若人菩提心中行念佛三昧者。一切<a href=\"/remen/fannao.html\" class=\"keylink\" target=\"_blank\">烦恼</a>一切诸障悉皆断灭。亦如有人构取牛羊驴马一切诸乳置一器中。若持师子乳一渧投之。直过无难。一切诸乳悉皆破坏变为清水。若人但能菩提心中行念佛三昧者。一切恶魔诸障直过无难。又彼经云。譬如有人持翳身药处处游行。一切余人不见是人。若能菩提心中行念佛三昧者。一切恶神一切诸障不见是人。随所诣处无能遮障也。何故能尔。此念佛三昧即是一切三昧中王故也</p><p>第七略明三身三土义。问曰。今现在阿弥陀佛是何身。极乐之国是何土。答曰。现在弥陀是报佛。极乐宝<a href=\"/remen/zhuangyan.html\" class=\"keylink\" target=\"_blank\">庄严</a>国是报土。然古旧相传皆云。阿弥陀佛是<a href=\"/remen/huashen.html\" class=\"keylink\" target=\"_blank\">化身</a>。土亦是化土。此为大失也。若尔者。秽土亦化身所居。净土亦化身所居者。未审如来报身更依何土也。今依大乘同性经辨定报化净秽者。经云。净土中成佛者悉是报身。秽土中成佛者悉是化身。彼经云。阿弥陀如来。莲华开敷星王如来。龙主王如来。宝德如来等诸如来。清净佛刹。现得道者。当得道者。如是一切皆是报身佛也。何者如来化身。由如今日踊步健如来。魔恐怖如来。如是等一切如来。秽浊世中。如现成佛者。当成佛者。从兜率下。乃至住持一切正法一切像法一切末法。如是化事皆是化身佛也。何者如来法身。如来真法身者。无色无形无现无著。不可见。无言说。无住处。无生无灭。是名真法身义也。问曰。如来报身<a href=\"/remen/changzhu.html\" class=\"keylink\" target=\"_blank\">常住</a>。云何观音授记经云。阿弥陀佛入涅槃后。<a href=\"/remen/gsyps.html\" class=\"keylink\" target=\"_blank\">观世音菩萨</a>次补佛处也。答曰。此是报身。示现隐没相。非灭度也。彼经云。阿弥陀佛入涅槃后。复有深厚善根众生。还见如故。即其证也。又宝性论云。报身有五种相。说法及可见。诸业不休息及休息隐没。示现不实体。即其证也。问曰。释迦如来报身报土在何方也。答曰。涅槃经云。西方去此四十二恒河沙佛土有世界。名曰无胜。彼土所有庄严亦如西方<a href=\"/remen/jileshijie.html\" class=\"keylink\" target=\"_blank\">极乐世界</a>。等无有异。我于彼土出现于世。为化众生故来在此娑婆国土。但非我出此土。一切如来亦复如是。即其证也。问曰。鼓音经云。阿弥陀佛有父母。明知非是报佛报土也。答曰。子但闻名。不究寻经旨。致此疑可谓错之毫毛。失之千里。然阿弥陀佛亦具三身。极乐出现者。即是报身。今言有父母者。是秽土中示现化身父母也。亦如释迦如来。净土中成其报佛。应来此方示有父母。成其化佛。阿弥陀佛亦复如是又如鼓音声经云。尔时阿弥陀佛与声闻众俱。国号清泰。圣王所住。其城纵广十千由旬。阿弥陀佛父是转轮圣王。王名月上。母名殊胜妙颜。魔王名无胜。<a href=\"/remen/fozi.html\" class=\"keylink\" target=\"_blank\">佛子</a>名月明。提婆达多名寂意。给侍弟子名无垢称。又上来所引并是化身之相。若是净土。岂有轮王及城女人等也。此即文义暼弧:未?直稹=圆簧蒲熬俊V率姑悦??匆病N试弧H舯ㄉ碛幸?恍菹⑾嗾摺R嗫删煌劣谐苫凳隆4鹪弧H缢鼓颜摺W怨沤?褚逡嗄淹āK淙唤窀乙???ぁR逡嗫芍?F┤绶鹕沓W V谏??心鶚劇&gt;煌烈喽?L宸浅苫怠K嬷谏???谐捎谢怠H缁?暇?啤S扇缂?际χ种治蘖可?K嬷谏?男小换嘤锌饔?R熘什怀晒省K言?蜈ひ弧N拗什怀晒省T灯鹪蛲蛐巍9手?艟莘ㄐ跃煌痢T虿宦矍遄恰H艟荼ɑ?蟊?T蚍俏蘧换嘁病S址好鞣鹜痢6曰?胁煌?S衅淙?植畋稹R徽叽诱娲贡āC??ㄍ痢S倘缛展庹账奶煜隆7ㄉ砣缛铡1ɑ?绻狻6?呶薅?鲇小C????&lt;慈缢姆致稍啤6Ч馊缋椿?崞懦怯氚翁岢恰O嘟?参?谆橥?础:笫焙鋈换?鹕杖础A钪钪谏?么宋蕹!D?簧?峁橄蚍鸬酪病J枪示?啤;蛳纸倩鹕铡L斓亟远慈弧V谏?谐O搿U樟钪?蕹!;蛭?闷斗ΑO至⑽蘧〔亍K嬖倒憧?肌A罘⑵刑嵝摹H?咭?嘞跃弧H缥???7鹨宰阒赴吹亍H??餐聊?谎暇弧=翊宋蘖渴俟?词谴诱娲贡ü?病:我缘弥?R拦垡羰诩蔷?啤N蠢垂垡舫煞稹L姘⒚滞臃鸫Α9手?潜ㄒ</p></div>"
}]