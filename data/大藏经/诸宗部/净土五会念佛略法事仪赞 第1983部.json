[{
    "title": "净土五会念佛略法事仪赞 第1983部",
    "author": "法照大师",
    "html": "<div class=\"B1_text\"><p>第一卷第二卷</p><p>﻿<a href=\"/remen/jingtu.html\" class=\"keylink\" target=\"_blank\">净土</a>五会<a href=\"/remen/nianfo.html\" class=\"keylink\" target=\"_blank\">念佛</a>略<a href=\"/remen/fashi.html\" class=\"keylink\" target=\"_blank\">法事</a>仪赞 卷上</p><p>(并序)</p><p>南岳<a href=\"/remen/shamen.html\" class=\"keylink\" target=\"_blank\">沙门</a>法照于上</p><p>都章敬寺净土院述</p><p>夫如来设教广略。随根终归乎实相。得真无生者。孰能与于此哉。然念佛<a href=\"/remen/sanmei.html\" class=\"keylink\" target=\"_blank\">三昧</a>是真无上深妙禅门矣。以弥陀法王四十八愿名号。为佛事。愿力度<a href=\"/remen/zhongsheng.html\" class=\"keylink\" target=\"_blank\">众生</a>。所以五会声流于常宫。净教普沾于沙界。故<a href=\"/fojing/huayanjing/yuanwen.html\" class=\"keylink\" target=\"_blank\">华严经</a>云。三贤乃至一切诸佛无上<a href=\"/remen/puti.html\" class=\"keylink\" target=\"_blank\">菩提</a>。皆不离念佛念法念僧而生。故法华维摩等经。有以音声语言而作佛事。又声名句文为诸教体。岂同今之学者紫金之容。都拨为有相。髻珠之教悬指为文字。语无色则舍于真色。论无声乃厌于梵声。生号无为。行称失道。即颠坠邪山良可悲矣。今则不然。且金刚<a href=\"/remen/banruo.html\" class=\"keylink\" target=\"_blank\">般若</a>云。<a href=\"/remen/liudu.html\" class=\"keylink\" target=\"_blank\">六度</a>万行一切善法无非佛因。此是释迦三世诸佛诚谛<a href=\"/remen/zhenyan.html\" class=\"keylink\" target=\"_blank\">真言</a>。足以为信敬。可依行。今依大<a href=\"/fojing/wuliangshoujing/40729.html\" class=\"keylink\" target=\"_blank\">无量寿经</a>。五会念佛。若广作法事。具在五会法事仪三卷。启赞弥陀观经广说由序。问答释疑并在彼文。亦须具写寻读流传后世。若略作法事。即依此文。凡作法事人。若道若俗。多即六七人少即三五人。拣取好声解者。总须威仪齐整端坐合掌专心观佛。齐声齐和切。不得笑左右顾视。起真实悲济之心。勿为名利。众诠一人为座主。稽请<a href=\"/remen/zhuangyan.html\" class=\"keylink\" target=\"_blank\">庄严</a>经赞法事。须知次第。一人副座。知香火打磬同声唱赞。专知捡挍。先须焚香声磬召请圣众。当座人念佛一声白众云。敬白道场众等。总须发至诚心端坐合掌。观想阿弥陀佛一切贤圣如对目前。若能如是用心即贤圣降临。龙天护念。听闻经赞法事。令众等即于言下。灭无量罪获无量福。心开意解速证甚深念佛三昧。得无生忍获大总持。具<a href=\"/remen/liuboluomi.html\" class=\"keylink\" target=\"_blank\">六波罗蜜</a><a href=\"/remen/shentong.html\" class=\"keylink\" target=\"_blank\">神通</a><a href=\"/remen/zizai.html\" class=\"keylink\" target=\"_blank\">自在</a>。言讫即打磬。一下作梵了。念阿弥陀佛观音势至地藏菩萨。各三五十声。然后至心稽请。次庄严了依前念佛。即须观其道场徒众多少。或昼或夜或广或略。有道场请主。为何善事。切须知。时别为庄严。广与念诵。坐道场时。或有两坐三坐乃至多坐。其弥陀观经。一坐一启。散华乐及诸赞文总须暗诵。周而复始。经赞必须精熟不得临时把本。唯五会妙音一坐独作不得声。若准一坐。启经法事即广略看时。其诸依次诵之。散华乐为首。其散华乐一坐一。诸宝鸟相好。维摩五会。大小般若。般舟<a href=\"/remen/niepan.html\" class=\"keylink\" target=\"_blank\">涅槃</a>等赞。一坐两句为声打磬。净土乐六根赞。西方乐。<a href=\"/remen/chujia.html\" class=\"keylink\" target=\"_blank\">出家</a>乐礼赞等。并四句为准。道场乐一句而已。从弥陀观维经已后诸赞。皆须第三会念佛和之。诵诸赞了欲散。即诵道场乐。音即高声。须第三会念阿弥陀佛三百余声。最后唱西方礼赞天台智者<a href=\"/remen/huixiang.html\" class=\"keylink\" target=\"_blank\">回向</a>发愿文。取散。智者必须深厌<a href=\"/remen/shengsi.html\" class=\"keylink\" target=\"_blank\">生死</a>。<a href=\"/remen/zhengnian.html\" class=\"keylink\" target=\"_blank\">正念</a>思惟念佛三昧。普为法界<a href=\"/remen/liudao.html\" class=\"keylink\" target=\"_blank\">六道</a>怨亲。愿同生极乐速成无上菩提。专心学取五会真声。传于未来广度群品。若不师学滥授与人。转误后学失其宗旨。即却招其咎无利<a href=\"/remen/futian.html\" class=\"keylink\" target=\"_blank\">福田</a>。普劝现在及以未来道俗。广作五会真声。念佛三昧理事双修。相<a href=\"/remen/wuxiang.html\" class=\"keylink\" target=\"_blank\">无相</a>念。即与中道实相正观相应</p><p>问曰。五会念佛有何利益。复何所表。答曰。即于此生。为能离五浊<a href=\"/remen/fannao.html\" class=\"keylink\" target=\"_blank\">烦恼</a>。除五苦断五盖。截五趣净五眼。具五根成五力。得菩提具五<a href=\"/remen/jietuo.html\" class=\"keylink\" target=\"_blank\">解脱</a>。速能成就五分法身。五会念佛功力如斯。最胜无比。尽此一形。顿舍最后凡夫之身。生极乐国入菩萨圣位。得不退转疾至菩提。实为佛任此事终不虚也</p><p>云何梵</p><p>云何得长寿金刚不坏身</p><p>复以何<a href=\"/remen/yinyuan1.html\" class=\"keylink\" target=\"_blank\">因缘</a>得大坚固力</p><p>云何于此经究竟到<a href=\"/remen/bian.html\" class=\"keylink\" target=\"_blank\">彼岸</a></p><p>愿佛开微密广为众生说</p><p>赞请文(依各一请一别礼)</p><p>南无一心奉请本师释迦牟尼佛</p><p>南无一心奉请十方三世诸佛</p><p>南无一心奉请阿弥陀佛</p><p>南无一心奉请<a href=\"/remen/gsyps.html\" class=\"keylink\" target=\"_blank\">观世音菩萨</a></p><p>南无一心奉请大势至菩萨</p><p>南无一心奉请十方诸大菩萨摩诃萨</p><p>南无一心奉请十方声闻缘觉一切贤圣僧</p><p>庄严文</p><p>粤大哉。至理真法一如。化物利人弘誓各别。故我释迦应生于浊世。阿弥陀出现于净土。方净秽两殊。利益齐一。若易修易证。真唯净土教门。然彼西方殊妙难比。其国土也。严以百宝莲敷九品以收人。其名号也。能荡千殃音开五会而摄物。故使称其名者。则十方诸佛常护其人。愿生其国者。则异华五云争捧其座。是知。弥陀悲愿不可思议。实谓。启<a href=\"/remen/sanjie.html\" class=\"keylink\" target=\"_blank\">三界</a>之横门。截四生之直路。故得恒沙诸佛舒舌证明。劝念弥陀令生佛国。若不以斯净教所在佛宣。则何以能令未闻者闻未见者见。今之念佛意在兹焉。惟愿释梵护世卫国卫人。八部天龙调风调雨。伏愿皇帝轮宝飞来。韬戈偃钾。舜泽遐沾于万国。尧风远备于八荒。太子声飞洊雷。诸王志坚盘石。公主银楼耀彩。卿相永镇台衡无戎。节越长光。尧天永佐郎官侍御。云飞省阁星映天台。大将高斑。荣耀日新。台逾百胜长官。马分驼色衣含绣文。亟薄慰等佐理分忧。清声远振。禅和尚定水澄净。禅河厕清慈风莫收。慧日长挂。法和尚道山弥峻。慧海逾深久。住人天。常为舟楫。律和尚戒珠常净。无惭照乘之理。定沼恒清。岂谢沧浪之绿。当寺三纲。照彰梵字。宿睦乘门徒众。禀其清风。寺舍和于水乳。诸阇梨等三学圆明。慧灯长映。愿弘斯教同往净土。尼众等戒月常明。凝神入定。恒春道树。永秀觉华。诸公等福霈山岳。寿齐椿鹤。夫人娘子玉质长春。千秋不易。清信士女等恒沙业。累闻佛名。以冰消。无量福田。随念佛而增长。观业成就三昧现前。若坐若行常见诸佛。然愿佛日高悬。法轮大阐。幽涂息苦。錍丘心宁。希望者何愿不从。所念者应时咸遂。有情有识同超有漏之因。此界他方咸愿。同生安乐。阿弥陀佛福海无边。大众虔诚。普为念阿弥陀佛</p><p>散华乐文(依大般若经散华品)</p><p>散华乐散华乐 奉请释迦如来入道场 散华乐 散华乐散华乐 奉请十方如来入道场 散华乐 散华乐散华乐 奉请弥陀如来入道场 散华乐 散华乐散华乐 奉请观音势至诸大菩萨 入道场 散华乐 道场庄严极清净 散华乐 天上人间无比量 散华乐</p><p>五会念佛(梁汉沙门法照。大历元年夏四月中起。自南岳弥陀台般舟道场。依无量寿经作)</p><p>问曰。五会念佛出在何文。答曰。大无量寿经云。或有宝树。车渠为本。紫金为茎。白银为枝。琉璃为条。水精为叶。珊瑚为华。玛瑙为实。行行相值。茎茎相望。枝枝相准。叶叶相向。华华相顺。实实相当。荣色光耀不可胜视。清风时发出五会音声。微妙宫商自然相和。皆悉念佛念法念僧。其闻音者得深法忍。住不退转至<a href=\"/remen/chengfo.html\" class=\"keylink\" target=\"_blank\">成佛</a>道</p><p>又释五会念佛。五者会是数。会者集会。彼五种音声。从缓至急。唯念<a href=\"/remen/fofa.html\" class=\"keylink\" target=\"_blank\">佛法</a>僧。更无杂念。念则无念。佛不二门也。声则<a href=\"/remen/wuchang.html\" class=\"keylink\" target=\"_blank\">无常</a>。第一义也。故终日念佛。恒顺于真性。终日愿生。常使于妙理。<a href=\"/remen/faxin.html\" class=\"keylink\" target=\"_blank\">发心</a>有如此者。必降天魔击法鼓。六种震动四花繁雨。金刚宝座正觉可期也。故观经曰。若念佛者。当知。此人中分陀利花。名为希有。观世音大势至。为其胜友。当坐道场生诸佛家。是以如来常于三昧海中。举网绵乎。谓父王曰。王今<a href=\"/remen/zuochan.html\" class=\"keylink\" target=\"_blank\">坐禅</a>。但当念佛。岂同离念求乎无念。离生求于无生。离相好求乎法身。离文字求乎解脱。夫如是者则住于断灭见。谤佛毁经。成柜法业。坠无间矣</p><p>凡在<a href=\"/remen/xiudao.html\" class=\"keylink\" target=\"_blank\">修道</a>可不慎毁。可不敬欺。又观佛三昧海经云。此观佛三昧。是<a href=\"/remen/pojie.html\" class=\"keylink\" target=\"_blank\">破戒</a>者护。失道者依。烦恼贼中大勇猛将。首楞严王百千三昧所出生处。亦名诸三昧母。亦名诸三昧王。亦名诸佛共所印可定。亦名如来禅。非二乘外道等禅。信可知矣。此五会念佛声。势点大尽。长者即是缓念。点小渐短者。即是渐急念。须会此意</p><p>第一会平声缓念 南无阿弥陀佛</p><p>第二会平上声缓念 南无阿弥陀佛</p><p>第三会非缓非急念 南无阿弥陀佛</p><p>第四会渐急念 南无阿弥陀佛</p><p>第五会四字转急念 阿弥陀佛</p><p>五会念佛竟即诵宝鸟诸杂赞</p><p>宝鸟赞(依<a href=\"/fojing/emituojing/41135.html\" class=\"keylink\" target=\"_blank\">阿弥陀经</a>)</p><p>极乐庄严间杂宝(弥陀佛)实是希奇闻未闻(弥陀佛弥陀佛)</p><p>宝鸟临空赞佛会(弥陀佛)哀婉雅亮发人心(弥陀佛弥陀佛)</p><p>昼夜连声无有息(弥陀佛)文文句句理相同(弥陀佛弥陀佛)</p><p>或说五根七觉分(弥陀佛)或说八圣慈悲门(弥陀佛弥陀佛)</p><p>或说他方离恶道(弥陀佛)或说<a href=\"/remen/diyu.html\" class=\"keylink\" target=\"_blank\">地狱</a>封人天(弥陀佛弥陀佛)</p><p>或说散善波罗蜜(弥陀佛)或说定慧入深禅(弥陀佛弥陀佛)</p><p>或说长时修苦行(弥陀佛)或说无上菩提因(弥陀佛弥陀佛)</p><p>菩萨声闻闻此法(弥陀佛)处处分身转法轮(弥陀佛弥陀佛)</p><p>愿此法轮相续转(弥陀佛)道场众等益长年(弥陀佛弥陀佛)</p><p>众等回心生净土(弥陀佛)手执香花往西方(弥陀佛弥陀佛)</p><p>维摩赞(依维摩经)</p><p>佛国清净从心现(难思议)种种庄严心裹生(难思议维摩诘)</p><p>足指按地三千界(难思议)<a href=\"/remen/xukong.html\" class=\"keylink\" target=\"_blank\">虚空</a>性海坐花台(难思议维摩诘)</p><p>毗耶离城方丈室(难思议)有一<a href=\"/wenda/jushi/\" class=\"keylink\" target=\"_blank\">居士</a>号维摩(难思议维摩诘)</p><p>托病现身而有疾(难思议)国主王子悉来遇(难思议维摩诘)</p><p>无量声闻菩萨众(难思议)欲遣问病不堪任(难思议维摩诘)</p><p>唯有文殊入征问(难思议)居士所疾是何因(难思议维摩诘)</p><p>答曰病从痴爱起(难思议)我病非有亦非无(难思议维摩诘)</p><p>广说身是无常法(难思议)阴界诸入合成身(难思议维摩诘)</p><p>菩萨毛端容大海(难思议)芥子之内纳须弥(难思议维摩诘)</p><p>手掷世界他方外(难思议)室中天女悟无生(难思议维摩诘)</p><p>相好赞(依相好经)</p><p><a href=\"/remen/shizun.html\" class=\"keylink\" target=\"_blank\">世尊</a>往昔尘沙劫(弥陀佛)苦行勤修相好身(弥陀佛弥陀佛)</p><p>今已得成无见顶(弥陀佛)复生绀发旋螺文(弥陀佛弥陀佛)</p><p>眉间毫相颇梨色(弥陀佛)右旋宛转琉璃筒(弥陀佛弥陀佛)</p><p>齿如珂佩皆齐密(弥陀佛)舌相长舒覆面门(弥陀佛弥陀佛)</p><p><a href=\"/remen/foxin.html\" class=\"keylink\" target=\"_blank\">佛心</a>红莲金色坐(弥陀佛)清净皎洁日光分(弥陀佛弥陀佛)</p><p>五会赞(依无量寿经)</p><p>释法照</p><p>第一会时平声入(弥陀佛)第二极妙演清音(弥陀佛弥陀佛)</p><p>第三盘旋如奏乐(弥陀佛)第四要期用力吟(弥陀佛弥陀佛)</p><p>第五高声唯速念(弥陀佛)闻此五会悟无生(弥陀佛弥陀佛)</p><p>一到西方受快乐(弥陀佛)永不<a href=\"/remen/lunhui.html\" class=\"keylink\" target=\"_blank\">轮回</a>入苦坑(弥陀佛弥陀佛)</p><p>发心念佛事须坚(弥陀佛)<a href=\"/remen/linzhong.html\" class=\"keylink\" target=\"_blank\">临终</a>决定上金船(弥陀佛弥陀佛)</p><p>回愿众生皆得往(弥陀佛)直向西方坐宝莲(弥陀佛弥陀佛)</p><p>西方世界实为精(弥陀佛)彼土众生不可轻(弥陀佛弥陀佛)</p><p>衣殉只ü┭?</p></div>"
}]