[{
    "title": "净心诫观法 第1893部",
    "author": "元照法师",
    "html": "<div class=\"B1_text\"><p>第一卷第二卷</p><p>净心诫观法 卷上</p><p>净心诫观法序</p><p>余杭郡<a href=\"/remen/shamen.html\" class=\"keylink\" target=\"_blank\">沙门</a>释元照述</p><p>太近至易无如自心。入死出生了不知觉。其体明莹其量包容。故使一迷遽生诸法。其犹宝鉴因明而像生。又若长川缘澄而波动。谓心异物为物转心。吸揽尘缘积成劳结。沦历诸有沉屈己灵。余趣无知。人伦鲜学。纵令听习多堕邪痴。奔逐名闻封着知解。至有江南江北走觅<a href=\"/remen/puti.html\" class=\"keylink\" target=\"_blank\">菩提</a>。曲见邪心未尝正直。野猿腾跃家犬迟回。劳我圣师提耳垂诲。曲留妙药的指病根。囊括两乘津通万行。托彼亲度用表弘慈。嘱使窃窥特彰秘胜。深诃讲论苦勉修治。然古德传通双弘教观。诸部则以教开解。斯文乃以观示修。既非无目而游。岂是数他之宝。须信。从真起妄举体现前。达妄即真不从他得。净心之要。览者宜知</p><p>净心诫观法</p><p>终南山沙门释道宣撰</p><p>敬礼<a href=\"/remen/sanbao.html\" class=\"keylink\" target=\"_blank\">三宝</a>藏 萨婆若法身 随力诫初学 惟圣哀愍听</p><p>时在随州兴唐伽蓝。夏安居撰令送泰山灵岩寺付慈忍<a href=\"/remen/shouchi.html\" class=\"keylink\" target=\"_blank\">受持</a>。凡三十篇。如右</p><p>释名篇第一 序宗篇第二 五停篇第三 挍量篇第四 自庆篇第五 善根篇第六 <a href=\"/remen/pojie.html\" class=\"keylink\" target=\"_blank\">破戒</a>篇第七 邪命篇第八 诳佛篇第九 造过篇第十 <a href=\"/remen/jietuo.html\" class=\"keylink\" target=\"_blank\">解脱</a>篇第十一 食缘篇第十二 <a href=\"/remen/liuzhuan.html\" class=\"keylink\" target=\"_blank\">流转</a>篇第十三 不动篇第十四 过患篇第十五 心浊篇第十六 二报篇第十七 结使篇第十八 缘生篇第十九 安般篇第二十 相资篇二十一 <a href=\"/remen/yinguo.html\" class=\"keylink\" target=\"_blank\">因果</a>篇二十二 止劫篇二十三 一谛篇二十四 心行篇二十五 菩提篇二十六 <a href=\"/remen/jiaohua.html\" class=\"keylink\" target=\"_blank\">教化</a>篇二十七 <a href=\"/remen/foxing.html\" class=\"keylink\" target=\"_blank\">佛性</a>篇二十八 <a href=\"/remen/futian.html\" class=\"keylink\" target=\"_blank\">福田</a>篇二十九 受持篇三十</p><p>净心诫观法五字释名法篇第一</p><p>净心者。于汝现行<a href=\"/remen/fannao.html\" class=\"keylink\" target=\"_blank\">烦恼</a>诸部过患。教修对治。令汝即时随分解脱。垢染渐灭。心转明净。发生定慧。起于大乘清净<a href=\"/remen/xinxing1.html\" class=\"keylink\" target=\"_blank\">信心</a>。趣向菩提种性住处。以今微因后感当果。是故教汝察病对治。兴隆功业。修入信境。成决定根力。其三贤十圣无垢妙觉四十二地空宗真理。唯可知闻影像粗相。下地凡夫力所未及。亦未能行。今唯使汝净除业镜客尘[目*壹]等。见汝身中少分佛性。汝可饮服<a href=\"/remen/banruo.html\" class=\"keylink\" target=\"_blank\">般若</a><a href=\"/remen/ganlu.html\" class=\"keylink\" target=\"_blank\">甘露</a>洗荡盖缠渐显净心。心若清净令<a href=\"/remen/zhongsheng.html\" class=\"keylink\" target=\"_blank\">众生</a>界净。众生既净则佛土净。始除烦恼令戒清净。戒既完具定复清净。以戒定净令<a href=\"/remen/zhihui.html\" class=\"keylink\" target=\"_blank\">智慧</a>净。智既净已显自身源。有此义故名为净心。已下诸篇治过虽别同名净心。诫者。令汝识知对治初门。先除粗染根本恶业。知病知药守心慎口。励己<a href=\"/remen/xiudao.html\" class=\"keylink\" target=\"_blank\">修道</a>离过患故名诫。观者。察义。观察此诫与<a href=\"/remen/fofa.html\" class=\"keylink\" target=\"_blank\">佛法</a>相应不相应及障道过患名字句偈。审谛思量。如实解心得诫本意。又能随顺<a href=\"/remen/zhiguan.html\" class=\"keylink\" target=\"_blank\">止观</a>二门。此二法者定始慧初。生长一切禅支道品。故名观。法者。即此诫文首轴次第。殷勤晓示。欲使禁断烦恼止诸恶业。加行胜进住不退心。故名为法。下诸篇中皆有此净心诫观法五义。当须知之</p><p>诫观序宗法第二</p><p>夫欲修道于三业中先断财色二种。若不贪财即无谄诤。若不贪色即无热恼。经云。背舍离欲顺菩提分。当修身观精勤一心除世贪爱。制伏垢恼令心清净。以断财色成无漏善根。薰本识中成无贪种子。渐尽惑染入贤圣位。今见解法人等仍贪财色长养结使。与诸漏相应。恶业系缚坠三恶道。经云。既非道人。又非白衣。无所名也。多求利故专习唇吻庄补华绮。戏论诤讼递相谤嫉。三毒转疆。烦恼增长沉沦<a href=\"/remen/kuhai.html\" class=\"keylink\" target=\"_blank\">苦海</a>。知而故犯。无解脱时。千佛出世不见不闻。以是<a href=\"/remen/yinyuan1.html\" class=\"keylink\" target=\"_blank\">因缘</a><a href=\"/remen/diyu.html\" class=\"keylink\" target=\"_blank\">地狱</a>罪毕受恶龙身。为盗佛衣食破戒嗔垢所得恶果。如盲龙经说。即知解义不救业苦。汝宜依诫如说<a href=\"/remen/xiuxing.html\" class=\"keylink\" target=\"_blank\">修行</a>。随病对治随分解脱。不可口言而得清净。三毒五结。何者偏重。先治重者轻即自差。披戒定铠摧心魔贼。一切苦因果财色为本。一切乐因果戒定为本。然此因果悉在众生心微尘中。何故不禁余过先诫财色。大乘经云。八万四千障道罪业悉因财色以为根本。何以故。十方众生无始已来为财相杀者过微尘数。为色相杀者数复过是。道俗二流为于财色。今现有一百二十六大地狱中。受千万种苦。经<a href=\"/remen/wuliangjie.html\" class=\"keylink\" target=\"_blank\">无量劫</a>始入畜生饿鬼。缁素二人同为财色之所伤害。初持后犯。能免者稀。若有断者名菩萨行。名真持戒。名为贤士。名<a href=\"/remen/fodizi.html\" class=\"keylink\" target=\"_blank\">佛弟子</a>。财色二事相欲似轻感罪尤重。河沙诳惑由财色起。此之二过能坏君臣师徒夫妇等。亦坏内外亲族朋友知识。若离财色更无<a href=\"/remen/shijian.html\" class=\"keylink\" target=\"_blank\">世间</a>。人天脱苦圣凡同赞。诸漏灭尽进至<a href=\"/remen/foguo.html\" class=\"keylink\" target=\"_blank\">佛果</a>。为此先诫财色二种。因色生憍。因财生吝。憍而且吝虽有余德亦不足观。先断财色。使功行成立。后听经论。即是入道次第也。言逆行疾。故名净心。偈曰</p><p>烦恼如河沙先断恶二种</p><p>一财二是色死时神不恐</p><p>吉罗须护持况言犯四重</p><p>三聚戒清净布萨心喜踊</p><p>鄙夫爱财色诫汝断贪着</p><p>由财三世苦因色入火罐</p><p>色能障圣道财能令行薄</p><p>审谛自看心知贪是狂错</p><p>智避如火坑顽愚不嫌恶</p><p>若犯当悔除除已更勿作</p><p>一切有形类终归填沟壑</p><p>持戒禁情苦后受大安乐</p><p>诫观五停心观法第三</p><p>五<a href=\"/remen/wangxiang.html\" class=\"keylink\" target=\"_blank\">妄想</a>者。如除刺树先断其根。故修五停观息五过。止不令起。故名停心观。因修此观现恼不行。得小解脱所由之处。戒定调柔渐证<a href=\"/remen/shentong.html\" class=\"keylink\" target=\"_blank\">神通</a>名大解脱。十障灭尽名真解脱。莫不因今五停观法。如是修入名为净心。偈曰</p><p>自知欲情多一向观不净</p><p>背舍得解脱欲竭即得定</p><p>若当逐讲论念欲转炽盛</p><p>是即非对治下道入险径</p><p>自知嗔恚多一向修慈悲</p><p>毒火得清凉成就善<a href=\"/remen/lvyi.html\" class=\"keylink\" target=\"_blank\">律仪</a></p><p>若当逐讲论非治徒劳疲</p><p>贪嗔更增长重被烦恼[襾/(革*奇)]</p><p>自知愚痴多谛观十二因</p><p>始悟<a href=\"/remen/lunhui.html\" class=\"keylink\" target=\"_blank\">轮回</a>苦了知<a href=\"/remen/wuwo.html\" class=\"keylink\" target=\"_blank\">无我</a>人</p><p>若当逐讲论见诤终日喧</p><p>放本求枝叶不能拔断根</p><p>自知我慢多谛观十八界</p><p>方得无人解吾我病即差</p><p>若当逐讲论反益三涂债</p><p>计我常求胜名利自杻械</p><p>自知乱想多常数出入息</p><p>觉观渐得成加我戒<a href=\"/remen/dingli.html\" class=\"keylink\" target=\"_blank\">定力</a></p><p>若当逐讲论喧尘未能息</p><p>递互相是非何时灭事识</p><p>此是毗昙中七方便法。五停观成名第一方便。自余别相念处.总相念处.[火*(而/而)]法.顶法.忍法.世第一法.名七方便。观行成就得须陀洹果。若初入道大小乘人通修此观。偈曰</p><p>何因说五停复不逐讲经</p><p>抱疾说药方只欲取声名</p><p>凡夫贪利养<a href=\"/remen/wuxin.html\" class=\"keylink\" target=\"_blank\">无心</a>治忘情</p><p>若修五停观决定修道成</p><p>何故令修五停观法止逐讲论。有二要法。一者<a href=\"/\" class=\"keylink\" target=\"_blank\">佛教</a>次第入道对治鹿重烦恼。二者见解法义人。知而故犯。不畏佛戒。不修威仪。五篇净戒悉皆破尽。见他持戒复起憎谤。唯贪财色。嗔恼斗诤悭嫉憍慢。无渐无愧。身坏命终必堕地狱畜生饿鬼经历多劫。当观此事现前验知。故修五停止过。起道顺佛教。故名为净心。偈曰</p><p>贪如豺狼性嗔如恶龙心</p><p>坏法故毁禁污戒犯奸淫</p><p>识法望除毒反更作罪深</p><p>造业心无悔命过就刀林</p><p>堕大无间狱佛性历劫沈</p><p>如职除名罚失势不堪任</p><p>云何破戒口啖人食憍恣</p><p>云何破戒手受人财物施</p><p>云何破戒身坐卧好床褥</p><p>云何破戒业受他礼己足</p><p>云何破戒行默受称扬赞</p><p>若犯此五事诸天共悲叹</p><p>佛教新<a href=\"/remen/shoujie.html\" class=\"keylink\" target=\"_blank\">受戒</a>者五年学律。然后学经。律有五部。一四分。二五分。三十诵。四僧祇。五解脱。此五部律同一毗尼大藏。文相广博卒难悉识。今欲知者财色为宗。能断财色即名奉律。禁戒清净发生定慧成就圣道。知律纲要故名净心。偈曰</p><p>五部<a href=\"/remen/jielv.html\" class=\"keylink\" target=\"_blank\">戒律</a>中宗要断财色</p><p>修禅观不净对治自忍抑</p><p>林野叹死尸内心怀悲恻</p><p>我身会当然贪热即时息</p><p>三毒甚强盛摧之用智力</p><p>衣求破弊衣食即一坐食</p><p>常行平等心净意恒质直</p><p>若不能如此<a href=\"/remen/jiasha.html\" class=\"keylink\" target=\"_blank\">袈裟</a>覆荆棘</p><p>圣教万差为根性不同。病药众多愚者致惑。虽用功力非正对治。妄贪名利更增尘垢。是以先修五停后学讲论。知道次第名为净心。偈曰</p><p>世人习多闻未曾行一分</p><p>妄情取妄法诤竞起纷纭</p><p>入道依次第戒定自资薰</p><p>净命如<a href=\"/remen/jiaye.html\" class=\"keylink\" target=\"_blank\">迦叶</a>勿得同六群</p><p>诫观末法中校量心行法第四</p><p>凡夫解义皆因听学。为知法人身犯四重。畜八不净财。食啖俗馔。无羞无耻。知而故犯。不畏后世。是故令汝校量心行。先净禁戒后方听经。汝用五诫得名净心。古者大德讲<a href=\"/fojing/huayanjing/yuanwen.html\" class=\"keylink\" target=\"_blank\">华严经</a>唯一卷疏。于后法师作三卷疏。今时讲者十地一品出十卷疏。各逞功能竞显华词。文字浩博寄心无所。然文者当体即义。何须人语。今时愚人竟求于名不求于法。法尚不可着。何况著文字。法离文字。言语断故。大集经云。经文是一讲者异说。各恃己见坏乱<a href=\"/remen/zhengfa.html\" class=\"keylink\" target=\"_blank\">正法</a>。天神嗔故三灾俱起。以是因缘佛法淡薄。如一斛水解一升酪。看似酪色食即无味。谛思讲论人情测佛。佛智境界岂人能测。如是审察名为净心。偈曰</p><p>敷演<a href=\"/remen/shuofa.html\" class=\"keylink\" target=\"_blank\">说法</a>师二种升高座</p><p>一者福无量二者离罪过</p><p>慈心成就人法施胜财货</p><p>嗔垢是非他棘刺上坐卧</p><p>有漏为基堵无明作根本</p><p>解经不除毒法师自伤损</p><p>贼心求名利匆匆未思忖</p><p>婴孩欲登梯先须戒足隐</p><p>学士聪明者举动多轻躁</p><p>或有错解义邪见复颠倒</p><p>是故定治动七觉中法要</p><p>定慧平等修种智得微妙</p><p><a href=\"/remen/shizun.html\" class=\"keylink\" target=\"_blank\">世尊</a>在世时唯教修出离</p><p>习善莫生足少恶即远避</p><p>念念观<a href=\"/remen/wuchang.html\" class=\"keylink\" target=\"_blank\">无常</a>勤修真对治</p><p>寂虑学禅那何须著文字</p><p>何因世尊在世时悉得圣道及生天中。依次而学不越毗尼入道有方。五年习戒。夜则<a href=\"/foxue/changshi/153408.html\" class=\"keylink\" target=\"_blank\">修定</a>摄心守境。安处林野不畜余食。少欲惭愧一心谛观无常不净。离诸调戏意不散乱。举动进止恒令净洁。无恶姿容。先意问讯。以是善缘悉得道迹。汝能一心依此学者名为净心。偈曰</p><p>正法证道时净法调众生</p><p>随事秉羯磨除垢获三明</p><p>像法尽至末羯磨废不行</p><p>虽复似和合集则起斗诤</p><p>凡是诸经律甘露亦毒药</p><p>解服百疹瘳不消病发作</p><p>知法不向心解经行转薄</p><p>弃舍戒定业文字处起着</p><p>所以韵句撰读时心欢乐</p><p><a href=\"/remen/jingzuo.html\" class=\"keylink\" target=\"_blank\">静坐</a>好思量观察自忖度</p><p>何缘重颂偈文少义广博</p><p>依戒益汝身信受勿疑恶</p><p>或见他毁骂轻贱心漠漠</p><p>此约大乘教与理不违错</p><p>诫观六难自庆修道法第五</p><p>一者万类之中人身难得。如提谓经说。今得人身难于龟木。二者虽得人身中国难生。此土即当边地之中具足大乘正法经律。三者虽有正法信乐复难。今随力信不敢疑谤。四者人身难具。今受男形根无残缺。相貌成就。五者虽具男形六根无缺。五欲缠染<a href=\"/remen/chujia.html\" class=\"keylink\" target=\"_blank\">出家</a>甚难。今得割爱出家修道披着佛衣受佛净戒。六者虽受禁戒随戒甚难。汝可于戒律中尊重爱乐惭愧慎护。于此六事若不观察即便放逸深障圣道。既超六难。常应喜庆。难得已得。得已莫失。如是思量名为净心。偈曰</p><p>世有六种难难得已得具</p><p>勤修<a href=\"/remen/jiedinghui.html\" class=\"keylink\" target=\"_blank\">戒定慧</a>善解名味句</p><p>是故学大乘问即须知处</p><p>受他檀越食饱腹无智虑</p><p>无智长贪嗔不能<a href=\"/remen/rufa.html\" class=\"keylink\" target=\"_blank\">如法</a>住</p><p>犯禁毁戒足命终生四趣</p><p>诫观世相如梦修出世善根法第六</p><p>云何方便能令众生离苦出世。但愚人贪爱我即不贪。何者是名世愚贪爱。所谓官荣封赏.车马.库藏.台观.园林.采女.音乐.上服.美馔.游戏.射猎.宴会倡伎嫁娶宾席恃怙族姓。追朋逐势。三军列阵。前锋精锐谋策将略。果毅伤杀。平殄除荡快意适情。攻城破栅收缚簿敛刀笔。豪侠意志建立俗艺医方工巧。居积摄敛奠祭。以要言之如此。众多世务无量。杀害.饮酒.啖肉.斗诤.胜负.怨仇.热恼.悲喜.安危.吉凶.祸福。能于此中悉舍离者名真修道出世人也。众生迷倒于此世事谓是真法。不知无数劫来<a href=\"/remen/shengsi.html\" class=\"keylink\" target=\"_blank\">生死</a>大苦。身坏命终堕三恶道。恒河沙劫受大烧煮。虽遭此苦仍于生死贪着无厌。迭相承习迷惑尘境。皆由未值善导未闻正法。汝今既闻。如闻修学名为净心。偈曰</p><p>凡夫狂痴性所见常不正</p><p>资养三毒身贪嗔转增盛</p><p>未观尸秽形持粪如行屏</p><p>常游违顺境诈伪起谄佞</p><p>实无常我乐妄见常我净</p><p>罪业颠倒故恒游诸险径</p><p>智者如实解慧命心决定</p><p>观世如梦幻穷真道成圣</p><p>诫观破戒僧尼不修出世法第七</p><p>僧尼破戒者。所谓畜养奴婢僮仆牛驴车乘。田宅种植.园林.华果.金银.粟白.屏风.毡被.好枕.细席箱匮盆瓫铜器盘椀.上好三衣.牙床坐褥房舍退屋.厨库碓磨脂面药酒杂鲑酱酢。异种口味王公贵重。多人顾识。生缘富贵数过亲旧。饷送吊问。申诉衙府。身为众首门徒强盛。讲说相难。好喜音乐。常居一寺评量僧事。迭相摈罚。借问旱潦丰俭盗贼水火毒兽之事。经过酒店市缠屠脍猎射之家。亲友妇女琴瑟诗赋围棋双陆。读外书典。高语大笑。嫌恨诤竟。饮酒食肉。绫罗衣服五色鲜明。勤剃须发。爪利如锋。畜八不净财宝富足。于此等事贪求爱着。积聚不离名真破戒。经云。此等<a href=\"/remen/biqiu.html\" class=\"keylink\" target=\"_blank\">比丘</a>名秃<a href=\"/wenda/jushi/\" class=\"keylink\" target=\"_blank\">居士</a>。名披袈裟贼。名秃猎师。名三涂人。名无羞人。名一阐提。名谤三宝。名害一切檀越眼目。名生死种子。名障圣道。远离此等十种恶名即为净心。偈曰</p><p>可怪凡夫人积聚贪嗔痴</p><p>破戒无羞耻轻贱木叉珍</p><p>追求忙如火种植涉艰辛</p><p>教他多<a href=\"/remen/bushi.html\" class=\"keylink\" target=\"_blank\">布施</a>自舍若抽筋</p><p>傲慢善知识恃怙脓血身</p><p>放逸着五欲何时出苦津</p><p>衣贪五色服食贪常饱肚</p><p>舍静入愦闹经戒未曾睹</p><p>拔草复掘地溉灌治园圃</p><p>生业过俗人瓮匮居三五</p><p>唯忧财不足锁门牢闭户</p><p>高声大语笑谄慢心未普</p><p>毁犯四重禁抵突凶如虎</p><p>身坏永沉沦罪毕生夷虏</p><p>可念众生狂痴暗无慧光</p><p>但贪目前利不见当来殃</p><p>出家望静乐返为驰逐忙</p><p>抱财忽命终道俗竟分张</p><p>恶性如蛇蝎恶贪如豺狼</p><p>剃头无实德高容返自伤</p><p>隐罪求名闻不畏利养疮</p><p>白衣修戒施寿尽生天堂</p><p>沙门倒悭惜不观空无常</p><p>唯知造恶业触事皆面墙</p><p>破戒违经律无惭故覆藏</p><p>我作还我受三涂遣谁当</p><p>虽无我人法<a href=\"/remen/shane.html\" class=\"keylink\" target=\"_blank\">善恶</a>亦不亡</p><p><a href=\"/remen/sanjie.html\" class=\"keylink\" target=\"_blank\">三界</a>轮回苦<a href=\"/remen/liudao.html\" class=\"keylink\" target=\"_blank\">六道</a>生死长</p><p>如是诸恶过谨慎好思量</p><p>愿断相续因持心如金刚</p><p>定水洗烦恼戒城自遮防</p><p>德如螺髻梵去处见西方</p><p>诫观外现威仪内起邪命法第八</p><p>邪命者。所谓净治住处。严饰道场。罗列旛华及诸道具。数为洗剃。常带袈裟。覆膞靴履。威仪齐整。缓行直进。下声软语。或复静默闭目低头。衣钵随身执着律相。然其内心常求名利。望他请唤恭敬尊重。进戒度人强为师首。处在徒众希他依止。设解经律问时生难。性多嫌恨恶眼视人。少见侵触不受其忏。口若发言喜说机刺。嫉他得利如火烧心。情尘意垢曾未除遣。虽坐绳床起恶觉观。攀缘乱想念世欲事。令夜恶梦漏失不净。恶觉染意熏本识藏结恶业种。染能障净生死不绝。轮回无际受诸苦恼。三业不净乖八圣道。外白里黑。顺八邪径。是名邪命欺诳凡圣。如是观察得名净心。偈曰</p><p>口诵无常经身作有常计</p><p>求望他利养合眼未观谛</p><p>三衣唯欲好不肯着破弊</p><p>内心至粗犷外相真似细</p><p>欺诳世间人大悲为流涕</p><p>贤圣不赞叹善神不扶卫</p><p><a href=\"/remen/yezhang.html\" class=\"keylink\" target=\"_blank\">业障</a>日夜增戒定念念滞</p><p>虽有两个眼复患一双曀</p><p>诫观取相恃善诳佛法第九</p><p>经云。何者比丘名为诳佛。若言我修慈悲彼人嗔恚。我能布施某甲悭贪。我具净戒彼人犯戒。我勤<a href=\"/remen/jingjin.html\" class=\"keylink\" target=\"_blank\">精进</a>彼人<a href=\"/remen/xiedai.html\" class=\"keylink\" target=\"_blank\">懈怠</a>。我有智慧彼人太愚。我今乐静彼染愦闹。我修威仪彼人轻躁。我如法住彼不如法。或恃隐山绝粒。纳衣一食常坐不卧冢间树下。或讲经律善解<a href=\"/remen/faxiang.html\" class=\"keylink\" target=\"_blank\">法相</a>。我有如是福德智慧。取此相者即名我见众生见寿者见。坚执是相名为诳佛。何者修道名不诳佛。若人修空<a href=\"/remen/wuxiang.html\" class=\"keylink\" target=\"_blank\">无相</a>无愿三解脱门亦不生着。唯观世谛虚妄颠倒如幻如梦无有一实。成此观门修戒定慧。精进不恃己能轻他无德。柔和质直谦下无诤。以此善根<a href=\"/remen/huixiang.html\" class=\"keylink\" target=\"_blank\">回向</a>无上菩提。如是离相修者名不诳佛。不诳佛故得平等法。<a href=\"/remen/fayan.html\" class=\"keylink\" target=\"_blank\">法眼</a>明朗能净智障。不着空有名为净心。偈曰</p><p>八万四千法对治多种病</p><p>是名大方便成就善巧行</p><p>执相名诳佛着我起见诤</p><p>比丘自沉溺不能到究竟</p><p>故修三脱门法空资慧命</p><p>深观缘集故证智更欢庆</p><p>诫观慢天惧人屏处造过法第十</p><p>凡夫憍谄威仪不恒。人前敛摄名为谄诈。屏处造过名为憍逸。所谓破诸戒仪。私饮盗食。赤露裸跣。河池澡浴。露地便利。下气出声。摩扪屏处仰眠。伏地。蹲踞支颊。走骤顾眄。吟咏歌啸。略要而言。故名憍谄。三业四仪悉不如法。人前似人屏处如鬼。一切天神证知此过。身坏命终生猕猴中。及鬼魅中。为犯戒仪<a href=\"/remen/guobao.html\" class=\"keylink\" target=\"_blank\">果报</a>对至。不欺闇室即其义也。何以故。大业之树光明如镜。众生造业于彼悉现。神天有二。一字同生。二字同名。人不见天。天常见人。业力持罪不在昼夜。<a href=\"/remen/xingzhe.html\" class=\"keylink\" target=\"_blank\">行者</a>谨慎屏露无差。<a href=\"/remen/daqianshijie.html\" class=\"keylink\" target=\"_blank\">大千世界</a>在佛毛孔。岂容屏过贤圣不知。是故菩萨有八万威仪。声闻戒有三千威仪。汝应修集威仪庠序屏露二处一等用心。乃至失命不亏仁范。如是持行名为净心。偈曰</p><p>贤圣出三界常游三界境</p><p>观诸众生业如形对日影</p><p>智者慎威仪持戒心勇猛</p><p>屏处无阙失四念坚固秉</p><p>观身如毒蛇察心如冤家</p><p>身心是大患覆罪如河沙</p><p>智者犯已悔终不盖疵瘕</p><p>藏过婴恶名地狱受铁叉</p><p>苦哉末法时比丘<a href=\"/remen/biqiuni.html\" class=\"keylink\" target=\"_blank\">比丘尼</a></p><p>剃发虽改服犹守贪嗔痴</p><p>假名优婆塞谕谄优婆夷</p><p>名中唤<a href=\"/remen/wujie.html\" class=\"keylink\" target=\"_blank\">五戒</a>实未具一支</p><p>口常诵药方心病不肯治</p><p>恶业覆障故邪命求余资</p><p>身见执着我不觉即分离</p><p>亦不观<a href=\"/remen/wuyin.html\" class=\"keylink\" target=\"_blank\">五阴</a>气息若悬丝</p><p>人前粗敛摄屏处踰须弥</p><p>唯惧人怪笑不畏天证知</p><p>欲醉狂情发行坐染心思</p><p>缠绵破重戒命终堕阿鼻</p><p>地狱经一劫劫尽更复移</p><p>此苦难堪忍屏处最慎之</p><p>为造狂业故诸佛发大悲</p><p>犯欲须臾乐受苦无量时</p><p>经云人从生即有二种天</p><p>昼夜与身俱共人同受年</p><p>一念为善恶了了皆现前</p><p>恶多天减算善强命长延</p><p>毗卢遮那<a href=\"/remen/foshen.html\" class=\"keylink\" target=\"_blank\">佛身</a>界广无边</p><p>于一毛孔中容受三大千</p><p>性照圆明彻含生上福田</p><p>以众屏多过<a href=\"/remen/wuyuan.html\" class=\"keylink\" target=\"_blank\">无缘</a>起慈怜</p><p>诫观女人十恶如实厌离解脱法第十一</p><p>女人十恶者。具说难穷。今略言之令生厌离。一者贪淫无量无厌。经云。十方国土有女人处即有地狱。一切障道此为是苦。女人欲男如海吞流。百千万劫毕竟不满。得一望一。心意狂乱。见可意男悉愿与交。犹火纳薪多益多炽。昼夜行坐无忘欲时。受五道身皆女形摄。先际已来女根未转。彻穷劫世不免女身。故名贪欲无厌。二者嫉妒心如毒蛇。家有妇类悉生憎垢。口似相亲心如冤家。若同夫婿更相规命。或作符厌。解奏毒药。或雇人杀害。或截支节。或毁面目。或削衣食。鞭打骂辱。方便除他欲得独立。故名嫉妒。三者谄曲诈亲。凡见人时未语先笑。口云忆念心怀嫌恨。对于夫婿思他男子愿夫远行。或愿早死。或与外人多种谋计。及见夫时谄媚附近。身向心背名为诈亲。四者放逸。但念彩衣装粉钗钏。修治面目望他爱念。耽着五欲不避亲疎。不畏后世畜生饿鬼名为放逸。五者口多恶业。出言虚诳实情难得。凡所论说虚多实少。喜道鄙弊秽恶之语。母女姊妹不相避忌。两舌斗乱传送消息。数作咒誓不畏殃报。屏骂尊长穷逐诤讼。是名口多恶业。六者厌背夫主。若见端正男子无羞追逐。或遣信逼。或自身往坐卧。不安休废生业。或结成病。或时托病屏处饮啖。人前不飡。夫婿辛苦勤劳得财。割减偷窃供给傍夫。共作谋计规欲杀害。见夫即嗔冤家无异。是名厌背夫主。七者一切女人多怀谄曲实情难得。所以女人奸险性器难量。虽与对面共言心隔千里之外。皆为贪求世利性逐浇浮。言是返引为非。指虚翻将为实。颠倒常理每事多端。向背有无情随冷热。或凭势要。或党亲知。或因财色相诬。或诤名位而起谤。是以口如脂膏。心若锥刀。八者贪财不顾恩义。父母养育劬劳难报。及嫁得夫弃忘恩德。规父母物润益夫家。多得便喜。不称便恨。父母饥寒无心供给。是名贪财不顾恩义。九者欲火烧心。不耻父母不惧刀杖。或未嫁妊身。或奔逐他逃。或拘引他人向家造过。耻辱父母。败乱宗亲。出嫁已后复叛夫婿。夫亡未几更思后嫁。男女成人犹弃改出。心迷欲醉不避羞耻。女人过患穷劫难尽。故名欲火烧心十者女身臭恶不净常流。春夏热时虫血杂下。经云。女根之中二万淫虫。形如臂钏细若秋毫。腥臊臭秽。私<a href=\"/remen/duotai.html\" class=\"keylink\" target=\"_blank\">堕胎</a>孕。怀妊产生污秽狼藉。善神见闻悉皆舍去。恶鬼魍魉数来侵扰。如是鄙弊愚人犹贪弃舍念处破佛净戒。死入狱中畜生饿鬼长劫受苦无解脱时。是名女人十种恶业。能观能远名为净心。偈曰</p><p>四百四种病宿食为根本</p><p>三涂八难苦女人为根本</p><p>生死无数劫贪爱为根本</p><p>贤圣解脱乐离欲为根本</p><p>四蛇成身界颠倒想为心</p><p>脓血遍九窍净想起贪淫</p><p>顺情称快乐不信堕刀林</p><p>报生猪狗道由前贪爱深</p><p>一切女人性少实多谄曲</p><p>不念臭秽身坐卧思念欲</p><p>邪视他男子情喜相逼触</p><p>百千万亿劫毕竟不满足</p><p>不羞惭父母败损诸亲族</p><p>男少女多者家衰数被辱</p><p>女具十恶业死入铁床狱</p><p>大锸刺女根苦痛大嘷哭</p><p>地狱罪毕已转入母猪腹</p><p>啖粪居圊厕臭泥生溷虫</p><p>复被屠割苦累劫罪难终</p><p>从畜入饿鬼秽食恒不充</p><p>支节皆火然骸骨不消融</p><p>贪欲暂时乐受报苦无穷</p><p>诫观檀越四事从苦缘起出生法第十二</p><p>损害<a href=\"/remen/shengming.html\" class=\"keylink\" target=\"_blank\">生命</a>名苦业。筋骨斯尽名苦缘。经云。食者从耕种锄刈。收治。扬簸。窖藏。运辇。舂磨。炊爨。蒸煮。聊设供给奉送。又种菜造墙。溉灌田园营为酱酢。计一钵食出一钵汗。汗在皮肉即是其血。一食工力出于作者一钵之血。况复一生凡受几食。始从耕种乃至入口伤杀无数杂类小虫。是以佛戒日受一食支持性命寄过一生。衣服者养蚕杀茧。取桑。织络染浣裁缝。众缘调度无量辛苦。计上下衣资凡杀几蚕出几气力。蚕茧入汤受几<a href=\"/remen/tongku.html\" class=\"keylink\" target=\"_blank\">痛苦</a>。是故佛教着粪扫衣。障弊陋质冀得修道。房舍者从起立墙壁穿坑掘地伤杀土虫。斫伐材木伤林树虫。造塼瓦时杀泥水虫。放火陶冶杀柴草虫。作人苦力施主费财。饮食众缘劳损甚大始成一房。是故行者依于冢树草蓐自安。念食是苦节身而食。念衣杀命着粪扫衣。念房舍卧具从苦缘生。志乐头陀三月一移。念四事难消少欲知足。经云。受檀越食如饥馑世食子肉想。受施主衣如热铁缠身。入房舍时如入铁罐。受床坐时如热铁床。宁破此身犹如微尘。不以破戒之身受人供给。三涂苦报皆为爱衣贪食乐好房舍。若破戒因缘还偿施主。或作奴婢鞭打驱策。或受畜生形披毛带角。生偿筋骨死还皮肉。负重力尽起而复倒。虚受信施乐不足言。及偿施主苦过万倍。是故教汝知惭知愧。慎护后世。莫破戒受施名为净心。偈曰</p><p>智者不贪食贪食者无智</p><p>不念出粪苦唯取人食利</p><p>自啖脑中涎上盛向下弃</p><p>慧命断四食行者不贪嗜</p><p>比丘不乐静贪利受道具</p><p>追求心散乱忽忽缘诸务</p><p>得一更望一心规恒不住</p><p>宜应愧施主臭身里破絮</p><p>劝观三脱门离相自调御</p><p>少欲学知足可依释子赋</p><p>诫观六道流转受报无穷法第十三</p><p>三界众生无始已来造善恶业皆熏本识成业种子。净染合杂数过尘算。受六道报生死无边。从地狱出生诸天中人中鬼神畜生中。畜生者先受蝎蠓蠕动形类。一日一夜百死百生。千死万生渐受大身。乃至摩竭鱼等长十千由旬。脱畜生身受修罗身。天上福尽复生地狱饿鬼中。经云。鬼有百千万种。果报各别。六道人畜各千万种。色命苦乐质像好丑千差万品。说难穷尽。今言人道本业来处。经云。受形颜貌端正为性净洁诸天中来。皮肤粗弊不喜修施畜生中来。形色丑恶瞪矒少智地狱中来。举动轻躁猕猴中来。机捷调戏妓儿中来。性多謟媚鬼神中来。略而言之。广即难尽。一道之中有恒河沙因果。受一螘身犹经多劫。况受余形及余道中。是故生死不可穷尽。汝可谛观。舍身命时受大苦痛。受身生时复大苦痛。如是苦痛已经尘劫。已舍无数身已受无边苦。愚者于中犹行放逸。汝可思之勤求出离。专精策励成无学果。证真解脱快乐安隐。能如是观者名为。净心偈曰</p><p>一切世人欲受乐遣修乐因不肯作</p><p>愚人得乐谓常乐不觉命终被减削</p><p>十五姿容言可爱四十已去自疎索</p><p>纵使生天八万劫不免无常堕沟壑</p><p>凡夫暂乐忘大苦受大苦时复忘乐</p><p>所受苦乐皆空华本来只是情迷错</p><p>迷解悟道获神通永断生死名真乐</p><p>诫观八风力大智者不动法第十四</p><p>何者为八。一利。二衰。三毁。四誉。五称。六讥。七苦。八乐。一切众生为八所动不自安心。故名八风。何者动相。得利便悦。衰恼便忧。毁辱即嗔。誉谈即喜。逢苦怀戚。遇乐生逸。称赞情欢。讥刺抱恨。此之八法能令痴凡动摇不安。毁誉声一。妄起二业造三涂因报四趣果。波浪五道成就十缠。永处樊笼。何时解脱。然十界者缘和故生。性空故灭。体解生灭即无嫌恨。恨风不起罪火不然。火不炽然心得清凉无诸热恼。以无热恼故名为净心。偈曰</p><p>愚人贪美食憎恶腹内屎</p><p>见生竟爱染薄贱老病死</p><p>毁誉同响声嗔喜更互起</p><p>取相心高下不识平等理</p><p>痴惑着音声凡夫共如此</p><p>死生粪与食经文遣相比</p><p>耳被虚声诳神仙堕崖死</p><p>智者解真空视听不相似</p><p>诫观身心相苦恼过患法第十五</p><p>身相者。六道异类阴大假成。感现前果酬过去因。故名身相。身相有八万四千种形。依正二报各各差别。一人遍受尔许种身已经无量阿僧祇劫。今诫观身唯及人道。一人有九万九千毛孔。八百种风出入其中。八万户虫遍身充满。四百四病更互发动。三百六十骨节迭相依持。百一十苦无时不受。三十六种不净脓血合成阴身。九孔漏疮秽物流出。如上苦业始成一人。贤圣舍离如除恶病。故名观身。心相者。一念之间九十<a href=\"/remen/shana.html\" class=\"keylink\" target=\"_blank\">刹那</a>生住异灭犹如电光。尘起识生贪境招报。经云。贪欲心有二万一千。嗔恚心有二万一千。愚痴心有二万一千。等分心有二万一千。合有八万四千尘劳。一百八种烦恼。五百四十种受。有九十八种使。故名观心。若入安般观法心所渐息。乃至九次第定还归一真清净心中。此清净心名为佛性。名真常法身无心之心无相之相。如是观察名为净心。偈曰</p><p>废缘托净境正命自养身</p><p>谛观<a href=\"/remen/xukong.html\" class=\"keylink\" target=\"_blank\">虚空</a>心随分得解脱</p><p>贪嗔若欲起观空以止遏</p><p>河沙烦恼根定力能断割</p><p>专定不修智小乘非大慧</p><p>虽复苦身行徒自历年岁</p><p>定慧平等修方知佛性体</p><p>直至大<a href=\"/remen/niepan.html\" class=\"keylink\" target=\"_blank\">涅槃</a>何况世间谛</p><p>净心诫观法 卷下</p><p>诫观诈善扬名口清心浊法第十六</p><p>圣贤密行内智外愚。凡夫狂痴内愚外智。未有戒定现戒定相。彰扬善名招引利养。隐匿垢过外显清白。常向道俗说己<a href=\"/remen/gongde.html\" class=\"keylink\" target=\"_blank\">功德</a>经云。此是无刀大贼。罪于劫掠。诳诈犯重堕三恶道。诈善之人具足五业。一者天神不护。证知缺戒受施。二者五千大鬼常遮其前。唱言大贼扫其脚迹。三者或于现世得大衰恼。四者常不值佛生邪见家。五者自欺亦欺诳他。自受苦报施主无果。是为五业。是以诫汝。推直于人引曲向己。秘善阴德似不能言。何以故。善如金玉不用他知。恶如粪土不须藏覆。粪土之法贵在早除。细货宝物默然牢掌。知足之性不求好名。少欲寂静宁惧恶响。计我之人欲得名利。察身无我。名利安在。名利俱空。离我即实灭于空实正入平等能舍名利。是为净心。欲得<a href=\"/remen/jingtu.html\" class=\"keylink\" target=\"_blank\">净土</a>当净其心。随汝心净即佛土净名为净心。偈曰</p><p>出家行非法感得多衰恼</p><p>危苦随念丰安乐称情少</p><p>天神不爱护魔事数来扰</p><p>死时怀恐惧长劫堕恶道</p><p>善德深密藏其犹摩尼宝</p><p>过恶悉除灭理同苗边草</p><p>真行不求名戒定内明了</p><p>诈善覆藏恶佛法中非好</p><p>谛观此诫文系意开怀抱</p><p>一切障道因<a href=\"/remen/chanhui.html\" class=\"keylink\" target=\"_blank\">忏悔</a>更莫造</p><p>诫观众生各着依正二报法第十七</p><p>三界众生住着坚牢为贪二报障于解脱。非非想天自谓涅槃果报终极。怀增上慢不逸三涂。<a href=\"/remen/sejie.html\" class=\"keylink\" target=\"_blank\">色界</a>众生贪着禅味。自谓安乐更无过者。复念身光宫殿明净我果最胜。欲界众生性多放逸。贪五欲乐不觉无常。天福亦尽还归恶道。薄地凡夫臭身隔陋果报卑劣。起大憍慢各恃我见。谓此人中常乐我净更无过者。畜生万类巢居穴处。各爱<a href=\"/remen/shouming.html\" class=\"keylink\" target=\"_blank\">寿命</a>不愿人天。不嫌己身。不希净土。此杂类身一身遍受。乃至毒蛇屏虫之类悉爱寿命贪着住处。不觉身中同有佛性。然此诸身无始已来随业转换无暂停时。汝可谛观当起厌离。勤求方便脱于生死依正二报。渐证法身巍巍不动。至得如是<a href=\"/remen/juewu.html\" class=\"keylink\" target=\"_blank\">觉悟</a>除诸疑惑决定诚信。名为净信。偈曰</p><p>三界六趣中无数种众生</p><p>形寿各差别依正亦难明</p><p>今就人道修对治随分行</p><p>观诸众生类憎爱心不平</p><p>憎者欲相杀爱即长痴盲</p><p>贪嗔更互起身坏堕三坑</p><p>各贪爱危命处险未知惊</p><p>造因不畏果宁知死复生</p><p>菩萨以是故欲令众生乐</p><p>众生烦恼垢方便为除却</p><p>教观十八空六尘莫取着</p><p>四倒及五欲禁断更莫作</p><p>愚人贪现乐不识当来恶</p><p>当来还是我如何即疎薄</p><p>假使多身乐一一填沟[堅-臣+(虍-七+(一/谷))]</p><p>为此求<a href=\"/remen/changzhu.html\" class=\"keylink\" target=\"_blank\">常住</a>解脱无明缚</p><p>诫观烦恼结使法第十八</p><p>一切生死障道苦业皆因结使。如毗昙说。今略况言令息觉观。结有十结。使通三界九十八种。今恐文繁。少分喻说。结使者。阿梨邪藏染分种子名之为结。受六<a href=\"/remen/daoguo.html\" class=\"keylink\" target=\"_blank\">道果</a>报名之为使使业发生增有漏种。如贼居险潜伏聚集。名之为结。持仗劫害掠人财宝。名之为使。贪嗔性习依真潜伏。还缘起发能劫戒财取着诸尘害于智宝。刹那相续追求如</p></div>"
}]