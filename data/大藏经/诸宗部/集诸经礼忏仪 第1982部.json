[{
    "title": "集诸经礼忏仪 第1982部",
    "author": "智升大师",
    "html": "<div class=\"B1_text\"><p>第一卷第二卷</p><p>集诸经礼忏仪 卷上</p><p>大唐西崇福寺<a href=\"/remen/shamen.html\" class=\"keylink\" target=\"_blank\">沙门</a>智升撰</p><p>一切恭敬 敬礼<a href=\"/remen/changzhu.html\" class=\"keylink\" target=\"_blank\">常住</a><a href=\"/remen/sanbao.html\" class=\"keylink\" target=\"_blank\">三宝</a></p><p>是诸众等人各[跍*月]跪。严持香花<a href=\"/remen/rufa.html\" class=\"keylink\" target=\"_blank\">如法</a><a href=\"/remen/gongyang.html\" class=\"keylink\" target=\"_blank\">供养</a>。愿此香花云。遍满十方界。供养一切佛。化佛并菩萨。无数声闻众。受此香花云。以为光明台。广于无边界。无边无量佛土中受用作佛事。供养一切恭敬严持香花如法行道一切普诵</p><p>如来妙色身<a href=\"/remen/shijian.html\" class=\"keylink\" target=\"_blank\">世间</a>无与等</p><p>无比不思议是故今敬礼</p><p>如来色无尽<a href=\"/remen/zhihui.html\" class=\"keylink\" target=\"_blank\">智慧</a>亦复然</p><p>一切法常住是故我归依</p><p>敬礼常住三宝</p><p>叹<a href=\"/remen/fozhou.html\" class=\"keylink\" target=\"_blank\">佛咒</a>愿</p><p>如来应供正遍知明行足善逝世间解无上士调御丈夫<a href=\"/remen/tianren.html\" class=\"keylink\" target=\"_blank\">天人</a>师佛<a href=\"/remen/shizun.html\" class=\"keylink\" target=\"_blank\">世尊</a>。佛有如是无量<a href=\"/remen/gongde.html\" class=\"keylink\" target=\"_blank\">功德</a>。叹不能尽。以此善根已集当集现集一切善根。以此善根滋益法界<a href=\"/remen/zhongsheng.html\" class=\"keylink\" target=\"_blank\">众生</a>。悉得离苦<a href=\"/remen/jietuo.html\" class=\"keylink\" target=\"_blank\">解脱</a>。舍邪归正。发<a href=\"/remen/putixin.html\" class=\"keylink\" target=\"_blank\">菩提心</a>。永除三障。常见一切诸佛菩萨及善知识。恒闻<a href=\"/remen/zhengfa.html\" class=\"keylink\" target=\"_blank\">正法</a>。福智具足一时作佛</p><p>南无东方须弥灯光明如来十方佛等一切诸佛</p><p>南无毗婆尸如来过去七佛等一切诸佛</p><p>南无普光如来五十三佛等一切诸佛</p><p>南无东方善德如来十方佛等一切诸佛</p><p>南无拘那提如来贤劫千佛等一切诸佛</p><p>南无释迦牟尼如来三十五佛等一切诸佛</p><p>南无东方阿閦如来十方无量佛等一切诸佛</p><p>南无宝集佛 南无宝胜佛 南无成就卢舍那佛</p><p>南无卢舍那镜像佛</p><p>南无卢舍那光明佛</p><p>南无不动佛 南无大光明佛 南无无量声如来(三称)</p><p>南无无量声如来</p><p>南无无量声如来</p><p>南无阿弥陀劬沙佛</p><p>南无大称佛 南无宝光明佛 南无得大<a href=\"/remen/wuwei.html\" class=\"keylink\" target=\"_blank\">无畏</a>佛</p><p>南无燃灯火佛 南无实声佛 南无无边无垢佛</p><p>南无月声佛 南无无边称佛 南无日月光明世尊(三称)</p><p>南无日月光明世尊</p><p>南无日月光明世尊</p><p>南无无垢光明佛</p><p>南无清净光明佛</p><p>南无日光明佛 南无无边宝佛 南无华胜佛 南无妙身佛</p><p>南无法光明清净开敷莲华佛</p><p>南无<a href=\"/remen/xukong.html\" class=\"keylink\" target=\"_blank\">虚空</a>功德清净微尘等目端正功德相光明华波头摩琉璃光宝体香最上香供养讫种种<a href=\"/remen/zhuangyan.html\" class=\"keylink\" target=\"_blank\">庄严</a>顶髻无量无边日月光明愿力庄严变化庄严法界出生无障碍王如来</p><p>南无毫相日月光明华宝莲华坚如金刚身毗卢遮那无障碍眼<a href=\"/remen/yuanman.html\" class=\"keylink\" target=\"_blank\">圆满</a>十方放光照一切佛刹相王如来</p><p>普为四恩三有法界众生。断除三障归命<a href=\"/remen/chanhui.html\" class=\"keylink\" target=\"_blank\">忏悔</a>。如是等一切世界。诸佛世尊常住在世。是诸世尊。当慈念我。忆念我。证知我。若我此生。若我前生。从无始<a href=\"/remen/shengsi.html\" class=\"keylink\" target=\"_blank\">生死</a>已来。所作众罪。若自作。若教他作。见作<a href=\"/remen/suixi.html\" class=\"keylink\" target=\"_blank\">随喜</a>。若塔若僧。若取四方僧物。若自取。若教人取。见取随喜。或作五逆无间重罪。若自作。若教他作。见作随喜。十不善道。自作教他见作随喜。所作众罪或有覆藏或不覆藏。应堕<a href=\"/remen/diyu.html\" class=\"keylink\" target=\"_blank\">地狱</a>饿鬼畜生诸余恶趣边地下贱及弥戾车。于如是等处所作罪障。今皆忏悔</p><p>今诸佛世尊。当证知我当忆念我。我复于诸佛世尊前。作如是言。若我此生。若于余生。曾行<a href=\"/remen/bushi.html\" class=\"keylink\" target=\"_blank\">布施</a>。或守净戒。乃至施与畜生一揣之食。或修净行所有善根。成就众生所有善根。<a href=\"/remen/xiuxing.html\" class=\"keylink\" target=\"_blank\">修行</a><a href=\"/remen/puti.html\" class=\"keylink\" target=\"_blank\">菩提</a>所有善根。求无上智所有善根。一切合集计校筹量。悉皆<a href=\"/remen/huixiang.html\" class=\"keylink\" target=\"_blank\">回向</a>阿耨多罗三藐三菩提。如过去未来现在诸佛所作回向。我亦如是回向</p><p>众罪皆忏悔诸福尽随喜</p><p>及请佛功德愿成无上智</p><p>去来现在佛于众生最胜</p><p>无量功德海归依合掌礼</p><p>一切普诵</p><p>南无摩诃<a href=\"/remen/banruo.html\" class=\"keylink\" target=\"_blank\">般若</a>波罗蜜。是大神咒。是大明咒。是无上咒。是无等等咒</p><p>处世界 如虚空 如莲华 不着水 心清净 超于彼 稽首礼 无上尊</p><p>愿以此功德 普及于一切 我等与众生 皆共<a href=\"/remen/chengfo.html\" class=\"keylink\" target=\"_blank\">成佛</a>道</p><p><a href=\"/remen/lifo.html\" class=\"keylink\" target=\"_blank\">礼佛</a>已恭敬</p><p>自归依佛 当愿众生 体解大道 发无上意</p><p>自归依法 当愿众生 深入<a href=\"/remen/jingzang.html\" class=\"keylink\" target=\"_blank\">经藏</a> 智慧如海</p><p>自归依僧 当愿众生 统理大众 一切无碍</p><p>愿众等听说日暮<a href=\"/remen/wuchang.html\" class=\"keylink\" target=\"_blank\">无常</a>偈今日已过。暮夜难保。但观此身。念念衰老。百年常期。如何可保。是故众等。勤心行道。诸行无常。是生灭法。生灭灭已。寂灭为乐。如来证<a href=\"/remen/niepan.html\" class=\"keylink\" target=\"_blank\">涅槃</a>。永断于生死。若能至心听。常得无量乐十方佛名经一卷</p><p>一切恭敬 敬礼常住三宝</p><p>一切普诵</p><p>如来妙色身世间无与等</p><p>无比不思议是故今敬礼</p><p>如来色无尽智慧亦复然</p><p>一切法常住是故我归依</p><p>敬礼常住三宝</p><p>叹佛咒愿</p><p>天上天下无如佛十方世界亦无比</p><p>世界所有我尽见一切无有如佛者</p><p>敬礼释迦牟尼佛</p><p>敬礼当来<a href=\"/remen/mile.html\" class=\"keylink\" target=\"_blank\">弥勒</a>尊佛</p><p>敬礼东方善德如来一切诸佛</p><p>敬礼东南方无优德如来一切诸佛</p><p>敬礼南方旃檀功德如来一切诸佛</p><p>敬礼西南方宝施如来一切诸佛</p><p>敬礼西方无量明如来一切诸佛</p><p>敬礼西北方花德如来一切诸佛</p><p>敬礼北方相德如来一切诸佛</p><p>敬礼东北方三乘行如来一切诸佛</p><p>敬礼上方广众德如来一切诸佛</p><p>敬礼下方明德如来一切诸佛</p><p>敬礼贤劫千佛千五百佛</p><p>敬礼五百花首百亿金刚藏佛</p><p>敬礼三十五佛五十三佛</p><p>敬礼过现未来三世诸佛</p><p>敬礼<a href=\"/remen/sheli.html\" class=\"keylink\" target=\"_blank\">舍利</a>形像浮图庙塔</p><p>敬礼十二部尊经甚深法藏</p><p>敬礼诸大菩萨一切贤圣</p><p>为二十八天释梵王等敬礼。常住三宝</p><p>为诸龙神等风雨顺时。敬礼常住三宝</p><p>为过现诸师恒为导首。敬礼常住三宝</p><p>为天皇天后圣化无穷。敬礼常住三宝</p><p>为诸王公主文武百官。敬礼常住三宝</p><p>为现存父母诸善知识。敬礼常住三宝</p><p>为十方施主<a href=\"/remen/liudu.html\" class=\"keylink\" target=\"_blank\">六度</a>圆满。敬礼常住三宝</p><p>为此国过往诸人神生<a href=\"/remen/jingtu.html\" class=\"keylink\" target=\"_blank\">净土</a>。敬礼常住三宝</p><p>为僧伽蓝神并诸眷属。敬礼常住三宝</p><p>为四方宁静兵甲休息。敬礼常住三宝</p><p>为三涂八难受苦众生。敬礼常住三宝</p><p>为法界众生永除三障归命忏悔</p><p>至心忏悔十方无量佛.所知无不尽.我今悉于前.发露诸黑恶.三三合九种.从三<a href=\"/remen/fannao.html\" class=\"keylink\" target=\"_blank\">烦恼</a>起.今身若前身.有罪尽忏悔.于三恶道中.若应受业报.愿得今身偿.不入恶道受</p><p>忏悔已。归命礼三宝</p><p>至心劝请十方一切佛.现在成道者.我请转法轮.安乐诸众生.十方一切佛.若欲舍<a href=\"/remen/shouming.html\" class=\"keylink\" target=\"_blank\">寿命</a>.我今头面礼.劝请令久住</p><p>劝请已。归命礼三宝</p><p>至心随喜所有布施福.持戒修禅行.从身口意生.去来今所有.习行三乘人.具足三乘者.一切凡夫福.众等皆随喜</p><p>随喜已。归命礼三宝</p><p>至心回向我所有福德.一切皆和合.为诸众生故.正回向佛道</p><p>回向已。归命礼三宝</p><p>至心发愿愿诸众生等.悉发菩提心.系心常思念.十方一切佛.复愿诸众生.永破诸烦恼.了了见<a href=\"/remen/foxing.html\" class=\"keylink\" target=\"_blank\">佛性</a>.犹如妙德等。发愿已</p><p>归命礼三宝</p><p>诸大德。欲求寂灭乐。当学沙门法。衣食计身命精粗随众等。今朝某日僧各六念。六念已礼佛恭敬自归依佛 当愿众生 体解大道 发无上意自归依法 当愿众生 深入经藏 智慧如海自归依僧 当愿众生 统理大众 一切无碍愿诸众生 三业清净 奉持尊教 和南圣众</p><p>大集经咒</p><p>南无<a href=\"/remen/fotuo.html\" class=\"keylink\" target=\"_blank\">佛陀</a>耶 胡嚧嚧 悉度嚧 遮赋婆 讫利波 悉檀尼 步嚧尼 娑婆诃</p><p>此咒出大集经。诵一遍当诵十二部经一遍。又当礼万五千佛名四十万八千五百遍。又持咒人身上如大地微尘。如是等罪普皆消灭</p><p>南无救苦<a href=\"/remen/gsyps.html\" class=\"keylink\" target=\"_blank\">观世音菩萨</a>摩诃萨</p><p>南无救苦观世音菩萨摩诃萨</p><p>南无救苦观世音菩萨摩诃萨</p><p>向来称扬十念功德。广大善根资益亡者。花台花阁空裹相迎。宝坐宝床乘虚接引。摩尼殿上听说苦空。般若池中荡除心垢。观音化佛为作证明。弥勒坐前分明受记。六亲眷属七族<a href=\"/remen/yinyuan1.html\" class=\"keylink\" target=\"_blank\">因缘</a>。百福庄严天龙卫护。三涂息苦。地狱停酸。大及亡灵俱时离苦。和南圣众。檀为万行首。舍着离悭贪。是故今施主。持财奉布施。以此胜善根。<a href=\"/remen/guobao.html\" class=\"keylink\" target=\"_blank\">果报</a>无穷尽。逮及苦众生。当来成佛道</p><p>施粥偈天帝释说</p><p>持戒清净如所奉恭敬随时以粥施</p><p>十利<a href=\"/remen/154932.html\" class=\"keylink\" target=\"_blank\">饶益</a>于<a href=\"/remen/xingzhe.html\" class=\"keylink\" target=\"_blank\">行者</a>色力寿乐辞清辩</p><p>宿食风除饥渴消是名良药佛所说</p><p>欲得生天长受乐应当以粥施众僧</p><p>南无十方无边际.去来现在一切佛.等空不动真如智.清净皎识庵摩罗.清净法身毗嚧遮.圆满<a href=\"/remen/baoying.html\" class=\"keylink\" target=\"_blank\">报应</a>嚧舍那.应化色身千百亿.释迦牟尼现娑婆.三佛体同一切尔.故我<a href=\"/remen/dl.html\" class=\"keylink\" target=\"_blank\">顶礼</a>诸佛陀.南无十方无边际.去来现在一切佛.诸<a href=\"/remen/foshen.html\" class=\"keylink\" target=\"_blank\">佛身</a>如新明镜.我心净若摩尼珠.诸佛悉来入我身.我还遍入诸佛躯.彼此相入如镜像.无来无去体空虚.无障无碍无生灭.故我顶礼心真如.南无十方无边际.去来现在一切佛.诸佛真身并如镜.善现圣凡真身相.一一身现一切身.一切身中身无量.法性清净体空融.身相涉入而无障.法身圆满遍法界.故我顶礼如来藏.南无十方无边际.去来现在一切佛.圣凡心性真如来.具足一切功德财.智慧光明恒普照.<a href=\"/remen/zixing.html\" class=\"keylink\" target=\"_blank\">自性</a>清净心本开.常乐我净真识智.清净不变始终明.久乘如道成正觉.故我顶礼心如来.南无十方无边际.去来现在一切佛.法身实相真如智.湛然圆满遍世界.一切诸法藏总持.总持是心能善誓.不信见闻及觉知.无知见觉觉真正.<a href=\"/remen/zijue.html\" class=\"keylink\" target=\"_blank\">自觉</a>觉他佛无二.故我顶礼身佛性.南无十方无边际.去来现在一切佛.正真正道大悲心.自性清净极悬深.非修非作无见得.离名绝想叵思寻.非作有无微难见.诸魔外道莫能侵.常住圆满无增减.故我顶礼菩提心.南无十方无边际.去来现在一切佛.佛与众生性本净.始终自如久坦然.清净寂躯极微密.体无生灭性恒安.已无分别无增减.万德圆满寂无端.具八<a href=\"/remen/zizai.html\" class=\"keylink\" target=\"_blank\">自在</a>真常乐.故我顶礼大涅槃.南无十方无边际.去来现在一切佛.圣凡心性久如如.无有是非一切离.<a href=\"/remen/sanjie.html\" class=\"keylink\" target=\"_blank\">三界</a><a href=\"/remen/liudao.html\" class=\"keylink\" target=\"_blank\">六道</a>体寂灭.唯有性空第一义.朗然普照常寂静.欲显真如与言寄.了达诸法无能所.故我顶礼波若智.南无十方无边际.去来现在一切佛.圣凡心性空无因.普照十方无边际.真如寂体满虚空.实相湛然遍法界.一切诸佛诸法藏.总持是心能善誓.无有一法不净心.故我顶礼大明慧.南无十方无边际.去来现在一切佛.圣凡心性本来真.自性清净与言陈.非空非有无能所.亦复能为诸法因.建立生长一切法.无能无所无能人.寂而常用无增减.故我顶礼法性身.南无十方无边际.去来现在一切佛.圣凡心性体空寂.久离无明痴暗冥.常然性<a href=\"/remen/jiedinghui.html\" class=\"keylink\" target=\"_blank\">戒定慧</a>炬.解脱知见知见灯.五众和合无违诤.寂光普照无爱憎.五分法身常清净.故我顶礼无为僧.南无十方无边际.去来现在一切佛.圣凡心性离名色.而见名色相庄严.净心法身是一等.能见诸色等法性.智身法身报应同.色身不二体空寂.随<a href=\"/remen/ganying.html\" class=\"keylink\" target=\"_blank\">感应</a>化一切身.故我顶礼众贤圣.于此平等礼.不礼无不礼.一礼遍含识.同会实相体</p><p>一心敬礼常住三宝</p><p>普请归依佛诸魔种子除</p><p>真如平等显见性会无余</p><p>普请归依法恒沙经藏开</p><p>总持心境内无去亦无来</p><p>普请归依僧启道入如流</p><p>无诤神光显同归波若舟</p><p>至心忏悔</p><p>总忏六根诸见罪昔日迷真误执真</p><p>今知真妄元来一生死寂静涅槃因</p><p>通达法灯光内照菩提妙相绝疎亲</p><p>无碍慧王师子吼碎诸烦恼作微尘</p><p>一一尘中无量佛一一佛现无边身</p><p>恒沙功德于中现一切三宝总持心</p><p>平等真如真净土金刚性海慧光深</p><p>悉愿众生同证此普请开心见法身</p><p>文殊师利礼法身佛文</p><p>至心归命礼真如法身佛</p><p>愿共诸众生同归真如海</p><p>无色无形相无根无住处</p><p>不生不灭故敬礼无所观</p><p>不去亦不住不取亦不舍</p><p>远离六入故敬礼无所观</p><p>出过于三界等同于虚空</p><p>诸欲不染故敬礼无所观</p><p>于诸威仪中去来及睡寤</p><p>常在寂静故敬礼无所观</p><p>去来悉平等已住于平等</p><p>不坏平等故敬礼无所观</p><p>入诸<a href=\"/remen/wuxiang.html\" class=\"keylink\" target=\"_blank\">无相</a>定见诸法寂静</p><p>常入寂静故敬礼无所观</p><p>诸佛虚空相虚空亦无相</p><p>离诸<a href=\"/remen/yinguo.html\" class=\"keylink\" target=\"_blank\">因果</a>故敬礼无所观</p><p>虚空无中边诸佛身亦然</p><p>心同虚空故敬礼无所观</p><p>佛常在世间而不染世法</p><p>不分别世故敬礼无所观</p><p>诸法犹如幻如幻不可得</p><p>离诸幻法故敬礼无所观</p><p>以此平等礼无礼无不礼</p><p>一礼遍含识同会实相体</p><p>普为四恩三有及六趣众生。断除三障。发菩提心。归命忏悔</p><p>至心忏悔。<a href=\"/remen/dizi.html\" class=\"keylink\" target=\"_blank\">弟子</a>等自从无始已来。迷本逐痴情。妄谓身心故。自他分别生。由斯起恶业。虚受六道形。观察寻其主了不见真源。三毒贪嗔海。真实是泥洹。今日自忏悔。不复纵情端。千万劫众罪。消融一念间。忏悔已。至心归命礼三宝</p><p>至心劝请。十方三世大慈尊。唯愿常住莫涅槃。三界众生迷未悟。如何早得见真源。将心逐心不自觉。妄执颠倒永沉沦。唯愿慈尊哀受请。种种方便引群生劝请已。至心归命礼三宝</p><p>至心随喜。过去已成佛。其数如恒沙。未来修学者。远长菩提芽。三界无根本。犹如虚空花。唯愿谛思入正受。共游法界诸佛家。随喜已。至心归命礼三宝</p><p>至心回向。无始已来心流浪。未曾一念正回向。今日始悟心无生。昔来迷昏自生障。唯愿学人如诸佛。离念分别正回向。回向已。至心归命礼三宝</p><p>至心发愿。愿一切众生见心源。速离烦恼越<a href=\"/remen/kuhai.html\" class=\"keylink\" target=\"_blank\">苦海</a>。早证身中大涅槃。唯愿慈尊加护念。莫滞有无诸见生。发愿已。至心归命礼三宝</p><p>此即依<a href=\"/fojing/huayanjing/yuanwen.html\" class=\"keylink\" target=\"_blank\">华严经</a>发十大愿</p><p>第一愿者。愿弟子等。一切劫中一切生处。常恭敬供养一切诸佛。尽未来际无有休息</p><p>第二愿者。愿弟子等。常<a href=\"/remen/shouchi.html\" class=\"keylink\" target=\"_blank\">受持</a>一切诸佛如来甚深法藏。即自开解不由他悟。尽未来际无有休息</p><p>第三愿者。愿弟子等。一切诸佛坐道场处。常于是中摄法为首。请转法轮。尽未来际无有休息</p><p>第四愿者。愿弟子等。常行一切菩萨大愿大行。尽未来际无有休息</p><p>第五愿者。愿弟子等。常能<a href=\"/remen/jiaohua.html\" class=\"keylink\" target=\"_blank\">教化</a>一切众生。若卵生若胎生若湿生若化生。若有色若无色。若有想若无想。若非有想若非无想。我皆令入无余涅槃。如是灭度无量无边众生。实无众生得灭度者。尽未来际无有休息</p><p>第六愿者。愿弟子等。常知一切诸佛国土如对目前。尽未来际无有休息</p><p>第七愿者。愿弟子等。常能严净一切诸佛国土。尽未来际无有休息</p><p>第八愿者。愿弟子等。常不离一切诸佛菩萨及善知识。同心修行集诸善根。尽未来际无有休息</p><p>第九愿者。愿弟子等。所有三业。若有众生见闻者。无有空过。如大药王树。如如意珠身。尽未来际无有休息</p><p>第十愿者。愿弟子成等正觉转大法轮。度脱一切众生。尽未来际无有休息</p><p>愿以此礼佛行道忏悔发愿<a href=\"/remen/shaoxiang.html\" class=\"keylink\" target=\"_blank\">烧香</a>燃灯所修一切善根。悉以回施一切众生。愿令一切众生永离一切地狱饿鬼畜生阎罗王受苦处。常生人天中见佛闻法。发菩提心修菩萨行</p><p>又愿以此善根。回向无上菩提。不求世间生死果报。又愿以此善根。回向真如法界海</p><p>此即赞西方礼阿弥陀佛文</p><p>至心归命礼西方阿弥陀佛</p><p>观彼弥陀极乐界.广大宽平众宝成.四十八愿庄严起.超诸佛刹最为精.本国他方大海众.穷劫算数不知名.普劝归西同彼会.恒沙<a href=\"/remen/sanmei.html\" class=\"keylink\" target=\"_blank\">三昧</a>自然成</p><p>愿共诸众生。<a href=\"/remen/wangsheng.html\" class=\"keylink\" target=\"_blank\">往生</a>安乐国</p><p>至心归命礼西方阿弥陀佛</p><p>地下庄严七宝幢.无量无边无亿数.八方八面百宝成.见彼无生自然悟.无生宝国永为常.一一宝流无数光.行者倾心常对目.腾神踊跃入西方</p><p>愿共诸众生。往生安乐国</p><p>至心归命礼西方阿弥陀佛</p><p>地上庄严转无极.金绳界道非工匠.弥陀愿智巧庄严.菩萨人天散花上.宝池宝色宝光飞.一一光成无数台.台中宝楼千万亿.台侧百亿宝幢围</p><p>愿共诸众生。往生安乐国</p><p>至心归命礼西方阿弥陀佛</p><p>一一台上虚空中.庄严宝乐亦无穷.八种清风寻光出.随时鼓乐应机音.机音正受稍为难.行住坐卧摄心观.唯除食时常忆念.三昧无为即涅槃</p><p>愿共诸众生。往生安乐国</p><p>至心归命礼西方阿弥陀佛</p><p>宝国宝林诸宝树.宝华宝叶宝根茎.或以千宝分林异.或有百宝共成行.行行相当叶相次.色各不同光亦然.等量齐高三十万.枝条相触说无因</p><p>愿共诸众生。往生安乐国</p><p>至心归命礼西方阿弥陀佛</p><p>七重罗网七重宫.绮互回光相映发.化天童子皆充遍.璎珞辉光超日月.行行宝叶色千般.华敷犹若施金轮.广变光成众宝盖.尘沙佛刹现无边</p><p>愿共诸众生。往生安乐国</p><p>至心归命礼西方阿弥陀佛</p><p>宝池宝岸宝金沙.宝渠宝叶宝莲华十二由旬皆正等.宝罗宝网宝栏遮.德水分流寻宝树.闻波睹乐证恬泊.寄语有缘同行者.努力翻迷还本家</p><p>愿共诸众生。往生安乐国</p><p>至心归命礼西方阿弥陀佛</p><p>一一金绳界道上.宝乐宝树千万亿.诸天童子散华香.他方菩萨如云集.无量无边无能计.稽首弥陀恭敬立.风铃树向遍虚空.叹说三尊无有极</p><p>愿共诸众生。往生安乐国</p><p>至心归命礼西方阿弥陀佛</p><p>弥陀本愿华王座.一切众宝以为成.台上四重张宝幔.弥陀独坐显真形.真形光明遍法界.蒙光触者心不退.昼夜六时专想念.终时快乐如三昧</p><p>愿共诸众生。往生安乐国</p><p>至心归命礼西方阿弥陀佛</p><p>弥陀身心遍法界.影现众生心想中.是故劝汝常观察.依心起相睹真容.真容宝像临华座.心开见彼国庄严.宝树三身华遍满.风铃乐响与门同</p><p>愿共诸众生。往生安乐国</p><p>至心归命礼西方阿弥陀佛</p><p>弥陀身色如金山.相好光明照十方.唯有<a href=\"/remen/nianfo.html\" class=\"keylink\" target=\"_blank\">念佛</a>蒙光摄.当知本愿最为强.十方如来舒舌证.专称名号至西方.到彼花开闻妙法.十地愿行自然彰</p><p>愿共诸众生。往生安乐国</p><p>至心归命礼西方阿弥陀佛</p><p>观音菩萨大慈悲.已满菩提舍不证.一切五道内身中.六时观察三轮应.应现身光紫金色.相好威仪转无极恒舒百亿光王手.普接有缘归本国</p><p>愿共诸众生。往生安乐国</p><p>至心归命礼西方阿弥陀佛</p><p>势至菩萨难思议.威光普照无边际.有缘众生蒙光触.增长智慧超三界.法界倾摇如转蓬.化佛菩萨满虚空.普劝有缘常念佛.永绝胞胎证六通</p><p>愿共诸众生。往生安乐国</p><p>至心归命礼西方阿弥陀佛</p><p>正坐结加入三昧.想心乘念至西方.睹见弥陀极乐界.地上虚空七宝庄.弥陀身量极无边.重劝众生观小身.丈六八尺随机现.圆光化侍等前真</p><p>愿共诸众生。往生安乐国</p><p>至心归命礼西方阿弥陀佛</p><p>上辈上行上根人.求生净土断贪嗔.就行差别分三品.五门相续助三因.一日七日专<a href=\"/remen/jingjin.html\" class=\"keylink\" target=\"_blank\">精进</a>.毕命乘台出六尘.庆哉难逢今得遇.永证<a href=\"/remen/wuweifa.html\" class=\"keylink\" target=\"_blank\">无为法</a>相身</p><p>愿共诸众生。往生安乐国</p><p>至心归命礼西方阿弥陀佛</p><p>中辈中行中根人.一日斋戒处金莲.<a href=\"/remen/xiaoyang.html\" class=\"keylink\" target=\"_blank\">孝养</a>父母教回向.为说西方快乐因.佛与声闻众来取.直到弥陀华座前.百宝花笼经七日.三品莲开证小真</p><p>愿共诸众生。往生安乐国</p><p>至心归命礼西方阿弥陀佛</p><p>下辈下行下根人.十恶五逆等贪嗔.四重偷僧谤正法.未曾惭愧悔前愆.终时苦相皆云集.地狱猛火罪人前.忽遇往生善知识.急劝专称彼佛名.化佛菩萨寻声到.一念倾心入宝莲.三<a href=\"/remen/yezhang.html\" class=\"keylink\" target=\"_blank\">业障</a>重开经劫.于时始发菩提因</p><p>愿共诸众生。往生安乐国</p><p>至心归命礼西方阿弥陀佛</p><p>乐何乐事难思议.无边菩萨为同学.性海如来尽是师.渴闻波若绝思浆.念食无生即断饥.一切庄严皆<a href=\"/remen/shuofa.html\" class=\"keylink\" target=\"_blank\">说法</a>.<a href=\"/remen/wuxin.html\" class=\"keylink\" target=\"_blank\">无心</a>领纳自然知.七宝花池随意入.八辈凝神会一枝.弥陀心水沐身顶.观音大势与衣披.歘尔腾空游法界.须臾授记号无为.如此逍遥极乐处.吾今不去待何时</p><p>愿共诸众生。往生安乐国</p><p>至心归命礼西方阿弥陀佛</p><p>哀愍覆护我.令法种增长.此世及后生.愿佛常摄受</p><p>愿共诸众生。往生安乐国</p><p>至心归命礼西方<a href=\"/remen/jileshijie.html\" class=\"keylink\" target=\"_blank\">极乐世界</a>观世音菩萨</p><p>愿共诸众生。往生安乐国</p><p>至心归命礼西方极乐世界大势至菩萨</p><p>愿共诸众生。往生安乐国</p><p>至心归命礼西方极乐世界诸菩萨清净大海众</p><p>愿共诸众生.往生安乐国</p><p>普为师僧父母及善知识法界众生。断除三障同得往生阿弥陀佛国。归命忏悔至心忏悔</p><p>南无归忏十方佛.愿灭一切诸罪根.今将久近所修善.回作自他安乐因.唯愿一切<a href=\"/remen/linzhong.html\" class=\"keylink\" target=\"_blank\">临终</a>时.胜缘胜境悉现前.愿睹弥陀大悲主.观音势至十方尊.仰惟神光蒙接手.乘佛愿力生彼国.忏悔回向发愿已.至心归命礼阿弥陀佛</p><p>说偈言。说此偈已。更当心口发愿。愿弟子临命终时。心不颠倒。心不错乱。心不失念。身心无诸苦痛。身心快乐如入<a href=\"/remen/chanding.html\" class=\"keylink\" target=\"_blank\">禅定</a>。圣众现前。乘佛本愿上品上生。阿弥陀佛国。到彼国已得六<a href=\"/remen/shentong.html\" class=\"keylink\" target=\"_blank\">神通</a>。回入十方界。救摄苦众生。虚空法界尽。我愿亦如是发愿已至心归命礼阿弥陀佛</p><p>大众欲作西方业.初夜独坐自思量。莫言久住阎浮地.会有一日即无常.命如当风一条烛.亦如石中一电光.闻身康强不苦行.临渴掘井水难望</p><p>愿共诸众生。往生安乐国</p><p>今观此身实可厌.种种不净假名身.三百碎骨相支柱.遍体何曾有片真.香粉涂身无厌足.毕竟地下成灰尘.烦恼炽盛何曾歇.终是流浪三涂因.普劝道场诸众等.真心念佛入真门</p><p>愿共诸众生。往生安乐国</p><p>贪嗔六贼无虚假.<a href=\"/remen/wangxiang.html\" class=\"keylink\" target=\"_blank\">妄想</a>悠悠循臭身.梦裹种种纵横去.忽觉寂灭并虚然.四大无常归粪土.魂魄零落若个边.生时财物他人用.自身唯得纸泥钱.为此佛在西方国.努力相劝用心镌</p><p>愿共诸众生。往生安乐国</p><p>至心归命礼西方阿弥陀佛</p><p>发愿生佛国。圣众普应知。今生蒙<a href=\"/\" class=\"keylink\" target=\"_blank\">佛教</a>。不敢更生疑。一日七日专精进。定得西方花上期愿共诸众生。往生安乐国</p><p>净土快乐无人去.地狱苦报竞攒头.闻恶一声不惜死.善法未肯至心求.死堕阿鼻十八狱.<a href=\"/remen/lunhui.html\" class=\"keylink\" target=\"_blank\">轮回</a>受苦何时休</p><p>愿共诸众生。往生安乐国</p><p>归去来。魔乡不可停。旷劫来<a href=\"/remen/liuzhuan.html\" class=\"keylink\" target=\"_blank\">流转</a>。六道尽皆经。到处无余事。唯闻生死声。为此生平后。入彼涅槃城</p><p>愿共诸众生。往生安乐国</p><p>观彼弥陀极乐界。广大宽平众宝城。云华作行无有数。拟待此地善众生。五浊欲修十善业。第一专诵弥陀经。心口称佛无厌足。命终菩萨自来迎</p><p>愿共诸众生。往生安乐国</p><p>至心归命礼西方阿弥陀佛</p><p>谛观西方有一国。其国有<a href=\"/remen/fohao.html\" class=\"keylink\" target=\"_blank\">佛号</a>弥陀。一坐说法恒沙劫。普为世界断诸魔。极乐城中登圣座。诸天围绕悉来过。八万四千菩萨众。奉持花果散娑婆</p><p>愿共诸众生。往生安乐国</p><p>普为梵释四王天龙八部帝主人王。师僧父母及善知识法界众生。断除三障。同得往生阿弥陀佛国归命忏悔</p><p>诸行无常 是生灭法 生灭灭已 寂灭为乐</p><p>如来证涅槃永断于生死</p><p>若能至心听常得无量乐</p><p>南无本师释迦牟尼佛等一切三宝。我今稽首礼。回愿往生无量寿国</p><p>南无十方三世尽虚空遍法界微尘刹土中一切三宝。我今稽首礼。回愿往生无量寿国</p><p>南无西方极乐世界阿弥陀佛。愿共众生咸归命故。我顶礼生彼国</p><p>南无西方极乐世界无量光佛。愿共众生咸归命故。我顶礼生彼国</p><p>南无西方极乐世界无边光佛。愿共众生咸归命故。我顶礼生彼国</p><p>南无西方极乐世界无碍光佛。愿共众生咸归命故。我顶礼生彼国</p><p>南无西方极乐世界无对光佛。愿共众生咸归命故。我顶礼生彼国</p><p>南无西方极乐世界光焰王佛。愿共众生咸归命故。我顶礼生彼国</p><p>南无西方极乐世界清净光佛。愿共众生咸归命故。我顶礼生彼国</p><p>南无西方极乐世界<a href=\"/remen/huanxi.html\" class=\"keylink\" target=\"_blank\">欢喜</a>光佛。愿共众生咸归命故。我顶礼生彼国</p><p>南无西方极乐世界智慧光佛。愿共众生咸归命故。我顶礼生彼国</p><p>南无西方极乐世界不断光佛。愿共众生咸归命故。我顶礼生彼国</p><p>南无西方极乐世界难思光佛。愿共众生咸归命故。我顶礼生彼国</p><p>南无西方极乐世界无称光佛。愿共众生咸归命故。我顶礼生彼国</p><p>南无西方极乐世界超日月光佛。愿共众生咸归命故。我顶礼生彼国</p><p>南无西方极乐世界阿弥陀佛。哀愍覆护我。令法种增长。此世及后生。愿佛常摄受愿共众生咸归命故。我顶礼生彼国</p><p>南无西方极乐世界观世音菩萨摩诃萨。愿共众生咸归命故。我顶礼生彼国</p><p>南无西方极乐世界大势至菩萨摩诃萨。愿共众生咸归命故。我顶礼生彼国</p><p>南无西方极乐世界诸尊菩萨摩诃萨清净大海众。愿共众生咸归命故。我顶礼生彼国</p><p>普为上界梵释四王天龙八部帝王人王师僧父母及善知识法界众生。悉愿断除三障。同得往生阿弥陀佛国。归命忏悔</p><p>南无普光佛 南无普明佛 南无普净佛南无多摩罗跋栴檀香佛</p><p>南无栴檀光佛 南无摩尼幢佛 南无欢喜藏摩尼宝积佛 南无一切世间乐见上大精进佛 南无摩尼幢灯光佛</p><p>南无慧炬照佛 南无海德光明佛 南无金刚牢强普散金光佛</p><p>南无大强精进勇猛佛</p><p>南无大悲光佛 南无慈力王佛 南无慈藏佛 南无栴檀窟庄严胜佛 南无贤善首佛 南无善意佛 南无广庄严王佛 南无金刚华佛 南无宝盖照空自在王佛</p><p>南无虚空宝华光佛</p><p>南无琉璃庄严王佛</p><p>南无普现色身光佛</p><p>南无不动光佛 南无降伏诸魔王佛 南无才光明佛 南无智慧胜佛 南无弥勒仙光佛 南无世静光佛 南无善寂月音妙尊智王佛</p><p>南无龙种上尊王佛</p><p>南无日月光佛 南无日月珠光佛 南无慧幡胜王佛</p><p>南无师子吼自在力王佛</p><p>南无妙音胜佛 南无常光幢佛 南无观世灯佛 南无慧威灯王佛 南无法胜王佛 南无须弥光佛 南无须曼那华光佛</p><p>南无优钵罗华殊胜王佛</p><p>南无大慧力王佛</p><p>南无阿閦鞞欢喜光佛</p><p>南无无量音声王佛</p><p>南无才光佛 南无金海光佛 南无山海慧自在通王佛</p><p>南无大通光佛</p><p>南无一切法常满王佛</p><p>此五十三佛名者。乃是过去久远旧住<a href=\"/remen/suoposhijie.html\" class=\"keylink\" target=\"_blank\">娑婆世界</a>。成熟众生而般涅槃。若有善男子善女人及余一切众生。得闻是五十三佛名者。是人于百千万亿阿僧祇劫不堕恶道。若复有人。能诵是五十三佛名者。除灭四重五逆。及谤方等经皆悉清净。以是诸佛本誓愿故。于念念中即得除灭如上诸罪</p><p>此华严偈九句</p><p>一切众生类皆悉三世摄</p><p>三世诸众生皆为<a href=\"/remen/wuyin.html\" class=\"keylink\" target=\"_blank\">五阴</a>摄</p><p>五阴诸众生皆悉从业起</p><p>诸业因心起心法犹如幻</p><p>众生亦如是</p><p>凡众生皆不得漫嗔。嗔时忍。即诵此四偈</p><p>嗔是忍辱花忍是嗔家果</p><p>花生便摘却果生何处坐</p><p>但人受<a href=\"/remen/pusajie.html\" class=\"keylink\" target=\"_blank\">菩萨戒</a>八胜法偈</p><p>第一趣道胜第二<a href=\"/remen/faxin.html\" class=\"keylink\" target=\"_blank\">发心</a>胜</p><p>第三功德胜第四<a href=\"/remen/futian.html\" class=\"keylink\" target=\"_blank\">福田</a>胜</p><p>第五受罪轻微胜</p><p>第六处胎胜第七神通胜</p><p>第八果报胜</p><p>此四偈亦是受菩萨戒法偈</p><p>金刚无等解脱道十力雄猛震三千</p><p>破坏外道尼干众不与魔邪作因缘</p><p>此四偈亦是菩萨戒香汤法</p><p>西方温池水雪山童子补香汤.澡浴凡夫表裹净.唯愿速生弥勒家</p><p>此四偈亦是戒法</p><p>戒如明日月亦如璎珞珠</p><p>微尘菩萨众由戒成正觉</p><p>此四偈是<a href=\"/remen/pojie.html\" class=\"keylink\" target=\"_blank\">破戒</a>偈</p><p>破戒如弦断持戒若施弦</p><p page margintb15></p></div>"
}]