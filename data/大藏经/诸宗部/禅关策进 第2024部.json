[{
    "title": "禅关策进 第2024部",
    "author": "袾宏大师",
    "html": "<div class=\"B1_text\"><p>禅关策进 序</p><p>禅曷为有关乎。道无内外。无出入。而人之为道。也有迷悟。于是大知识关吏。不得不时其启闭。慎其锁钥。严其勘核。俾异言服私越度者。无所售其奸。而关之不易透。亦已久矣。予初<a href=\"/remen/chujia.html\" class=\"keylink\" target=\"_blank\">出家</a>。得一帙于坊间。曰禅门<a href=\"/remen/fozu.html\" class=\"keylink\" target=\"_blank\">佛祖</a>纲目。中所载多古尊宿。自叙其参学时始之难入。中之做工夫。经历劳苦次第。与终之廓尔神悟。心爱之慕之愿学焉。既而此书于他处更不再见。乃续阅五灯诸语录杂传。无论缁素。但实参实悟者并入前帙。删繁取要汇之成编。易名曰禅关策进。居则置案。行则携囊。一览之则心志激励。神采焕发。势自鞭逼前进。或曰。是编也为未过关者设也。已过关者长往矣。将安用之。虽然关之外有重关焉。托伪于鸡声。暂离于虎口。得少为足。是为增上慢人。水未穷。山未尽。警策在手。疾驱而长驰。破最后之幽关。徐而作罢参斋。未晚也万历二十八年岁次庚子孟春日云栖袾宏识</p><p>禅关策进</p><p>后学云栖寺<a href=\"/remen/shamen.html\" class=\"keylink\" target=\"_blank\">沙门</a>袾宏辑</p><p>前集二门</p><p>△诸祖法语节要第一</p><p>诸祖法语。今不取向上玄谈。唯取做工夫吃紧处。又节其要略。以便时时省览。激励身心。次二诸祖苦功。后集诸经引证。俱仿此</p><p>筠州黄檗运禅师示众</p><p>预前若打不彻。腊月三十日到来。管取尔热乱。有般外道。才见人做工夫。便冷笑。犹有这个在。我且问尔。忽然临命终时。尔将何抵敌<a href=\"/remen/shengsi.html\" class=\"keylink\" target=\"_blank\">生死</a>。须是闲时办得下。忙时得用。多少省力。休待临渴掘井。做手脚不迭。前路茫茫。胡钻乱撞。苦哉苦哉。平日只学口头<a href=\"/remen/sanmei.html\" class=\"keylink\" target=\"_blank\">三昧</a>。说禅说道。呵佛骂祖。到这里都用不着。只管瞒人。争知今日自瞒了也。劝尔兄弟家。趁色力康健时。讨取个分晓。这些关棙子。甚是容易。自是尔不肯去下死志做工夫。只管道难了又难。若是丈夫汉。看个公案。僧问赵州。狗子还有<a href=\"/remen/foxing.html\" class=\"keylink\" target=\"_blank\">佛性</a>也无。州云无。但二六时中看个无字。昼参夜参。行住坐卧。着衣吃饭处。屙屎放尿处。心心相顾。猛着精彩。守个无字。日久岁深。打成一片。忽然心华顿发。悟佛祖之机。便不被天下老和尚舌头瞒。便会开大口。达磨西来。无风起浪。<a href=\"/remen/shizun.html\" class=\"keylink\" target=\"_blank\">世尊</a>拈花。一场败阙到这里。说甚阎罗老子。千圣尚不奈尔何。不信道直有这般奇特。为甚如此。事怕有心人</p><p>评曰。此后代提公案。看话头之始也。然不必执定无字。或无字。或万法。或须弥山。或死了烧了等。或参究<a href=\"/remen/nianfo.html\" class=\"keylink\" target=\"_blank\">念佛</a>。随守一则。以悟为期。所疑不同。悟则无二</p><p>赵州谂禅师示众</p><p>汝但究理坐看三二十年。若不会截取老僧头去○老僧四十年不杂用心。除二时粥饭。是杂用心处</p><p>玄沙备禅师示众</p><p>夫学<a href=\"/remen/banruo.html\" class=\"keylink\" target=\"_blank\">般若</a>菩萨。具大<a href=\"/remen/genqi.html\" class=\"keylink\" target=\"_blank\">根器</a>。有大<a href=\"/remen/zhihui.html\" class=\"keylink\" target=\"_blank\">智慧</a>始得。若根机迟钝。直须勤苦忍耐。日夜忘疲。如丧考妣相似。恁么急切更得人荷挟克骨究实。不妨亦得觏去</p><p>鹅湖大义禅师垂诫</p><p>莫只忘形与死心。此个难医病最深。直须提起吹毛利。要剖西来第一义。瞠却眼兮剔起眉。反覆看渠。渠是谁。若人<a href=\"/remen/jingzuo.html\" class=\"keylink\" target=\"_blank\">静坐</a>不用功。何年及第悟心空</p><p>永明寿禅师垂诫</p><p>学道之门。别无奇特。只要洗涤根尘下。<a href=\"/remen/wuliangjie.html\" class=\"keylink\" target=\"_blank\">无量劫</a>来业识种子。汝等但能消除情念。断绝妄缘。对<a href=\"/remen/shijian.html\" class=\"keylink\" target=\"_blank\">世间</a>一切爱欲境界。心如木石相似。直饶未明道眼。自然成就净身。若逢真正导师。切须勤心亲近。假使参而未彻。学而未成。历在耳根。永为道种。世世不落恶趣。生生不失人身。才出头来。一闻千悟</p><p>黄龙死心新禅师小参</p><p>诸上座。人身难得。<a href=\"/remen/fofa.html\" class=\"keylink\" target=\"_blank\">佛法</a>难闻。此身不向今生度。更向何生度此身。尔诸人要<a href=\"/remen/canchan.html\" class=\"keylink\" target=\"_blank\">参禅</a>么。须是<a href=\"/remen/fangxia.html\" class=\"keylink\" target=\"_blank\">放下</a>着。放下个甚么。放下个四大<a href=\"/remen/wuyun.html\" class=\"keylink\" target=\"_blank\">五蕴</a>。放下无量劫来许多业识。向自己脚跟下。推穷看。是甚么道理。推来推去。忽然心华发明。照十方刹。可谓得之于心。应之于手。便能变大地作黄金。搅长河为酥酪。岂不畅快平生。莫只管册子上念言念语。讨禅讨道。禅道不在册子上。纵饶念得一大藏教诸子百家。也只是闲言语。临死之时。总用不着</p><p>评曰。不可见恁么说。便谤经毁法。盖此语为著文字。而不<a href=\"/remen/xiuxing.html\" class=\"keylink\" target=\"_blank\">修行</a>者戒也。非为不识一丁者。立赤帜也</p><p>东山演禅师送徒行脚</p><p>须将生死二字。贴在额头上讨取个分晓。如只随群作队。打哄过日。他时阎老子打算饭钱。莫道我不曾说与尔来。若是做工夫。须要时时检点刻刻提撕。那里是得力处。那里是不得力处。那里是打失处。那里是不打失处。有一等。才上蒲团。便打瞌睡。及至醒来。胡思乱想。才下蒲团。便说杂话。如此办道。直至<a href=\"/remen/mile.html\" class=\"keylink\" target=\"_blank\">弥勒</a>下生。也未得入手。须是猛着精彩提个话头。昼参夜参。与他厮捱。不可坐在无事甲里。又不可蒲团上死坐。若杂念转斗转多。轻轻放下。下地走一遭。再上蒲团。开两眼。揑两拳。竖起脊梁。依前提起话头。便觉清凉。如一锅沸汤搀一杓冷水相似。如此做工夫。定有到家时节</p><p>佛迹颐庵真禅师普说</p><p>信有十分。疑有十分。疑有十分。悟有十分。可将平生所见所闻。恶知恶解。奇言妙句。禅道佛法。贡高我慢等心。彻底倾泻。只就未明未了的公案上。距定脚头。竖起脊梁。无分昼夜。直得东西不辨南北不分。如有气的死人相似。心随境化。触着还知。自然念虑内忘。<a href=\"/remen/xinshi.html%09\" class=\"keylink\" target=\"_blank\">心识</a>路绝。忽然打破髑髅。元来不从他得。那时岂不庆快平生者哉</p><p>径山大慧杲禅师答问</p><p>今时有自眼不明。只管教人死獦狙地休去歇去。又教人<a href=\"/remen/suiyuan.html\" class=\"keylink\" target=\"_blank\">随缘</a>管。带忘情默照。又教人是事莫管。如是诸病。枉用工夫。无有了期。但只存心一处。无有不得者。时节<a href=\"/remen/yinyuan1.html\" class=\"keylink\" target=\"_blank\">因缘</a>到来。自然触着磕着。喷地醒去○把自家心识。缘世间尘劳的。回来底在般若上。纵今生打未彻。临命终时。定不为恶业所牵。来生出头。定在般若中。见成受用。此是决定的事。无可疑者○但自时时提撕。<a href=\"/remen/wangnian.html\" class=\"keylink\" target=\"_blank\">妄念</a>起时。亦不必将心止遏。只看个话头。行也提撕。坐也提撕。提撕来。提撕去。没滋味。那时便是好处。不得放舍。忽然心华发明。照十方刹。便能于一毛端。现宝王刹。坐微尘里。转大法轮</p><p>评曰。师自云。他人先定而后慧。某甲先慧而后定。盖话头疑破。所谓休去歇去者。不期然而然矣</p><p>蒙山异禅师示众</p><p>某年二十。知有此事。至三十二。请益十七八员长老。问他做工夫。都无端的。后参皖山长老。教看无字。十二时中。要惺惺如猫捕鼠。如鸡抱卵。无令间断。未透彻时。如鼠咬棺材。不可移易。如此做去。定有发明时节。于是昼夜孜孜体究经十八日。吃茶次。忽会得世尊拈花<a href=\"/remen/jiaye.html\" class=\"keylink\" target=\"_blank\">迦叶</a>微笑。不胜<a href=\"/remen/huanxi.html\" class=\"keylink\" target=\"_blank\">欢喜</a>。求决三四员长老。俱无一语。或教只以海印三昧一印印定。余俱莫管。便信此说。过了二载。景定五年六月。在四川重庆府。患痢昼夜百次。危剧濒死。全不得力。海印三昧。也用不得。从前解会的。也用不得。有口说不得。有身动不得。有死而已。业缘境界。俱时现前。怕怖慞惶。众苦交逼。遂强作主宰。分付后事。高着蒲团。装一炉香。徐起坐定默祷<a href=\"/remen/sanbao.html\" class=\"keylink\" target=\"_blank\">三宝</a>龙天。悔过从前诸不善业。若大限当尽。愿承般若力。<a href=\"/remen/zhengnian.html\" class=\"keylink\" target=\"_blank\">正念</a>托生。早早出家。若得病愈。便弃俗为僧。早得悟明。广度后学。作此愿已。提个无字。回光自看。未久之间。脏腑三四回动。只不管他。良久眼皮不动。又良久。不见有身。只话头不绝。至晚方起。病退一半。复坐至三更四点。诸病尽退。身心轻安。八月至江陵落发。一年起单行脚。途中炊饭。悟得工夫须是一气做成。不可断续。到黄龙归堂。第一次睡魔来时。就座抖擞精神。轻轻敌退。第二次亦如是退。第三次睡魔重时。下地<a href=\"/remen/libai.html\" class=\"keylink\" target=\"_blank\">礼拜</a>消遣。再上蒲团。规式已定。便趁此时。打并睡魔。初用枕短睡。后用臂。后不放倒身。过二三夜。日夜皆倦。脚下浮逼逼地。忽然眼前如黑云开。自身如新浴出。一般清快。心下疑团愈盛。不着用力。绵绵现前。一切声色五欲八风。皆入不得。清净如银盆盛雪相似。如秋空气肃相似。却思工夫虽好。无可决择。起单入浙。在路辛苦。工夫退失。至承天孤蟾和尚处归堂。自誓未得悟明。断不起单。月余工夫复旧。其时遍身生疮亦不顾。舍命趁逐工夫。自然得力。又做得病中工夫。因赴斋出门。提话头而行不觉。行过斋家。又做得动中工。夫到此却似透水月华。急滩之上乱波之中。触不散。荡不失。活鱍鱍地。三月初六日坐中。正举无字。首座入堂<a href=\"/remen/shaoxiang.html\" class=\"keylink\" target=\"_blank\">烧香</a>。打香盒作声。忽然[囗@力]地一声。识得自己。捉败赵州。遂颂云。没兴路头穷。踏翻波是水。超群老赵州。面目只如此。秋间临安见雪岩.退耕.石坑.虚舟.诸大老。舟劝往皖山。山问。光明寂照遍河沙。岂不是张拙秀才语。某开口。山便喝出。自此行坐饮食皆无意思。经六个月。次年春。因出城回。上石梯子。忽然胸次疑碍冰释。不知有身在路上行。乃见山。山又问前语。某便掀倒禅床。却将从前数则。极誵讹公案。一一晓了。诸仁者。参禅大须仔细。山僧若不得重庆一病。几乎虚度。要紧在遇正知见人。所以古人朝参暮请。决择身心。孜孜切切。究明此事</p><p>评曰。他人因病而退惰。此老带病精修。终成大器。岂徒然哉。禅人病中。当以是痛自勉励</p><p>杨州素庵田大士示众</p><p>近来笃志参禅者少。才参个话头。便被昏散二魔缠缚。不知昏散与疑情正相对治。<a href=\"/remen/xinxing1.html\" class=\"keylink\" target=\"_blank\">信心</a>重则疑情必重。疑情重则昏散自无</p><p>处州白云无量沧禅师普说</p><p>二六时中。随话头而行。随话头而住。随话头而坐。随话头而卧。心如棘栗蓬相似。不被一切人我无明五欲三毒等之所吞啖。行住坐卧。通身是个疑团。疑来疑去。终日呆桩桩地。闻声睹色。管取[囗@力]地一声去在</p><p>四明用刚软禅师答禅人书</p><p>做工夫须要起大疑情。汝工夫未有一月半月成片。若真疑现前撼摇不动。自然不怕惑乱。秖管勇猛忿去。终日如呆的汉子相似。到恁么时。不怕瓮中走鳖</p><p>袁州雪岩钦禅师普说</p><p>时不待人。转眼便是来生。何不趁身强力健。打教彻去。讨教明白去。何幸又得在此名山大泽神龙世界祖师法窟僧堂明净。粥饭清洁。汤火稳便。若不向这里打教彻讨教明白去。是尔自暴自弃。自甘陆沈。为下劣愚痴之汉。若果是茫无所知。何不博问先知。凡遇五参。见曲彔床上老汉横说竖说。何不历在耳根。反覆寻思。毕竟是个甚么道理○山僧五岁出家。在上人侍下。见与宾客交谈。便知有此事。便信得及。便学<a href=\"/remen/zuochan.html\" class=\"keylink\" target=\"_blank\">坐禅</a>。十六为僧。十八行脚。在双林远和尚会下。打十方。从朝至暮不出户庭。纵入众寮。至后架。袖手当胸。不左右顾。目前所视不过三尺。初看无字。忽于念头起处。打一个返观。这一念当下冰冷。直是澄澄湛湛不动不摇。过一日如弹指顷。都不闻钟鼓之声。十九在灵隐挂搭。见处州来书。说钦禅尔这工夫是死水。不济事。动静二相。打作两橛。参禅须是起疑情。小疑小悟。大疑大悟。被州说得着。便改了话头。看个干屎橛。一味东疑西疑。横看竖看。却被昏散交攻。顷刻洁净也不能得。移单过净慈。结甲七个兄弟坐禅。封被胁不沾席。外有修上座。每日在蒲团上。如个铁镢子相似。地上行时开两眼。垂两臂。亦如个铁镢子相似。要与亲近说话。更不可得。因两年不倒身。捱得昏困。遂一放都放了。两月后。从前整顿得这一放。十分精神。元来要究明此事。不睡也不得。须是到中夜熟睡一觉。方有精神。一日廊下见修。方得亲近。却问去年要与尔说话。只管避我。如何。修云。真正办道人。无剪爪之工。更与尔说话在。因问。即今昏散打屏不去。<a href=\"/remen/xiudao.html\" class=\"keylink\" target=\"_blank\">修道</a>尔自不猛烈。须是高着蒲团。竖起脊梁。尽浑身并作一个话头。更讨甚昏散。依修做工夫。不觉身心俱忘。清清三昼夜。两眼不交睫。第三日午后。在三门下。如坐而行。又撞见修。问尔在此做甚么。答云办道。修云。尔唤甚么作道。遂不能对。转加迷闷。即欲归堂坐禅。又撞见首座道。尔但大开了眼。看是甚么道理。又被提这一句。只欲归堂。才上蒲团。面前豁然一开。如地陷一般。是时呈似人不得。非世间一切相可喻。便下单寻修。修见便道且喜且喜。握手门前柳堤上行一转。俯仰天地间。森罗万象眼见耳闻。向来所厌。所弃之物。与无明<a href=\"/remen/fannao.html\" class=\"keylink\" target=\"_blank\">烦恼</a>。元来都是自己妙明。真性中流出。半月余动相不生。可惜不遇大手眼尊宿。不合向这里坐住。谓之<a href=\"/remen/jiandi.html\" class=\"keylink\" target=\"_blank\">见地</a>不脱。碍正知见。每于睡着时。打作两橛。公案有义路者。则理会得。如银山铁壁者。却又不会。虽在无准先师会下。多年入室升座。无一语打着心下事。经教语录上。亦无一语可解此病。如是碍在胸中者十年。一日在天目佛殿上行。擡眼见一株古柏。触目省发。向来所得境界。碍膺之物。扑然而散。如闇室中出在白日。从此不疑生。不疑死。不疑佛。不疑祖。始得见径山老人立地处。好与三十拄杖</p><p>天目高峰妙禅师示众</p><p>此事只要当人的有切心。才有切心。真疑便起。疑来疑去。不疑自疑。从朝至暮。粘头缀尾。打成一片。撼亦不动。趁亦不去。昭昭灵灵。常现在前。此便是得力时也。更须确其正念慎无二心。至于行不知行。坐不知坐。寒热饥渴。悉皆不知。此境界现前。即是到家消息。也巴得构。也撮得着只待时刻而已。却不得见恁么说。起一念<a href=\"/remen/jingjin.html\" class=\"keylink\" target=\"_blank\">精进</a>心求之。又不得将心待之。又不得纵之弃之。但自坚凝正念。以悟为则。当此之时。有八万四千魔军。在汝六根门头伺候。一切奇异<a href=\"/remen/shane.html\" class=\"keylink\" target=\"_blank\">善恶</a>等事。随汝心现。汝若瞥起毫厘着心。便堕他圈缋。被他作主。受他指挥。口说魔话。身行魔事。般若正因。从兹永绝。<a href=\"/remen/puti.html\" class=\"keylink\" target=\"_blank\">菩提</a>种子。不复生芽。但莫起心。如个守尸鬼子。守来守去。疑团子歘然爆地一声。管取惊天动地○某甲十五出家。二十更衣。入净慈。立三年死限学禅。初参断桥和尚。令参生从何来死从何去。意分两路。心不归一。后见雪岩和尚。教看无字。又令每日上来一转。如人行路。日日要见工程。因见说得有序。后竟不问做处。一入门。便问。谁与尔拖这死尸来。声未绝。便打出。次后径山归堂。梦中忽忆。万法归一。一归何处。自此疑情顿发。直得东西不辨。南北不分。第六日随众阁上讽经。擡头忽睹五祖演和尚真赞。末两句云。百年三万六千朝。返覆元来是这汉。日前拖死尸句子。蓦然打破。直得魂飞胆丧。绝后再苏。何啻放下百二十斤担子。其时正二十四岁。满三年限。次后被问日间浩浩作得主么。答曰作得。又问。睡梦中作得主么。答云作得。又问。正睡着无梦时。主在何处。于此无言可对。无理可伸。和尚嘱云。从今不要尔<a href=\"/remen/xuefo.html\" class=\"keylink\" target=\"_blank\">学佛</a>学法穷古穷今。只饥来吃饭。困来打眠。才眠觉来。抖擞精神。我这一觉。主人公毕竟在甚么处。安身立命。自誓[拚-ㄙ+ㄊ]一生。做个痴呆汉。定要见这一着子明白。经及五年。一日睡觉正疑此事。忽同宿道友。推枕子落地作声。蓦然打破疑团。如在网罗中跳出。所有佛祖誵讹公案。古今差别因缘。无不了了。自此安邦定国。天下太平一念无为。十方坐断</p><p>评曰。前示众。做工夫一段。至为切要。学者宜书诸绅。其自叙中所云。饥来吃饭困来打眠。是发明以后事。莫错会好</p><p>铁山瑷禅师普说</p><p>山僧十三岁。知有佛法。十八出家。二十二为僧。先到石霜。记得祥庵主教时时观见鼻头白。遂得清净。后有僧。自雪岩来。写得岩坐禅箴看。我做工夫却不曾从这里过。因到雪岩。依彼所说做工夫。单提无字。至第四夜通身汗流。十分清爽继得归堂。不与人说话。专一坐禅。后见妙高峰。教十二时中莫令有间。四更起来。便摸索话头。顿在面前。略觉困睡。便起身下地。也是话头。行时步步不离话头。开单展钵。拈匙放箸。随众等事。总不离话头。日间夜间。亦复如是。打成片段。未有不发明者。依峰开示。做工夫。果得成片。三月二十日。岩上堂云。兄弟家久在蒲团上瞌睡。须下地走一遭。冷水盥嗽。洗开两眼。再上蒲团。竖起春梁。壁立万仞。单提话头。如是用功。七日决定悟去。此是山僧四十年前已用之工。某即依彼所说。便觉工夫异常。第二日。两眼欲闭而不能闭。第三日。此身如在<a href=\"/remen/xukong.html\" class=\"keylink\" target=\"_blank\">虚空</a>中行。第四日。曾不知有世间事。其夜倚栏杆少立。泯然无知。检点话头。又不打失。转身上蒲团。忽觉。从头至足。如劈破髑髅相似。如万丈井底被提在空中相似。此时无著欢喜处。举似岩。岩云未在。更去做工夫。求得法语。末后云。绍隆佛祖向上事。脑后依前欠一槌。心下道。如何又欠一槌。不信此语。又似有疑。终不能决。每日堆堆坐禅。将及半载。一日因头痛煎药。遇觉赤鼻。问那吒太子拆骨还父拆肉还母话。记得被悟知客问。不能对。忽然打破这疑团。后到蒙山。山问参禅。到甚么处是毕工处。遂不知头。山教再做<a href=\"/remen/dingli.html\" class=\"keylink\" target=\"_blank\">定力</a>工夫。洗荡尘习。每遇入室下语。只道欠在。一日晡时坐至更尽。以定力挨拶。直造幽微。出定见山说此境已。山问。那个是尔本来面目。正欲下语。山便闭门。自此工夫日有妙处。盖以离岩太早。不曾做得细密工夫。幸遇本色宗匠。乃得到此。元来工夫做。得紧峭则时时有悟入。步步有剥落。一日见壁上三祖信心铭云。归根得旨。随照失宗。又剥了一层。山云。个事如剥珠相似。愈剥愈光。愈明愈净。剥一剥。胜他几生工夫也。但下语犹只道欠在。一日定中。忽触着欠字。身心豁然。彻骨彻髓。如积雪卒然开霁。忍俊不禁。跳下地来。擒住山云。我欠少个甚么。山打三掌。某礼三拜。山云。[金*失]山这一着子几年。今日方了○暂时话头不在。如同死人。一切境界逼迫临身。但将话头。与之抵当。时时检点话头。动中静中。得力不得力。又定中不可忘却话头。忘话头则成邪定。不得将心待悟。不得文字上取解会。不得些少觉触以为了事。但教如痴如呆去。佛法世法打成一片。施为举措只是寻常。惟改旧时行履处。古云。大道从来不属言。拟谈玄妙。隔天渊。直须能所俱忘却。始可饥飡困则眠</p><p>天目断崖义禅师示众</p><p>若要超凡入圣。永脱尘劳。直须去皮换骨。绝后再苏。如寒灰发焰枯木重荣。岂可作容易想。我在先师会下多年。每被大棒无一念远离心。直至今日。触着痛处。不觉泪流。岂似尔等咬着些子苦味。便掉头不顾</p><p>天目中峰本禅师示众</p><p>先师高峰和尚。教人惟以所参话头。蕴之于怀。行也如是参。坐也如是参。参到用力不及处留意不得时。蓦忽打脱。方知<a href=\"/remen/chengfo.html\" class=\"keylink\" target=\"_blank\">成佛</a>。其来旧矣。这一着子。是从上佛祖了生脱死之已验三昧。惟贵信得及久远不退转。更无有不获其相应者○看话头做工夫。最是立脚稳当。悟处亲切。纵此生不悟。但信心不退。不隔一生两生。更无不获开悟者○或三十年二十年。未即开悟。不须别求方便。但心不异缘。意绝诸妄。孜孜不舍。只向所参话上。立定脚头。[拚-ㄙ+ㄊ]取生与同生死与同死。谁管三生五生。十生百生。若不彻悟。决定不休。有此正因。不患大事之不了明也○病中做工夫。也不要尔精进勇猛。也不要尔撑眉努目。但要尔心如木石。意若死灰。将四大幻身。撇向他方世界之外。由他病也得。活也得。死也得。有人看也得。无人看也得。香鲜也得。臭烂也得。医得健来。活到一百二十岁也得。如或便死。被宿业牵。入镬汤炉炭里也得。如是境界中。都不动摇。但切切将个没滋味话头。向药炉边枕头上。默默咨参。不得放舍</p><p>评曰。此老千言万语。只教人看话头。做真实工夫。以期正悟。谆切透快。千载而下。如耳提面命。具存全书。自应遍览</p><p>师子峰天如则禅师普说</p><p>生不知来处。谓之生大。死不知去处。谓之死大。腊月三十日到来。只落得手忙脚乱。何况前路茫茫。随业受报。正是要紧事在。这个是生死报境。若论生死业根。即今一念随声逐色。使得七颠八倒者便是。由是佛祖。运大慈悲。或教尔参禅。或教尔念佛。令汝扫除妄念。认取本来面目。做个洒洒落落大<a href=\"/remen/jietuo.html\" class=\"keylink\" target=\"_blank\">解脱</a>汉。而今不获灵验者。有三种病。第一不遇真善知识指示。第二不能痛将生死大事为念。悠悠漾漾。不觉打在无事甲里。第三于世间虚名浮利。照不破。放不下。妄缘恶习上坐不断。摆不脱。境风扇动处。不觉和身辊入业海中。东飘西泊去。真正道流。岂肯恁么。当信祖师道。杂念纷飞。如何下手。一个话头。如铁扫帚。转扫转多。转多转扫。扫不得。[拚-ㄙ+云]命扫。忽然扫破太虚空。万别千差一路通。诸禅德。努力今生须了却。莫教永劫受余殃○又有自疑念佛与参禅不同。不知参禅只图<a href=\"/remen/shixin.html\" class=\"keylink\" target=\"_blank\">识心</a>见性。念佛者悟<a href=\"/remen/zixing.html\" class=\"keylink\" target=\"_blank\">自性</a>弥陀<a href=\"/remen/weixin.html\" class=\"keylink\" target=\"_blank\">唯心</a><a href=\"/remen/jingtu.html\" class=\"keylink\" target=\"_blank\">净土</a>。岂有二理。经云。忆佛念佛现前当来。必定见佛。既曰现前见佛。则与参禅悟道有何异哉○答或问云。但将阿弥陀佛四字。做个话头。二六时中。直下提撕。至于一念不生。不涉阶梯。径超佛地</p><p>智彻禅师净土玄门</p><p>念佛一声。或三五七声。默默返问。这一声佛。从何处起。又问这念佛的是谁。有疑只管疑去。若问处不亲。疑情不切。再举个毕竟这念佛的是谁。于前一问。少问少疑。只向念佛是谁。谛审谛问</p><p>评曰。径无前问只看这念佛的是谁亦得</p><p>汝州香山无闻聪禅师普说</p><p>山僧初见独翁和尚。令参不是心不是佛不是物。后同云峰月山等六人。立愿互相究竟。次见淮西教无能。令提无字。次到长芦。结伴炼磨。后遇淮上敬兄。问云。尔六七年有甚见地。某答。每日只是心下无一物。敬云。尔这一络索甚处出来。某心里似知不知。不敢开口。敬见我做处无省发。乃云。尔定中工夫不失动处便失。某被说着。心惊便问。毕竟明此大事。应作么生。敬云。尔不闻川老子道。要知端的意。北斗面南看。说了便去。某被一问直得。行不知行。坐不知坐。五七日间。不提无字。倒只看要知端的意。北斗面南看。忽到净头寮。在一木上。与众同坐。只是疑情不解。有饭食顷。顿觉心中空亮轻清。见情想破裂。如剥皮相似。目前人物。一切不见。犹如虚空。半昧省来。通身汗流。便悟得北斗面南看。遂见敬下语作颂。都无滞碍。尚有向上一路。不得洒落。后入香岩山中过夏。被蚊子咬两手不。定。因念古人为法忘躯。何怖蚊子。尽情放下咬定牙关。揑定拳头。单提无字。忍之又忍。不觉身心归寂。如一座屋倒却四壁。体若虚空。无一物可当情。辰时一坐。未时出定。自知佛法不误人。自是工夫不到。然虽见解明白。尚有微细隐密<a href=\"/remen/wangxiang.html\" class=\"keylink\" target=\"_blank\">妄想</a>未尽。又入光州山中。习定六年。陆安山中又住六年。光州山中又住三年。方得颖脱</p><p>评曰。古人如是勤辛。如是久远方得相应。今人以聪明情量。<a href=\"/remen/shana.html\" class=\"keylink\" target=\"_blank\">刹那</a>领会。而犹欲自附于顿悟。岂不谬哉</p><p>独峰和尚示众</p><p>学道之士。那里是入手处。提个话头。是入手处</p><p>般若和尚示众</p><p>兄弟家。三年五年做工夫。无个入处。将从前话头抛却。不知行到中途而废。可惜前来许多心机。有志之士。看众中柴干水便僧堂温暖。发愿三年不出门。决定有个受用。有等才做工夫。心地清净。但见境物现前。便成四句。将谓是大了当人。口快舌便。误了一生。三寸气消。将何保任。<a href=\"/remen/fozi.html\" class=\"keylink\" target=\"_blank\">佛子</a>。若欲出离。参须直参。悟须实悟○或话头绵密无有间断。不知有身。谓之人忘法未忘。有到此忘其本身。忽然记得。如在梦中跌下万仞洪崖。只顾救命遂成风癫。到此须是紧提话头。忽然连话头。都忘谓之人法双忘。蓦地冷灰豆爆。始知张公吃酒。李公醉。正好来般若门下吃棒。何以故。更须打破诸祖重关。遍参知识。得知一切浅深。却向水边林下。保养圣胎。直待龙天推出。方可出来扶扬<a href=\"/remen/zongjiao.html\" class=\"keylink\" target=\"_blank\">宗教</a>。普度群生</p><p>雪庭和尚示众</p><p>十二时中。一贫如洗。看个父母未生前。那个是我本来面目。不管得力不得力昏散不昏散。只管提撕去</p><p>仰山古梅友禅师示众</p><p>须要发勇猛心。立决定志。将平生悟得的学得的。一切佛法四六文章语言三昧。一扫扫向大洋海里去。更莫举着。把八万四千微细念头。一坐坐断。却将本参话头。一提提起疑来疑去。拶来拶去。凝定身心。讨个分晓。以悟为则。不可向公案上卜度经书上寻觅。直须卒地断爆地拆方始到家。若是话头提不起连举三遍。便觉有力。若身力疲倦。心识怉懆。却轻轻下地。打一转再上蒲团。将本参话。如前挨拶。若才上蒲团。便打磕睡。开得眼来。胡思乱想。转身下地。三三两两。交头接耳。大语细话。记取一肚皮语录经书。逞能舌辨。如此用心。腊月三十日到来。总用不着</p><p>衢州杰峰愚禅师示五台善讲主</p><p>假饶文殊放金色光。与汝摩顶。师子被尔骑来。观音现千手眼。鹦哥被尔捉得。皆是逐色随声。于尔自己有何利益。要明己躬大事。透脱生死牢关。先须截断一切圣凡虚妄见解。十二时中。回光返照。但看个不是心不是物不是佛。是个甚么。切莫向外边寻讨。设有一毫佛法<a href=\"/remen/shentong.html\" class=\"keylink\" target=\"_blank\">神通</a>圣解。如粟米粒大。皆为自欺。总是谤佛谤法。直须参到脱体无依。纤毫不立处。着得只眼。便见青州布衫。镇州萝卜。皆是自家所用之物。更不须别求神通圣解也</p><p>灵隐瞎堂禅师对制</p><p>宋孝宗皇帝问。如何免得生死。对曰。不悟大乘道。终不能免。又问。如何得悟。对曰。本有之性。以岁月磨之。无不悟者</p><p>大乘山普岩断岸和尚示众</p><p>万法归一。一归何处。不得不看话头。守空静而坐。不得念话头。无疑而坐。如有昏散。不用起念排遣。快便举起话头。抖擞身心。猛着精采。更不然下地经行。觉昏散去。再上蒲团。忽尔不举自举。不疑自疑。行不知行。坐不知坐。惟有参情。孤孤逈逈。历历明明。是名断烦恼处。亦名我丧处。虽然如是。未为究竟。再加鞭策。看个一归何处。到这里提撕话头。无节次了也。惟有疑情。忘即举之。直至返照心尽。是名法亡。始到<a href=\"/remen/wuxin.html\" class=\"keylink\" target=\"_blank\">无心</a>处也。莫是究竟么。古云。莫谓无心云是道。无心犹隔一重关。忽地遇声遇色。磕着撞着。大笑一声。转身过来。便好。道怀州牛吃禾。益州马腹胀</p><p>古拙禅师示众</p><p>诸大德何不起大精进。对三宝前深发重愿。若生死不明。祖关不透。誓不下山。向长连床上七尺单前。高挂钵囊。壁立千仞。尽此一生。做教彻去。若办此心。决不相赚。如其<a href=\"/remen/faxin.html\" class=\"keylink\" target=\"_blank\">发心</a>不真。志不猛励。这边经冬。那边过夏。今日进前。明日退后。久久摸索不着。便道般若无灵验。却向外边。记一肚。抄一部。如臭糟瓶相似。闻者未免恶心呕吐。直做到弥勒下生。有何干涉。苦哉</p><p>太虚禅师示众</p><p>如未了悟。须向蒲团上冷坐。十年二十年三十年。看个父母未生前面目</p><p>楚石琦禅师示众</p><p>兄弟。开口便道。我是禅和。及问他如何是禅。便东[覤-儿+且]西[覤-儿+且]。口如扁担相似。苦哉屈哉。吃着佛祖饭。不去理会本分事。争持文言俗句。高声大语。略无忌惮。全不识羞。有般底不去蒲团上。究明父母未生以前本来面目。冷地里学客舂。指望求福。忏除<a href=\"/remen/yezhang.html\" class=\"keylink\" target=\"_blank\">业障</a>。与道太远在○凝心敛念。摄事归空。念想才生。即便遏捺。如此见解。即是落空亡的。外道魂不返的死人。又有妄认能嗔能喜能见能闻。认得明白了。便是一生参学事毕。我且问尔。<a href=\"/remen/wuchang.html\" class=\"keylink\" target=\"_blank\">无常</a>到时。烧作一堆灰。这能嗔能喜能见能闻的。什么处去也。恁么参的是药汞银禅。此银非真。一煆便流。因问尔。寻常参个什么。答道。有教参万法归一一归何处。又教我只如此会。今日方知。不是。就和尚请个话头。我道古人公案。有什么不是。汝眼本正。因师故邪。累请不已。向道去。参狗子无佛性话。忽然打破漆桶。却来山僧手里。吃棒</p><p>评曰。天如而下。皆元末及 国初尊宿。若杰峰古拙楚石。则身经二代者也。楚石为妙喜五世孙。而其见地如日光月明。机辨如雷烈风迅。直截根原。脱落枝叶。真无愧妙喜老人矣。天如以至今日。无四休者。独其语皆提持向上极则事。教初学人做工夫处绝少。仅得一二录。如左</p><p>高丽普济禅师答李相国书</p><p>既曾于无字话提撕。不必改参也。况举起别话头时。曾参无字。必于无字。有小熟因地。切莫移动。切莫改参。但于二六时中四威仪内。举起话头。莫待几时悟不悟。亦莫管有滋味无滋味。亦莫管得力不得力。拶到心思不及意虑不行。即是诸佛诸祖放身命处</p><p>评曰。此语录万历丁酉。福建许元真东征。得之朝鲜者。中国未有也。因录其要。而识之</p><p>楚山琦禅师解制</p><p>诸大德九十日中。还曾证悟也无。如其未悟。则此一冬。又是虚丧了也。若是本色道流。以十方法界为个圆觉期。莫论长期短期。百日千日。结制解制。但以举起话头为始。若一年不悟。参一年。十年不悟。参十年。二十年不悟。参二十年。尽平生不悟。决定不移此志。直须要见个真实究竟处。方是放参之日也○如未能言前契旨。但将一句阿弥陀佛。置之怀抱。默默体究。常时鞭起疑情。这念佛的是谁。念念相续。心心无间。如人行路到水穷山尽处。自然有个转身的道理。[囗@力]地一声。契入心体</p><p>评曰。举起话头为进期。真实究竟为出期。当牢记取</p><p>天真毒峰善禅师示众</p><p>果欲了脱生死。先须发大信心。立弘誓愿。若不打破所参公案。洞见父母未生前面目。坐断微细现行生死。誓不放舍本参话头。远离真善知识。贪逐名利。若故违此愿。当堕恶道。发此大愿。防护其心。方堪领受公案。或看无字。要紧在因甚狗子无佛性上着力。或看万法归一。要紧在一归何处。或参究念佛。要紧在念佛的是谁。回光返照深入疑情。若话头不得力。还提前文。以至末句。使首尾一贯方有头绪。可致疑也。疑情不断。切切用心。不觉举步翻身。打个悬空筋斗。却再来吃棒</p><p>空谷隆禅师示众</p><p>不可呆蠢蠢地念个话头。亦不可推详计较。但时中愤然要明此事。忽尔悬崖撒手。打个翻身。方见孤明历历。到此不可耽着。还有脑后一槌。极是难透。尔且恁么参去○不参自悟。上古或有之。自余未有不从力参而得悟者○优昙和尚。令提念佛的是谁。汝今不必用此等法。只平常念去。但念不忘。忽然触境。遇缘。打着转身一句。始知寂光净土不离此处。阿弥陀佛不越自心</p><p>评曰。但时中愤然要明此事。此句甚妙。该摄看话头之法。曲尽</p><p>天奇和尚示众</p><p>汝等从今发决定心。昼三夜三。举定本参。看他是个甚么道理。务要讨个分晓。日久岁深。不炼昏沉。昏沉自退。不除散乱。散乱自绝。纯一无杂。心念不生。忽然会得。如梦而醒。覆看从前。俱是虚幻当体本来现成万象森罗全机独露。于这大明国里。也不枉为人。向此法门。也不枉为僧。却来随缘度日。岂不畅哉。岂不快哉○终日念佛。不知全是佛念。如不知。须看个念佛的是谁。眼就看定。心就举定。务要讨个下落</p><p>评曰。毒峰天奇。皆教参究念佛。空谷何故谓。不必用此等法。盖是随机不同。任便无碍</p><p>古音琴禅师示众</p><p>坐中所见善恶。皆由坐时。不起观察。不正思惟。但只瞑目静坐。心不精采。意顺境流。半梦半醒。或贪着静境。为乐致见种种境界。夫正因做工夫者。当睡便睡一觉。一醒便起。抖擞精神。挪挲眼目。咬住牙根。揑紧拳头。直看话头落在何处。切莫随昏随沈。丝毫外境不可采着○行住坐卧之中。一句弥陀莫断。须信因深果深。直教不念自念。若能念念不空。管取念成一片。当念认得。念人弥陀与我同现</p><p>异岩登禅师释疑集</p><p>问。学人参求知识。或令提个话头。或令疑个话头。同耶别耶。答。才举话头。当下便疑。岂有二理。一念提起。疑情即现。覆去翻来精研推究。功深力极。自得了悟</p><p>评曰。释疑集中。此一段文。最为精当。今人颇有滞此二端而不决者。盖未曾实做工夫故也</p><p>月心和尚示众</p><p>愤起新鲜志气。举个话头。要于结末字上。疑情永长。沉沉痛切。或杜口默参。或出声追审。如失重物。务要亲逢亲得。日用中一切时一切处。更无二念</p><p>△诸祖苦功节略第二</p><p>独坐静室</p><p>道安大师。独坐静室十有二年。[歹*覃]精构思。乃得神悟</p><p>评曰。此老竭精思。乃得神悟。不是一味静坐便了</p><p>悬崖坐树</p><p>静琳禅师。弃讲习禅。昏睡惑心。有悬崖。下望千仞。旁出一树。以草藉之。趺坐其上。一心系念。动经宵日。怖死既重。专精不二。后遂超悟</p><p>草食木栖</p><p>通达禅师。入太白山。不赍粮粒。饥则食草。息则依树。端坐思玄。五年不息。因以本打块。块破廓然大悟</p><p>评曰。饶汝草食树栖。若不思玄。漫尔多载。异于深山之野人者。几希</p><p>衣不解带</p><p>金光照禅师。十三出家。十九入洪阳山。依迦叶和尚。服勤三载。衣不解带。寝不沾席。又在姑射山。亦如是。豁然启悟</p><p>引锥自刺</p><p>慈明谷泉琅[王*耶]三人。结伴参汾阳。时河东苦寒。众人惮之。慈明志在于道。晓夕不忘。夜坐欲睡。引锥自刺。后嗣汾阳。道风大振。号西河师子</p><p>暗室不忽</p><p>宏智禅师。初侍丹霞淳。因与僧征诘公案。不觉大笑。淳责曰。汝笑这一声。失了多少好事。不见道暂时不在。如同死人。智再拜伏膺。后虽在闇室。未尝敢忽</p><p>评曰。论道而笑。古人尚呵。今世谛诙谐。捧腹无厌。丹霞见之。又当何如</p><p>晚必涕泣</p><p>伊庵权禅师。用功甚锐。至晚必流涕曰。今日又只恁么空过。未知来日工夫如何。师在众。不与人交一言</p><p>三年力行</p><p>晦堂心禅师。自言初入道。自恃甚易。逮见黄龙先师。退思日用与理矛盾极多。遂力行之。三年祈寒溽暑。确志不移。方得事事如理。而今欬唾掉臂。也是祖师西来意</p><p>圆枕警睡</p><p>喆侍者。睡以圆木为枕。小睡则枕转。觉而复起。率以为常。或谓用心太过。答云。我于般若缘分素薄。若不如此。恐为妄习所牵</p><p>被雨不觉</p><p>全庵主。为道猛烈。无食息暇。一日倚栏看狗子话。雨来不觉。衣湿方知</p><p>誓不展被</p><p>佛灯珣禅师。依佛鉴。随众咨请。邈无所入。叹曰。此生若不彻证。誓不展被。于是四十九日。只靠露柱立地。如丧考妣。乃得大悟</p><p>掷书不顾</p><p>铁面昺禅师。行脚时。离乡未久。闻受业一夕遗火悉为煨烬。得书掷之地曰。徒乱人意耳</p><p>坚誓省发</p><p>灵源清禅师。初参黄龙心。随众问答。茫然不知端倪。夜誓佛前曰。当尽形寿以法为檀。愿早开解。后阅玄沙语。倦而倚壁。起经行。步促遗履。俯就之。忽大悟</p><p>无时异缘</p><p>圆悟勤禅师。再参东山演。为侍者。穷参力究。自云。山僧在众无一时异缘。十年方得打彻</p><p>评曰。十年之间。无一时异缘。试问今一日间。异缘多少。何时得打彻去也</p><p>造次不忘</p><p>牧庵忠禅师。初习台教。后志<a href=\"/remen/chanzong.html\" class=\"keylink\" target=\"_blank\">禅宗</a>。谒龙门眼。造次之顷不忘提撕。适纵步水磨。见额云。法轮常转。忽大悟</p><p>忘抵河津</p><p>庆寿享禅师。参郑州普照宝公。朝夕精勤。一日以事往睢阳。过赵渡。疑情不散。忘其抵津。同行觉之曰。此河津也。豁然悲喜交集。以白宝公。公曰。此僵卧汉。未在。因教看日面佛语。一日云堂静坐。闻板声大悟</p><p>寝食两忘</p><p>松源岳禅师。初以<a href=\"/wenda/jushi/\" class=\"keylink\" target=\"_blank\">居士</a>参应庵华。不契。愈自奋励见密庵杰。随问随答。密叹曰。黄杨木禅耳。奋励弥切至忘寝食。会密入室问僧。不是心不是佛不是物。师从傍大悟</p><p>口体俱忘</p><p>高峰妙禅师。在众胁不沾席。口体俱忘。或时如厕中单而出。或时发函不扃而去。后径山归堂。大悟</p><p>诸缘尽废</p><p>杰峰愚禅师。初参古厓石门。佩受法语。昼夜兀坐。不契。后参止严。举不是心不是佛不是物。愈疑乃诸缘尽废。寝食俱不觉知。如气绝者。一夕坐至夜分。闻邻僧咏证道歌云。不除妄想。不求真。豁然如释重负。有夜半忽然忘月指。虚空迸出日轮红之句</p><p>杜门力参</p><p>移刺楚材丞相。参万松老人。屏斥家务。杜绝人迹。虽祈寒溽暑。无日不参。焚膏继晷废寝。忘飡者几三年。乃获印证</p><p>评曰。如是用心。如是证道。是之谓在家菩萨也。吃得肉。已饱来寻僧说禅。独何为哉</p><p>以头触柱</p><p>中峰本禅师。侍高峰死关。昼夜精勤。困则以头触柱。一日诵<a href=\"/fojing/jingangjing/39210.html\" class=\"keylink\" target=\"_blank\">金刚经</a>。至荷担如来处。恍然开解。自谓所证未极。弥益勤苦。咨决无怠。及观流水。乃大悟</p><p>评曰。自谓所证未极。故终至极处。今之以途路为到家者众矣。嗟夫</p><p>关中刻苦</p><p>毒峰善禅师。在淯溪进关。不设卧榻。惟置一橙。以悟为则。一夕昏睡。不觉夜半。乃去橙。昼夜行立。又倚壁睡去誓不傍壁。辽空而行。身力疲劳。睡魔愈重。号泣佛前。百计逼拶。遂得工夫日进。闻钟声。忽不自由。偈示。沉沉寂寂绝施为。触着无端。吼似雷。动地一声消息尽。髑髅粉碎梦初回</p><p>胁不至席</p><p>璧峰金禅师。参晋云海。示以万法公案。疑之三年。偶摘蔬次。忽凝然久之。海问子定耶。对曰定动不关。海问定动不关。是甚么人。金以筐示之。海不肯。金扑筐于地。亦不肯。尔后工夫益切。胁不至席。一坐七日。一日闻伐木声。大悟</p><p>独守钝工</p><p>西蜀无际禅师。初做工夫。四指大书帖亦不看。只是拍。盲做钝工夫。乃得大彻大悟</p><p>评曰。此意极是。但不明教理者。未宜效嚬</p><p>禅关策进</p><p>后集一门</p><p>△诸经引证节略</p><p>大般若经</p><p>空中声告常啼菩萨言。汝东行求般若。莫辞疲倦。莫念睡眠。莫思饮食。莫想昼夜。莫怖寒热。于内外法。心莫散乱。行时不得左右顾视。勿观前后上下四维等</p><p><a href=\"/fojing/huayanjing/yuanwen.html\" class=\"keylink\" target=\"_blank\">华严经</a></p><p>勤首菩萨偈云。如钻燧取火。未出而数息。火势随至灭。<a href=\"/remen/xiedai.html\" class=\"keylink\" target=\"_blank\">懈怠</a>者亦然。释曰。当以智慧钻注一境。以方便绳善巧回转。心智无住。四仪无间。则圣道可生。瞥尔起心。暂时忘照。皆名息也</p><p>大集月藏经</p><p>若能精勤。系念不散。则休息烦恼。不久得成无上菩提</p><p>十六观经</p><p>佛告韦提希。应当专心系念一处</p><p>出曜经</p><p>智者以慧炼心。寻究诸垢。犹如矿铁。数入百炼。则成精金。犹如大海。日夜沸动。则成大宝。人亦如是。昼夜役心不止。便获果证</p><p>评曰。今人但知息心而入禅那。宁知役心而获果证</p><p>大灌顶经</p><p>禅思<a href=\"/remen/biqiu.html\" class=\"keylink\" target=\"_blank\">比丘</a>。无他想念。惟守一法。然后见心</p><p>遗教经</p><p>夫心者制之一处。无事不办</p><p>评曰。守一法。制一处。幸有此等语言在</p><p><a href=\"/fojing/lengyanjing/quanwen.html\" class=\"keylink\" target=\"_blank\">楞严经</a></p><p>又以此心。内外精研○又以此心。研究精极</p><p>弥陀经</p><p>执持名号。一心不乱</p><p>评曰。只此一心不乱四字。参禅之事毕矣。人多于此忽之</p><p><a href=\"/fojing/lengqiejing/yuanwen.html\" class=\"keylink\" target=\"_blank\">楞伽经</a></p><p>若欲了知。能取所取。分别境界。皆是心之所现者。当离愦闹昏滞睡眠。初中后夜。勤加修习</p><p>金刚般若经</p><p>萨陀波仑菩萨。七岁经行住立。不坐不卧</p><p>宝积经</p><p>佛告<a href=\"/remen/sheli.html\" class=\"keylink\" target=\"_blank\">舍利</a>弗。彼二菩萨行精进时。于千岁中。未曾一弹指顷被睡眠之所逼恼。于千岁中。未曾起念称量饮食醎淡美恶。于千岁中。每乞食时。未曾观授食人为男为女。于千岁中。居止树下。未曾仰面观于树相。于千岁中。未曾缘念亲里眷属。于千岁中。未曾起念我欲剃头。于千岁中。未曾起念从热取凉从寒取温。于千岁中。未曾论说世间无益之语</p><p>评曰。此是大菩萨境界。虽非凡夫所及。然不可不知</p><p>大集经</p><p>法悟比丘。二万年中。常修念佛。无有睡眠。不生贪嗔等。不念亲属衣食资身之具</p><p>念佛三昧经</p><p>舍利弗。二十年中。常勤修习毗婆舍那。行住坐卧。正念观察。曾无动乱</p><p><a href=\"/remen/zizai.html\" class=\"keylink\" target=\"_blank\">自在</a>王菩萨经</p><p>金刚齐比丘。修习<a href=\"/remen/zhengfa.html\" class=\"keylink\" target=\"_blank\">正法</a>。诸魔隐身伺之。千岁伺之。不见一念心散可得恼乱</p><p>如来智印经</p><p>轮王慧起舍国出家。三千岁系念。亦不倚卧</p><p>中阿含经</p><p>尊者阿那律陀。尊者难提。尊者金毗罗。共住林中。后先乞食。各归坐禅。至于晡时。先从坐起者。或汲瓶水。能胜独举。如不能胜。则便以手招一比丘。两人共举。各不相语。五日一集。或两<a href=\"/remen/shuofa.html\" class=\"keylink\" target=\"_blank\">说法</a>。或圣默然</p><p>评曰。此万世结伴修行之良法也</p><p>杂譬喻经</p><p>波罗柰国。一人出家。自誓不得应真。终不卧息。昼夜经行。三年得道。又罗阅只国。一沙门。布草为褥。坐其上。自誓云。不得道终不起。但欲睡眠。以锥刺髀。一年之中。得应真道</p><p>杂阿含经</p><p>如是比丘。精勤方便。肌肤瘦损。筋连骨立。不舍善法。乃至未得所应得者。不舍精进。常摄其心。不放逸住</p><p>评曰。所应得须知。应得者何事。据此经。则应得尽诸漏。证三明六通成声闻果。若今所期。则应得圆悟心宗。证一切种智成无上<a href=\"/remen/foguo.html\" class=\"keylink\" target=\"_blank\">佛果</a></p><p>阿含经</p><p>乃至成就三明。灭除暗冥。得大智明。皆由精勤修习乐静独居。专念不休之所致也</p><p>评曰。专念不休。久之则一心不乱</p><p>法集要领经</p><p>若人百岁中。懈怠劣精进。不如一日中勇猛行精进</p><p>评曰。知此义则张善和辈。<a href=\"/remen/linzhong.html\" class=\"keylink\" target=\"_blank\">临终</a>十念<a href=\"/remen/wangsheng.html\" class=\"keylink\" target=\"_blank\">往生</a>。可了然无疑矣</p><p><a href=\"/fojing/wuliangshoujing/40729.html\" class=\"keylink\" target=\"_blank\">无量寿经</a></p><p>至心精进。求道不止。会当克果。何愿不遂</p><p>一向出生菩萨经</p><p>阿弥陀佛。昔为太子。闻此微妙法门。奉持精进。七千岁中。胁不至席。意不倾动</p><p>宝积正法经</p><p>乐求大乘。其心勇猛。虽舍身命。无所顾惜。修菩萨行。勤加精进。无少懈怠</p><p><a href=\"/remen/liudu.html\" class=\"keylink\" target=\"_blank\">六度</a>集经</p><p>精进度无极者。精存道奥。进之无怠。卧坐住步。喘息不替○心心相续。不自放逸</p><p>修行道地经</p><p>佛言。自见<a href=\"/remen/suming.html\" class=\"keylink\" target=\"_blank\">宿命</a>。从无量劫。往返生死。其骨过须弥山。其髓涂地。可遍<a href=\"/remen/daqianshijie.html\" class=\"keylink\" target=\"_blank\">大千世界</a>。其血多于古今天下普雨。但欲免斯生死之患。昼夜精进。求于无为</p><p>评曰。曰求道。曰闻此微妙法门。曰乐求大乘。曰精存道奥。曰求于无为。如是精进。名正精进。不然纵劳形苦志。累岁经劫或沦外道。或堕偏乘。终无益也</p><p>菩萨本行经</p><p>直至成佛。皆由精进</p><p>弥勒所问经</p><p>佛语阿难。弥勒发意。先我之前四十二劫。我于其后。乃发道意。以大精进。超越九劫。得于无上正真之道</p><p>评曰。释迦以后进。而顿踰四十二劫之先辈。勤惰为之也。经言。贪着于名利。多游族姓家。弥勒之所以先学而后成者坐此。则释迦之弃名利。入山林。不亲近国王大臣可知矣。识之哉</p><p>文殊般若经</p><p>一行三昧者。应处空闲。舍诸乱意。系心实理。想念一佛。念念相续而不懈怠。于一念中。即能见十方诸佛。获大辩才也</p><p>般舟三昧经</p><p>九十日中。不坐不卧。假使筋断骨枯。三昧不成。终不休息</p><p>评曰。以上二条。俱指念佛。而兼诸法门。修净业者。不可不知</p><p><a href=\"/fojing/sishierzhangjing/\" class=\"keylink\" target=\"_blank\">四十二章经</a></p><p>夫为道者。譬如一人与万人战。挂铠出门。意或怯弱。或半路而退。或格斗而死。或得胜而还。沙门学道。应当坚持其心精进勇锐。不畏前境。破灭众魔。而得<a href=\"/remen/daoguo.html\" class=\"keylink\" target=\"_blank\">道果</a></p><p>评曰。半路退者。自画而不进者也。格斗死者。稍进而无功者也。得胜还者。破惑而成道者也。得胜之由。全在坚持其心精进勇锐。学人但当一志直前。毋虑退。毋畏死。前不云乎。吾保此人。必得道矣。法华云。吾今为汝保任此事。终不虚也。佛既尔保。何虑何畏</p><p>观药王药上二菩萨经</p><p>常念大乘。心不忘失。勤修精进。如救头然</p><p>评曰。当勤精进如救头然。今<a href=\"/remen/conglin.html\" class=\"keylink\" target=\"_blank\">丛林</a>早暮持诵。然诵其文不思其义。明其义不履其事。亦何益也</p><p>宝云经</p><p>以心系心。以心住心。心专一故。次第无间。得定心故。心常寂静</p><p>正法念处经</p><p>精勤修行则得见谛。是故应当旷野寂静。一心正念。离于一切多语言说。一切亲旧知识来去相见</p><p page margintb15></p></div>"
}]