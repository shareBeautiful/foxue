[{
    "title": "南岳思大禅师立誓愿文 第1933部",
    "author": "慧思大师",
    "html": "<div class=\"B1_text\"><p>南岳思大禅师立誓愿文</p><p>我闻如是。释迦牟尼佛悲门<a href=\"/remen/sanmei.html\" class=\"keylink\" target=\"_blank\">三昧</a>观<a href=\"/remen/zhongsheng.html\" class=\"keylink\" target=\"_blank\">众生</a>品本起经中说。佛从癸丑年七月七日入胎。至甲寅年四月八日生。至壬申年年十九。二月八日<a href=\"/remen/chujia.html\" class=\"keylink\" target=\"_blank\">出家</a>。至癸未年年三十。是腊月月八日得成道。至癸酉年年八十。二月十五日方便入<a href=\"/remen/niepan.html\" class=\"keylink\" target=\"_blank\">涅槃</a></p><p><a href=\"/remen/zhengfa.html\" class=\"keylink\" target=\"_blank\">正法</a>从甲戌年至癸巳年。足满五百岁止住。像法从甲午年至癸酉年足满一千岁止住。末法从甲戌年至癸丑年足满一万岁止住。入末法过九千八百年后。月光菩萨出真丹国<a href=\"/remen/shuofa.html\" class=\"keylink\" target=\"_blank\">说法</a>大度众生。满五十二年入涅槃后。首<a href=\"/fojing/lengyanjing/quanwen.html\" class=\"keylink\" target=\"_blank\">楞严经</a>般舟三昧先灭不现。余经次第灭<a href=\"/fojing/wuliangshoujing/40729.html\" class=\"keylink\" target=\"_blank\">无量寿经</a>在后得百年住。大度众生然后灭去至大恶世。我今誓愿持令不灭。<a href=\"/remen/jiaohua.html\" class=\"keylink\" target=\"_blank\">教化</a>众生至<a href=\"/remen/milefo.html\" class=\"keylink\" target=\"_blank\">弥勒佛</a>出。佛从癸酉年入涅槃后。至未来贤劫初。<a href=\"/remen/mile.html\" class=\"keylink\" target=\"_blank\">弥勒</a><a href=\"/remen/chengfo.html\" class=\"keylink\" target=\"_blank\">成佛</a>时有五十六亿万岁。我从末法初始立大誓愿。修习苦行。如是过五十六亿万岁。必愿具足佛道<a href=\"/remen/gongde.html\" class=\"keylink\" target=\"_blank\">功德</a>见弥勒佛。如愿中说入道之由莫不<a href=\"/remen/xingyuan.html\" class=\"keylink\" target=\"_blank\">行愿</a>。早修禅业少习弘经。中间障难事缘非一。略记本源兼发誓愿及造金字二部经典</p><p>稽首归命十方诸佛</p><p>稽首归命十二部经</p><p>稽首归命诸大菩萨。四十二地诸贤圣僧</p><p>稽首归命一切缘觉。声闻学无学众。又复</p><p>稽首梵释四王天龙八部。冥空善神<a href=\"/remen/hufa.html\" class=\"keylink\" target=\"_blank\">护法</a>大将。慧思自惟。有此<a href=\"/remen/shenshi.html\" class=\"keylink\" target=\"_blank\">神识</a>无始已来。不种无漏善根。是故恒为爱见所牵。无明覆蔽致令虚妄。<a href=\"/remen/shengsi.html\" class=\"keylink\" target=\"_blank\">生死</a>日增苦轮常转未曾休息。往来五道横使六识<a href=\"/remen/lunhui.html\" class=\"keylink\" target=\"_blank\">轮回</a>六趣。进不值释迦出世。后复未蒙弥勒三会。居前后众难之中。又藉往昔微善根力。释迦末世得善人身。仰承圣教之所宣说。释迦牟尼说法住世八十余年。导利众生<a href=\"/remen/huayuan.html\" class=\"keylink\" target=\"_blank\">化缘</a>既讫便取灭度。灭度之后正法住世迳五百岁。正法灭已像法住世迳一千岁。像法灭已末法住世迳一万年。我慧思即是末法八十二年。太岁在乙未十一月十一日。于大魏国南豫州汝阳郡武津县生。至年十五出家<a href=\"/remen/xiudao.html\" class=\"keylink\" target=\"_blank\">修道</a>。诵<a href=\"/fojing/miaofalianhuajing/\" class=\"keylink\" target=\"_blank\">法华经</a>及诸大乘。<a href=\"/remen/jingjin.html\" class=\"keylink\" target=\"_blank\">精进</a>苦行至年二十。见世<a href=\"/remen/wuchang.html\" class=\"keylink\" target=\"_blank\">无常</a>众生多死。辄自思惟。此身无常苦空无有我人不得<a href=\"/remen/zizai.html\" class=\"keylink\" target=\"_blank\">自在</a>。生灭败坏众苦不息。甚可怖畏。世法如云有为难信。其爱著者即为<a href=\"/remen/fannao.html\" class=\"keylink\" target=\"_blank\">烦恼</a>大火所烧。若弃舍者则至无为涅槃大乐。一切众生迷失正道永无出心。我为众生及为我身求<a href=\"/remen/jietuo.html\" class=\"keylink\" target=\"_blank\">解脱</a>故。发<a href=\"/remen/putixin.html\" class=\"keylink\" target=\"_blank\">菩提心</a>立大誓愿。欲求如来一切<a href=\"/remen/shentong.html\" class=\"keylink\" target=\"_blank\">神通</a>。若不自证何能度人。先学已证然后得行。自求<a href=\"/remen/daoguo.html\" class=\"keylink\" target=\"_blank\">道果</a>为度十方无量众生。为断十方一切众生诸烦恼故。为令十方无量众生。通达一切诸法门故。为欲成就十方无量一切众生<a href=\"/remen/puti.html\" class=\"keylink\" target=\"_blank\">菩提</a>道故。求无上道为首楞严。遍历齐国诸大禅师学摩诃衍。恒居林野经行修禅。年三十四时在河南兖州界论义。故遭值诸恶<a href=\"/remen/biqiu.html\" class=\"keylink\" target=\"_blank\">比丘</a>以恶毒药令慧思食。举身烂坏五脏亦烂。垂死之间而更得活。初意。欲渡河遍历诸禅师。中路值此恶毒困药。厌此言说知其妨道。即持余命还归信州不复渡河。心心专念入深山中。欲去之间是时信州刺史。共诸守令苦苦留停。建立禅斋说摩诃衍义。频经三年未曾休息。梁州许昌而复来请。又信州刺史复欲送启。将归邺郡慧思意决不欲向北。心欲南行即便舍众渡。向淮南山中停住。从年二十至三十八。恒在河南习学大乘。亲觐<a href=\"/remen/gongyang.html\" class=\"keylink\" target=\"_blank\">供养</a>诸大禅师。游行诸州非一处住。是时国敕唤国内一切禅师入台供养。慧思自量。愚无<a href=\"/remen/daode.html\" class=\"keylink\" target=\"_blank\">道德</a>。不肯随敕方便舍避。渡淮南入山至年三十九。是末法一百二十年。淮南郢州刺史刘怀宝共游郢州山中。唤出讲摩诃衍义。是时为义相答。故有诸法师起大嗔怒。有五人恶论师以生金药置饮食中令慧思食。所有余残三人啖之一日即死。慧思于时身怀极困。得停七日气命垂尽。临死之际一心合掌向十方佛<a href=\"/remen/chanhui.html\" class=\"keylink\" target=\"_blank\">忏悔</a>。念<a href=\"/remen/banruo.html\" class=\"keylink\" target=\"_blank\">般若</a>波罗蜜作如是言。不得他心智不应说法。如是念时生金毒药。即得消除还更得差。从是已后数遭非一。年至四十是末法一百二十一年。在光州开岳寺。巴子立五百家共光州刺史。请讲摩诃衍般若波罗蜜经一遍。至年四十一是末法一百二十二年。在光州境大苏山中。讲摩诃衍义一遍。至年四十二是末法一百二十三年。在光州城西观邑寺上。又讲摩诃衍义一遍。是时多有众恶论师。竞来恼乱生嫉妒心。咸欲杀害毁坏般若波罗蜜义。我于彼时起大悲心念众恶论师。即发誓愿作如是言。誓造金字摩诃般若及诸大乘。琉璃宝函奉盛经卷。现无量身于十方国土讲说是经。令一切众恶论师。咸得<a href=\"/remen/xinxing1.html\" class=\"keylink\" target=\"_blank\">信心</a>住不退转。至年四十三是末法一百二十四年。在南定州。刺史请讲摩诃衍义一遍。是时多有众恶论师。竞起恶心作大恼乱。复作种种诸恶方便。断诸檀越不令送食。经五十日唯遣<a href=\"/remen/dizi.html\" class=\"keylink\" target=\"_blank\">弟子</a>化得以济身命。于时发愿。我为是等及一切众生。誓造金字摩诃衍般若波罗蜜一部。以净琉璃七宝作函奉盛经卷。众宝高座七宝帐盖珠交露幔。华香璎珞种种供具。供养般若波罗蜜。然后我当十方<a href=\"/remen/liudao.html\" class=\"keylink\" target=\"_blank\">六道</a>普现无量色身。不计劫数至成菩提。当为十方一切众生。讲说般若波罗蜜经。于是中间若作法师如昙无竭。若作求法弟子如萨陀波仑。发愿之后众恶比丘皆悉退散。发此愿已即便教化作如是言。我造金字摩诃般若波罗蜜经。至年四十四是末法一百二十五年。太岁戊寅还于大苏山光州境内。唱告诸方。我欲奉造金字摩诃般若波罗蜜经。须造经首谁能造者。时有一比丘名曰僧合而忽自来。作如是言。我能造金字般若。既得经首即遍教化诸州。刺史及土境人民白黑道俗得诸财宝。持买金色造作经用。从正月十五日教化至十一月十一日。于南光州光城都光城县齐光寺。方得就手报先心愿。奉造金字摩诃般若波罗蜜经一部。并造琉璃宝函盛之。即于尔时发大誓愿。愿此金字摩诃般若波罗蜜经及七宝函。以大愿故。一切众魔诸恶灾难不能沮坏。愿于当来弥勒<a href=\"/remen/shizun.html\" class=\"keylink\" target=\"_blank\">世尊</a>出兴于世。普为一切无量众生。说是般若波罗蜜经时</p><p>以我誓愿金字威力当令弥勒</p><p><a href=\"/remen/zhuangyan.html\" class=\"keylink\" target=\"_blank\">庄严</a>世界六种震动大众生疑</p><p>稽首问佛有何<a href=\"/remen/yinyuan1.html\" class=\"keylink\" target=\"_blank\">因缘</a>大地震动</p><p>唯愿世尊敷演说之时弥勒佛</p><p>告诸弟子汝等应当一心合掌</p><p>谛听谛信过去有<a href=\"/remen/fohao.html\" class=\"keylink\" target=\"_blank\">佛号</a>释迦文</p><p>出现<a href=\"/remen/shijian.html\" class=\"keylink\" target=\"_blank\">世间</a>说是般若波罗蜜经</p><p>广度众生彼佛世尊灭度之后</p><p>正法像法皆已过去遗法住世</p><p>末法之中是时世恶五浊竞兴</p><p>人令短促不满百年行十恶业</p><p>共相杀害是时般若波罗蜜经</p><p>兴于世间时有比丘名曰慧思</p><p>造此摩诃波罗蜜经黄金为字</p><p>琉璃宝函盛此经典发弘誓愿</p><p>我当度脱无量众生未来贤劫</p><p>弥勒出世说是摩诃般若经典</p><p>波罗蜜经我以誓愿金经宝函</p><p>威神力故当令弥勒七宝世界</p><p>六种震动大众生疑稽首问佛</p><p>唯愿说此地动因缘时佛世尊</p><p>告诸大众汝等当知是彼比丘</p><p>愿力因缘金经宝函今欲出现</p><p>大众白佛唯愿世尊以神通力</p><p>令我得见金经宝函佛言汝等</p><p>应当一心礼过去佛释迦牟尼</p><p>亦当一心专念般若波罗蜜经</p><p>佛说是时大地以复六种震动</p><p>出大光明普照十方无量世界</p><p>其香殊妙超过栴檀百千万倍</p><p>众生闻者发菩提心琉璃宝函</p><p>现大众前唯可眼见无能开者</p><p>时诸大众踊跃<a href=\"/remen/huanxi.html\" class=\"keylink\" target=\"_blank\">欢喜</a>俱白佛言</p><p>唯然世尊云何得见般若经文</p><p>弥勒佛言彼造经者有大誓愿</p><p>汝等应当一心念彼称其名号</p><p>自当得见说是语时一切大众</p><p>称我名号南无慧思是时四方</p><p>从地涌出遍满<a href=\"/remen/xukong.html\" class=\"keylink\" target=\"_blank\">虚空</a>身皆金色</p><p>三十二相无量光明悉是往昔</p><p>造经之人以<a href=\"/remen/foli.html\" class=\"keylink\" target=\"_blank\">佛力</a>故宝函自开</p><p>出大音声震动十方一切世界</p><p>于时金经放大光明无量众色</p><p>犹如大云流满十方一切世界</p><p>种种音声普告众生复有妙香</p><p>悦可众心是时众生以我愿力</p><p>及睹地动又见光明闻香声告</p><p>得未曾有身心悦乐譬如比丘</p><p>入第三禅即于是时悉得具足</p><p>三乘圣道乃至具足一切种智</p><p>此愿不满不取妙觉又愿十方</p><p>诸佛世尊说此般若波罗蜜处</p><p>一切皆如弥勒大会若使十方</p><p>无量诸佛一时说法亦愿此经</p><p>一时皆得普现于前一一瑞相</p><p>诸佛大会等度众生一一世尊</p><p>皆称释迦及我名字亦如弥勒</p><p>大会无量若不尔者不取妙觉</p><p>又愿当来十方国土函及经卷</p><p>无量名字随诸国土人量大小</p><p>人身大处函及经卷文字亦大</p><p>人身小处函及经卷文字亦小</p><p>随其国土众宝中精人所贵者</p><p>般若力故函及经卷文字变作</p><p>上妙珍宝终不常为琉璃金字</p><p>书经之纸为金刚精不可损坏</p><p>至于未来不可思议<a href=\"/remen/wuliangjie.html\" class=\"keylink\" target=\"_blank\">无量劫</a>数</p><p>十方世界有佛出世说是般若</p><p>波罗蜜处亦复如是若不尔者</p><p>不取妙觉愿于来世十方国土</p><p>诸佛世界皆称释迦如来名号</p><p>金经宝函及我名字是故音声</p><p>遍至十方一切世界众生普闻</p><p>皆得入道若有众生不入道者</p><p>种种方便神足变化而调伏之</p><p>必令得道若不尔者不取妙觉</p><p>又复发愿我今入山忏悔一切</p><p>障道重罪经行修禅若得成就</p><p>五通神仙及六神通闇诵如来</p><p>十二部经并诵<a href=\"/remen/sanzang.html\" class=\"keylink\" target=\"_blank\">三藏</a>一切外书</p><p>通<a href=\"/remen/fofa.html\" class=\"keylink\" target=\"_blank\">佛法</a>义作无量身飞行虚空</p><p>过色究竟至非非想听采诸天</p><p>所说法门我亦于彼向诸天说</p><p>所持<a href=\"/fojing/\" class=\"keylink\" target=\"_blank\">佛经</a>还下阎浮为人广说</p><p>复至三途至金刚际说所持法</p><p>遍满三千<a href=\"/remen/daqianshijie.html\" class=\"keylink\" target=\"_blank\">大千世界</a>十方国土</p><p>亦复如是供养诸佛及化众生</p><p>自在变化一时俱行若不尔者</p><p>不取妙觉</p><p>上妙栴檀为高座众彩杂色以庄严</p><p>上妙七宝为帐盖众宝庄严放光明</p><p>阎浮檀金为经字琉璃水精为经函</p><p>敬诸佛法好供养然后说法化众生</p><p>无前无后无中间一念心中一时行</p><p>我今入山为学此非为幻惑诳众生</p><p>若有恶人障碍我令其现世不吉祥</p><p>备受种种诸恶报若不改心自中伤</p><p>死堕<a href=\"/remen/diyu.html\" class=\"keylink\" target=\"_blank\">地狱</a>入镬汤谤法罪报劫数长</p><p>愿令彼发菩提心持戒修善至道场</p><p>我为众生行此愿令佛法藏得久住</p><p>恶人嫉妒横恼乱妨废<a href=\"/remen/xiuxing.html\" class=\"keylink\" target=\"_blank\">修行</a>不得作</p><p>若得好人拥护我诸天善神为佐助</p><p>令其护法得久住后生<a href=\"/remen/jingtu.html\" class=\"keylink\" target=\"_blank\">净土</a>得佛道</p><p>令其修道速成就我无二心发此愿</p><p>愿令众生识<a href=\"/remen/guobao.html\" class=\"keylink\" target=\"_blank\">果报</a></p><p>又复发愿十方诸佛自当证知</p><p>我今为此摩诃般若妙法莲华</p><p>二部金字大乘经故欲于十方</p><p>广说法故三业无力不得自在</p><p>不能十方一时出现调伏身心</p><p>及化众生今故入山忏悔修禅</p><p>学五通仙求无上道愿先成就</p><p>五通神仙然后乃学第六神通</p><p><a href=\"/remen/shouchi.html\" class=\"keylink\" target=\"_blank\">受持</a>释迦十二部经及十方佛</p><p>所有法藏并诸菩萨所有论藏</p><p>辩说无碍十方普现供养诸佛</p><p>于恶世中持释伽法令不断绝</p><p>于十方佛法欲尽处愿悉在彼</p><p>持令不灭誓愿此土具足十地</p><p>种智<a href=\"/remen/yuanman.html\" class=\"keylink\" target=\"_blank\">圆满</a>成就佛地是故先作</p><p>长寿仙人藉五通力学<a href=\"/remen/pusadao.html\" class=\"keylink\" target=\"_blank\">菩萨道</a></p><p>自非神仙不得久住为法学仙</p><p>不贪<a href=\"/remen/shouming.html\" class=\"keylink\" target=\"_blank\">寿命</a>誓以此身未来贤劫</p><p>见弥勒佛若不尔者不取妙觉</p><p>诚心发愿愿我当来贤劫之初</p><p>弥勒世尊成佛道已为大众说</p><p>大品经时我以今日发誓愿力</p><p>丑陋之形卑小色阴见弥勒佛</p><p>以誓愿力更立一身色像无比</p><p>过于人天无量辩才神通变化</p><p>随意自在见弥勒佛以此二身</p><p>一时见佛以誓愿力卑小丑身</p><p>亦能变化具足成就无碍神通</p><p>诸波罗蜜以造金字誓愿之力</p><p>在弥勒前二身一时普现变化</p><p>遍满十方广说深法摩诃般若</p><p><a href=\"/remen/liuboluomi.html\" class=\"keylink\" target=\"_blank\">六波罗蜜</a>三十七品及神通事</p><p>度众生已忽然不现愿弥勒佛</p><p>为诸大众说我今身发愿因缘</p><p>若不尔者誓不成佛又复发愿</p><p>我今稽首诚心忏悔从无始劫</p><p>至于今身多作冤对恼他因缘</p><p>见他修善为作障碍坏他善事</p><p>不<a href=\"/remen/zijue.html\" class=\"keylink\" target=\"_blank\">自觉</a>知自恃种姓盛年放逸</p><p>以势陵他不思道理信邪倒见</p><p>事外道师于<a href=\"/remen/sanbao.html\" class=\"keylink\" target=\"_blank\">三宝</a>中多作留难</p><p>久积罪业报在今身是故稽首</p><p>诚心忏悔十方诸佛一切贤圣</p><p>梵释四王天龙八部护法善神</p><p>冥空幽显愿为证明除障道罪</p><p>身心清净从今已后所作吉祥</p><p>无诸障碍愿在深山思惟佛道</p><p>愿得甚深诸禅解脱得神通力</p><p>报诸佛恩誓于此身得不退智</p><p>若不尔者誓不成佛</p><p>又愿一切十方国土。若有<a href=\"/remen/sizhong.html\" class=\"keylink\" target=\"_blank\">四众</a>比丘<a href=\"/remen/biqiuni.html\" class=\"keylink\" target=\"_blank\">比丘尼</a>及余智者。受持读诵摩诃般若波罗蜜经。若在山林旷野静处城邑聚落。为诸大众敷扬解说。有诸魔众竞来恼乱破坏般若波罗蜜。是人若能一心合掌称我名字。即得无量神通。我于尔时亦作化人在彼众中。现为眷属称彼弟子。降伏众魔破诸外道。令彼智者大得名称。我时复为化作四众。山林聚落处处皆现为作卫护。或作大力鬼神王像。或作<a href=\"/remen/shamen.html\" class=\"keylink\" target=\"_blank\">沙门</a>。或作<a href=\"/wenda/jushi/\" class=\"keylink\" target=\"_blank\">居士</a>。或作国王大臣宰相。敕令国内治罚一切<a href=\"/remen/pojie.html\" class=\"keylink\" target=\"_blank\">破戒</a>恶人。若有刚强不改心者。或令现入阿鼻地狱。种种逼切必令改心。还令归命彼说法者。叩头求哀为作弟子乃可放耳。令诸恶事。变为吉祥。若不尔者不取妙觉。我从<a href=\"/remen/faxin.html\" class=\"keylink\" target=\"_blank\">发心</a>所有福业尽施众生。至于当来弥勒世尊出世之时。具足十地入无垢位。于授记人中最为第一。于未来世过算数劫得成佛道时。不可思议三千大千世界为一佛土。超殊十方严净世界。过此之外所有秽土。以我愿力令诸众生虽一处住所见各异。调伏恶人发菩提心。即发心已见诸秽恶悉皆当净。七宝华果应时具足。无有四时差别之异。所住国土<a href=\"/remen/tianren.html\" class=\"keylink\" target=\"_blank\">天人</a>之类同一金色。三十二相八十种好。具六神通与佛无异。除佛<a href=\"/remen/zhihui.html\" class=\"keylink\" target=\"_blank\">智慧</a>无能知者。若不尔者不取妙觉</p><p>设我得佛。十方众生皆悉发愿来生我国。一切具足普贤之道。随其本愿修短自在。色身相好智慧神通。教化众生等无差别。饮食衣服应念化现不须造作。若不尔者不取妙觉</p><p>设我得佛。十方众生闻我名字。持戒精进修行<a href=\"/remen/liudu.html\" class=\"keylink\" target=\"_blank\">六度</a>。受持我愿称我名字。愿见我身修行七日至三七日。即得见我一切善愿具足。若不尔者不取妙觉</p><p>设我得佛。十方世界若有众生。具五逆罪应堕地狱。临命终时值善知识教称我名。罪人闻已。合掌称名声声不绝。经十念顷。命欲终时。即得见我。迎其精神来生我国为说大乘。是人闻法得无生忍永不退转。若不尔者不取妙觉</p><p>设我得佛。世界清净无三恶道亦无女人。一切众生皆悉化生。三十二相飞行自在。光明普照无有日月。七宝国土无诸秽恶。若不尔者不取妙觉</p><p>若有众生在大地狱。闻我名字即得解脱。若不尔者不取妙觉</p><p>若有众生堕饿鬼中。百千万劫乃至不闻饮食之名。恒为炽然饥火所烧。受大苦恼。闻我名字即得饱满。得<a href=\"/remen/zhengnian.html\" class=\"keylink\" target=\"_blank\">正念</a>力舍饿鬼身生人天中。发菩提心至不退转。若不尔者不取妙觉</p><p>若有众生以恶业故。堕畜生中受种种苦。闻我名字众苦永灭。即得人天端正之身。即闻正法具足圣道。若不尔者不取妙觉</p><p>若有众生牢狱系闭鞭挞楚毒。称我名字发菩提心。而得解脱疮瘢亦灭。因是发心住不退转。若不尔者不取妙觉</p><p>若有众生横被系缚遇大祸对。若有罪若无罪。临当刑戮称我名字。彼所执刀杖杻械枷锁。皆悉摧碎即得解脱。发菩提心住不退转。若不尔者不取妙觉</p><p>一切十方无量众生。百千病苦及以<a href=\"/remen/yezhang.html\" class=\"keylink\" target=\"_blank\">业障</a>诸根不具。称我名字执持不忘。正念思惟病苦消灭。诸根具足即得平复。若不尔者不取妙觉</p><p>若有比丘在山林中。读诵般若及诸大乘。修学<a href=\"/remen/chanding.html\" class=\"keylink\" target=\"_blank\">禅定</a>及神通力。宿罪障故修不能得。于日夜中应各三时。称十方佛持我名字。是人心愿种种所求即得具足。若不尔者不取妙觉</p><p>若我得佛。十方世界六道众生闻我名字。即发无上菩提之心住不退转。若不尔者不取妙觉</p><p>若得佛时。无量光明常照一切。若诸四众求佛道者。闻我名字修行我愿。应时即得十地具足入如来慧。若不尔者不取妙觉</p><p>若我得佛十方世界一切诸佛皆共称扬。说我本愿及佛功德。众生闻者即得受记。此愿不满不取妙觉</p><p>我未来世得成佛时。为大众说般若波罗蜜。十方世界六种震动。金经宝函于前涌现。为大众演说本愿因缘。如诸佛会等无有异。若不尔者不取妙觉</p><p>如我所发上来诸愿求佛道故。不计劫数勤修方便。学习种种微妙法门。为众生故起大悲心常无懈倦。功德智慧皆悉满足。如上诸愿必克不虚。若不尔者不取妙觉</p><p>誓于此生得大仙报获六神通。种种变化十方六道。普现色身一时说法。众生闻者得不退转速成菩提。若不尔者不取妙觉</p><p>从此愿后金经文字琉璃宝函。为说般若七宝帐盖金银铃网敷座宝物。及诸一切供养之具。若有恶人来欲偷劫此诸宝物。令此恶心时心痛闷绝。或复颠狂乱语自说其罪。手触此物手即碎折。恶眼视者两眼盲瞎。恶言毁谤即令恶人口哑无舌。若恶心来欲作恼乱作诸障碍。两脚双折。或复病癞。或复生入阿鼻地狱。发大恶声交彻四方。令诸恶人皆见此事。令法久住护正法故。化众生故。发如是愿。我无恶心亦无嫉妒。十方贤圣自当证知。欲重宣愿意。而说偈言</p><p>愿得身心证般若波罗蜜</p><p>具足无量义广为众生说</p><p>愿得身心证般若波罗蜜</p><p>未来贤劫初得见弥勒佛</p><p>于受记人中名号最第一</p><p>具足诸禅定神通波罗蜜</p><p>愿我从此生修一切苦行</p><p>为求佛道故不顾于身命</p><p>过五十亿万如是世数中</p><p>为道修苦行复过六亿万</p><p>尔乃至贤劫得见弥勒佛</p><p>具一切种智受记最第一</p><p>决誓后贤劫具六波罗蜜</p><p>自在神通力等齐十方佛</p><p>誓在贤劫初说法度众生</p><p>以此誓愿力转无上法轮</p><p>住寿无量劫<a href=\"/remen/changzhu.html\" class=\"keylink\" target=\"_blank\">常住</a>不涅槃</p><p>应化遍十方忍苦为众生</p><p>世界甚清净众生皆化生</p><p>又无三恶道亦无诸女人</p><p>天人同一类相好如世尊</p><p>悉具如意通智慧亦同然</p><p>生即能飞行亦具足诸禅</p><p>等齐佛菩萨无二乘声闻</p><p>十方世界中诸不净秽土</p><p>三障恶众生不闻三宝名</p><p>以大誓愿力慈悲等化之</p><p>转秽为净土众生亦齐平</p><p>天人等无差飞行放光明</p><p>女悉变为男断三恶道名</p><p>十方大地狱我悉于中行</p><p>教化诸罪人悉令生人天</p><p>应时齐菩萨不作二乘人</p><p>畜生及饿鬼转报亦同然</p><p>十方世界中若有一国土</p><p>众生不如此誓不成正觉</p><p>十方世界中若有恶国土</p><p>众生皆邪见刚强无<a href=\"/remen/shanxin.html\" class=\"keylink\" target=\"_blank\">善心</a></p><p>我以誓愿力神通摧伏之</p><p>种种苦逼切必令归三宝</p><p>或先同其事方便引导之</p><p>既悦可其心转令入佛道</p><p>十方世界中刚强恶众生</p><p>三途及八难悉闻我名字</p><p>柔化及苦切必令入佛道</p><p>或先随其意后令断烦恼</p><p>十方世界中若有刀兵劫</p><p>国国相杀害人民皆饥馑</p><p>或现作猛将降伏使安和</p><p>五谷悉丰熟万民心安宁</p><p>或复方便化作天龙神鬼</p><p>方便治恶王及其恶人民</p><p>遍历恶国土随我本愿行</p><p>降伏一阐提悉发菩萨心</p><p>十方世界中净土诸如来</p><p>悉在大众中称叹我名号</p><p>彼诸佛世尊我悉到其所</p><p>供养及奉侍无前后中间</p><p>于一念心中现一切色身</p><p>持一切供养供养诸世尊</p><p>受持佛法藏及以化众生</p><p>供养诸菩萨亦供养声闻</p><p>以此方便力愿速成菩提</p><p>未来贤劫初见弥勒世尊</p><p>誓愿贤劫中具三十七品</p><p>获大神通力在贤劫数中</p><p>我从初发心乃至得菩提</p><p>于其两中间为道学苦行</p><p>舍名闻利养舍一切眷属</p><p>悉常在深山忏悔障道罪</p><p>若得神通力报十方佛恩</p><p>愿持释迦法常住不灭尽</p><p>至弥勒出世化众生不绝</p><p>誓于此生作长寿五通仙</p><p>修习诸禅定学第六神通</p><p>具足诸法门成就等觉地</p><p>妙觉常湛然以此度众生</p><p>诸佛无优劣但随本愿行</p><p>随诸佛方便示现种种名</p><p>我今入山修习苦行。忏悔破戒障道重罪。今身及先身是罪悉忏悔。为护法故求长寿命。不愿生天及余趣。愿诸贤圣佐助我。得好芝草及神丹。疗治众病除饥渴。常得经行修诸禅。愿得深山寂静处。足神丹药修此愿。藉外丹力修内丹。欲安众生先自安。己身有缚能解他缚。无有是处</p><p>以此求道誓愿力作长寿仙见弥勒</p><p>不贪身命发此愿既是凡夫未得道</p><p>脱恐舍命生异路轮回六趣妨修道</p><p>诸法性相虽空寂<a href=\"/remen/shane.html\" class=\"keylink\" target=\"_blank\">善恶</a>行业必有报</p><p>誓愿入山学神仙得长命力求佛道</p><p>若得此愿入龙宫受持七佛世尊经</p><p>过去未来今诸佛所有<a href=\"/remen/jingzang.html\" class=\"keylink\" target=\"_blank\">经藏</a>我悉持</p><p>一切十方世界中若有佛法欲灭处</p><p>我愿持读令不灭为彼国土人广说</p><p>十方世界恶比丘及以邪见恶俗人</p><p>见行法者竞恼乱我当作助摧伏之</p><p>令说法者得安隐降伏恶人化众生</p><p>稽首十方现在佛菩萨缘觉及声闻</p><p>梵王帝释四天王护法大将及金刚</p><p>五通神仙及地神六斋使者及冥官</p><p>一切护法诸善神我今忏悔障道罪</p><p>愿为证明除痴愆为求道故早成仙</p><p>宣畅广说释迦法不计劫数报佛恩</p><p>为护正法发此愿故造金字般若经</p><p>为护众生及己身复造金字法华经</p><p>为大乘故入深山愿速成就大仙人</p><p>寿命长远具神通供养十方诸世尊</p><p>未来贤劫弥勒佛为大众说般若经</p><p>以我誓愿神通力金经宝函现其前</p><p>从地涌出住空中大地震动放光明</p><p>遍照十方诸世界种种妙音告众生</p><p>称扬赞叹释迦法三途八难悉解脱</p><p>弥勒会前现此事十方佛前亦复然</p><p>愿诸世尊说我愿以此因缘度众生</p><p>发大誓愿修此行愿速成就大仙人</p><p>为护正法求此愿愿佛哀愍令速成</p><p>诸佛世尊同证知梵释四王为证明</p><p>日月参辰及星宿金刚大士及神仙</p><p>五岳四海及名山诸大圣王亦证明</p><p>愿以慈悲拥护我令此誓愿速得成</p><p>应常念本愿舍诸有为事。名闻及利养乃至恶弟子内外悉应舍。专求四如意八种自在我五眼及种智。为佛一切智当发大精进。具足神通力可化众生耳。当念十方佛海慧诸大士。世间所有道俗殷勤请讲供养者。乃至强劝请令讲经者。此等道俗皆非善知识是恶知识耳。何以故。皆是恶魔所使。初即假作殷勤似有好心。后即斗生忿怒。善恶二魔俱非好事。从今已后不应信此。所有学士亦复如是。皆不可信。如怨诈亲。苦哉苦哉。不可思议诸王刹利处皆亦复如是。择择择择</p><p>南岳思大禅师立誓愿文</p></div>"
}]