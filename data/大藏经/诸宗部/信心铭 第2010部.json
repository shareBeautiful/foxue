[{
    "title": "信心铭 第2010部",
    "author": "僧璨大师",
    "html": "<div class=\"B1_text\"><p><a href=\"/remen/xinxing1.html\" class=\"keylink\" target=\"_blank\">信心</a>铭</p><p>至道无难唯嫌拣择但莫憎爱</p><p>洞然明白毫厘有差天地悬隔</p><p>欲得现前莫存顺逆违顺相争</p><p>是为心病不识玄旨徒劳念静</p><p>圆同太虚无欠无余良由取舍</p><p>所以不如莫逐有缘勿住空忍</p><p>一种平怀泯然自尽止动归止</p><p>止更弥动唯滞两边宁知一种</p><p>一种不通两处失功遣有没有</p><p>从空背空多言多虑转不相应</p><p>绝言绝虑无处不通归根得旨</p><p>随照失宗须臾返照胜却前空</p><p>前空转变皆由妄见不用求真</p><p>唯须息见二见不住慎勿追寻</p><p>才有是非纷然失心二由一有</p><p>一亦莫守一心不生万法无咎</p><p>无咎无法不生不心能随境灭</p><p>境逐能沈境由能境能由境能</p><p>欲知两段元是一空一空同两</p><p>齐含万像不见精粗宁有偏党</p><p>大道体宽无易无难小见狐疑</p><p>转急转迟执之失度心入邪路</p><p>放之自然体无去住任性合道</p><p>逍遥绝恼系念乖真沈惛不好</p><p>不好劳神何用疎亲欲趣一乘</p><p>勿恶六尘六尘不恶还同正觉</p><p>智者无为愚人自缚法无异法</p><p>妄自爱着将心用心岂非大错</p><p>迷生寂乱悟无好恶一切二边</p><p>妄自斟酌梦幻空华何劳把捉</p><p>得失是非一时放却眼若不眠</p><p>诸梦自除心若不异万法一如</p><p>一如体玄兀尔忘缘万法齐观</p><p>归复自然泯其所以不可方比</p><p>止动无动动止无止两既不成</p><p>一何有尔究竟穷极不存轨则</p><p>启心平等所作俱息狐疑尽净</p><p>正信调直一切不留无可记忆</p><p>虚明自然不劳心力非思量处</p><p>识情难测真<a href=\"/remen/rufa.html\" class=\"keylink\" target=\"_blank\">如法</a>界无他无自</p><p>要急相应唯言不二不二皆同</p><p>无不包容十方智者皆入此宗</p><p>宗非促延(一念万年万年一念)无在不在</p><p>十方目前极小同大妄绝境界</p><p>极大同小不见边表有即是无</p><p>无即是有若不如是必不须守</p><p>一即一切一切即一但能如是</p><p>何虑不毕信心不二不二信心</p><p>言语道断非去来今</p><p>信心铭之终</p></div>"
}]