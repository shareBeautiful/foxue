[{
    "title": "略法华三昧补助仪 第1943部",
    "author": "未知",
    "html": "<div class=\"B1_text\"><p>略法华<a href=\"/remen/sanmei.html\" class=\"keylink\" target=\"_blank\">三昧</a>补助仪 并序</p><p>(由此忏法随事观想。并指法华三昧补助仪文。今恐各行无处寻。检翻成所阙故。从要急略彼辞句。附此文后以备承用。请对前事仪之下。运此观想故。此但令运想。不录事相。用者应知)初运香华(运想曰。愿此香华遍十方。以为微妙光明台。诸天音乐天宝香。诸天肴饍天宝衣。不可思议妙法尘。一一尘出一切尘。一一尘出一切法。旋转无碍互<a href=\"/remen/zhuangyan.html\" class=\"keylink\" target=\"_blank\">庄严</a>。遍至一切<a href=\"/remen/sanbao.html\" class=\"keylink\" target=\"_blank\">三宝</a>前。十方法界三宝前。皆有我身修<a href=\"/remen/gongyang.html\" class=\"keylink\" target=\"_blank\">供养</a>。一一皆悉遍法界。彼彼无杂无障阂。尽未来际作佛事普熏法界。诸<a href=\"/remen/zhongsheng.html\" class=\"keylink\" target=\"_blank\">众生</a>蒙熏皆发<a href=\"/remen/putixin.html\" class=\"keylink\" target=\"_blank\">菩提心</a>。同入无生证佛智)请佛(我三业性如<a href=\"/remen/xukong.html\" class=\"keylink\" target=\"_blank\">虚空</a>。释迦牟尼亦如是。不起真际为众生与众俱来受供养)诸佛菩萨(但改牟尼及形相来处)请法(法性如空不可见。<a href=\"/remen/changzhu.html\" class=\"keylink\" target=\"_blank\">常住</a>法宝难思议。我今三业<a href=\"/remen/rufa.html\" class=\"keylink\" target=\"_blank\">如法</a>请。惟愿影现受供养)<a href=\"/remen/lifo.html\" class=\"keylink\" target=\"_blank\">礼佛</a>(能礼所礼性空寂。<a href=\"/remen/ganying.html\" class=\"keylink\" target=\"_blank\">感应</a>道交难思议。我此道场如帝珠。释迦牟尼影现中。我今影现牟尼前。头面接足归命礼)余佛菩萨(但改牟尼为异)礼法(真空法性如虚空。常住法宝难思议。我身影现法宝前。莫不皆悉归命礼)普为(我及众生云云)<a href=\"/remen/chanhui.html\" class=\"keylink\" target=\"_blank\">忏悔</a>前运逆顺十心(我与众生云云)</p><p>略法华三昧补助仪</p></div>"
}]