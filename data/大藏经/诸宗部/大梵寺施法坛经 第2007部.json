[{
    "title": "大梵寺施法坛经 第2007部",
    "author": "法海法师",
    "html": "<div class=\"B1_text\"><p>南宗顿教最上大乘摩诃<a href=\"/remen/banruo.html\" class=\"keylink\" target=\"_blank\">般若</a></p><p>波罗蜜经六祖惠能大师于韶州</p><p>大梵寺施法坛经 一卷</p><p>兼受<a href=\"/remen/wuxiang.html\" class=\"keylink\" target=\"_blank\">无相</a>戒弘法<a href=\"/remen/dizi.html\" class=\"keylink\" target=\"_blank\">弟子</a>法海集记</p><p>惠能大师。于大梵寺讲堂中升高座。说摩诃般若波罗蜜法。受无相戒。其时座下僧尼道俗一万余人。韶州刺史等据及诸官寮三十余人。儒士余人。同请大师。说摩诃般若波罗蜜法。刺史遂令门人僧法海集记。流行后代。与学道者承此宗旨。递相传授。有所于约以为禀承。说此坛经。能大师言。善知识净心念摩诃般若波罗蜜法。大师不语自净心神。良久乃言。善知识净听。惠能慈父。本官范阳。左降迁流南新州百姓。惠能幼小。父小早亡。老母孤遗移来海。艰辛贫乏。于市买柴。忽有一客买柴。遂领惠能至于官店。客将柴去。惠能得钱。却向门前。忽见一客读<a href=\"/fojing/jingangjing/39210.html\" class=\"keylink\" target=\"_blank\">金刚经</a>。惠能一闻心名便悟。乃闻客日。从何处来持此经典。客答曰。我于蕲州黄梅悬东凭墓山。<a href=\"/remen/libai.html\" class=\"keylink\" target=\"_blank\">礼拜</a>五祖弘忍和尚。见令在彼门人有千余众。我于彼听。见大师劝道俗但持金刚经一卷。即得见性直了<a href=\"/remen/chengfo.html\" class=\"keylink\" target=\"_blank\">成佛</a>。惠能闻说。宿业有缘。便即辞亲。往黄梅凭墓山。礼拜五祖弘忍和尚。弘忍和尚问惠能曰。汝何方人。来此山礼拜吾。汝今向吾边。复求何物。惠能答曰。弟子是领南人。新州百姓。今故远来礼拜和尚。不求余物。唯求<a href=\"/remen/fofa.html\" class=\"keylink\" target=\"_blank\">佛法</a>作。大师遂责惠能曰。汝是领南人。又是獦獠。若为堪作佛。惠能答曰。人即有南北。<a href=\"/remen/foxing.html\" class=\"keylink\" target=\"_blank\">佛性</a>即无南北。獦獠身与和尚不同。佛性有何差别。大师欲更共议。见左右在傍边。大师更不言。遂发遣惠能。令随众作务。时有一<a href=\"/remen/xingzhe.html\" class=\"keylink\" target=\"_blank\">行者</a>。遂差惠能于碓坊。踏碓八个余月。五祖忽于一日唤门人尽来。门人集记。五祖曰。吾向与说。世<a href=\"/remen/rensheng.html\" class=\"keylink\" target=\"_blank\">人生</a>死事大。汝等门人终日<a href=\"/remen/gongyang.html\" class=\"keylink\" target=\"_blank\">供养</a>。只求<a href=\"/remen/futian.html\" class=\"keylink\" target=\"_blank\">福田</a>。不求出离<a href=\"/remen/shengsi.html\" class=\"keylink\" target=\"_blank\">生死</a><a href=\"/remen/kuhai.html\" class=\"keylink\" target=\"_blank\">苦海</a>。汝等自姓迷福门何可救汝。汝惣且归房。自看有知惠者。自取本姓般若知之。各作一偈呈吾。吾看汝偈。若吾大意者。付汝衣法。禀为六代。火急急。门人得处分。却来各至自房。递相谓言。我等不须呈心用意作偈将呈和尚。神秀上座是教授师。秀上座得法后。自可于止请不用作。诸人息心尽不敢呈偈。时大师堂前有三间房廊。于此廊下供养欲画楞伽变。并画五祖大师传授衣法。流行后代为记。画人卢玲看壁了。明日下手。上座神秀思惟。诸人不呈心偈。缘我为教授师。我若不呈心偈。五祖如何得见我心中见解深浅。我将心偈上五祖呈意。即善求法觅祖不善。却同凡心夺其圣位。若不呈心修不得法。良久思惟甚难甚难甚难甚难夜至三更。不令人见。遂向南廊下中间壁上题。作呈心偈欲求于法。若五祖见偈。言此偈语。若访觅我。我宿<a href=\"/remen/yezhang.html\" class=\"keylink\" target=\"_blank\">业障</a>重不合得法。圣意难测。我心自息。秀上座三更于南廊下中间壁上秉烛题作偈。人尽不和。偈曰</p><p>身是<a href=\"/remen/puti.html\" class=\"keylink\" target=\"_blank\">菩提</a>树心如明镜台</p><p>时时勤佛拭莫使有尘埃</p><p>神秀上座题此偈毕归房卧。并无人见。五祖平旦遂换卢供奉来。南廊下画楞伽变。五祖忽见此偈请记。乃谓供奉曰。弘忍与供奉钱三十千。深劳远来。不画变相也。金刚经云。凡所有相皆是虚妄。不如流此偈令迷人诵。依此<a href=\"/remen/xiuxing.html\" class=\"keylink\" target=\"_blank\">修行</a>不堕三恶。依法修行人有大利益。大师遂唤门人尽来。焚香偈前。人众入见。皆生敬心。汝等尽诵此偈者方得见姓。于此修行即不堕落。门人尽诵。皆生敬心。唤言善哉。五祖遂唤秀上座于堂内门是汝作偈否。若是汝作应得我法。秀上座言。罪过实是神秀作。不敢求祖。愿和尚慈悲看。弟子有小智惠识大意否。五褐曰。汝作此偈。见即来到。只到门前。尚未得入。凡夫于此偈修行。即不堕落。作此见解。若觅无上菩提。即未可得。须入得门见自本姓。汝旦去。一两日来思惟。更作一偈。来呈吾。若入得门见自本姓。当付汝衣法。秀上座去数日作不得。有一童子。于碓坊边过。唱诵此偈。惠能一闻知未见姓。即识大意。能问童子。适来诵者是何言偈。童子答能曰。作不知大师言。生死是大。欲传于法。令门人等各作一偈来呈看悟大意即付衣法。禀为六代。褐有一上座名神秀。忽于南廊下书无相偈一首。五祖。令诸门人尽诵。悟此偈者即见自姓。依此修行即得出离。惠能答曰。我此踏碓八个余月。未至堂前。望上人引惠能至南廊下。见此偈礼拜。亦愿诵取结来生缘。愿生佛地。童子引能至南廊下。能即礼拜此偈。为不识字。请一人读。惠问已即识大意。惠能亦作一偈。又请得一解书人。于西间壁上提着。呈自本心。不识本心。学法无益。<a href=\"/remen/shixin.html\" class=\"keylink\" target=\"_blank\">识心</a>见姓。即吾大意。惠能偈曰</p><p>菩提本无树明镜亦无台</p><p>佛性常清净何处有尘埃</p><p>又偈曰</p><p>心是菩提树身为明镜台</p><p>明镜本清净何处染尘埃</p><p>院内从众。见能作此偈尽怪。惠能却入碓坊。五褐忽见惠能但即善知识大意。恐众人知。五祖乃谓众人曰。此亦未得了。五祖夜知三更。唤惠能堂内。说金刚经。惠能一闻言下便伍。其夜受法。人尽不知。便传顿法及衣。汝为六代。祖衣将为信。禀代代相传法。以心传心。当令自悟。五祖言。惠能自古传法气如悬丝。若住此间。有人害汝。汝即须速去。能得衣法。三更发去。五祖自送能。于九江驿登时。便悟祖处分。汝去努力将法向南。三年勿弘此法。难去在后弘化善诱迷人。若得心开。汝悟无别。辞违已了便发向南。两月中间至大庚岭。不知向后。有数百人。来欲拟头惠能夺于法。来至半路。尽总却回。唯有一僧。姓陈。名惠顺。先是三品将军。性行粗恶。直至岭上。来趁犯着。惠能即还法衣。又不肯取。我故远来。求法不要其衣。能于岭上便传法惠顺。惠顺得闻言下心开。能使惠顺即却向北化人来。惠能来衣此地。与诸官夺道俗亦有累劫之因。教是先性所传。不是惠能自知。愿闻先性教者。各须净心。闻了愿自余迷。于先代悟(下是法)。惠能大师唤言。善知识。菩提般若之知。世人本自有之。即缘心迷不能自悟。须求大善知识示道见性。善知识。遇悟成智。善知识。我此法门。以定惠为本第一。勿迷言惠定别。定惠体一不二。即定是惠体。即惠是定用。即惠之时定在惠。即定之时惠在定。善知识。此义即是惠等。学道之人作意。莫言先定发惠。先惠发定。定惠各别。作此见者。法有二相。口说<a href=\"/remen/shanxin.html\" class=\"keylink\" target=\"_blank\">善心</a>不善。惠定不等。心口俱善。内外一众种。定惠即等。自悟修行不在口诤。若诤先后。即是人不断胜负。却生法我不离四相。一行<a href=\"/remen/sanmei.html\" class=\"keylink\" target=\"_blank\">三昧</a>者。于一切时中行住座卧常真。真心是。净名经云。真心是道场。真心是<a href=\"/remen/jingtu.html\" class=\"keylink\" target=\"_blank\">净土</a>。莫心行谄典。口<a href=\"/remen/shuofa.html\" class=\"keylink\" target=\"_blank\">说法</a>直。口说一行三昧。不行真心。非<a href=\"/remen/fodizi.html\" class=\"keylink\" target=\"_blank\">佛弟子</a>。但行真心。于一切法上无有执着。名一行三昧。迷人着<a href=\"/remen/faxiang.html\" class=\"keylink\" target=\"_blank\">法相</a>。执一行三昧。真心座不动。除妄不起心。即是一行三昧。若如是此法同无清。却是障道<a href=\"/remen/yinyuan1.html\" class=\"keylink\" target=\"_blank\">因缘</a>。道顺通流。何以却滞。心住在即通流。住即彼缚。若座不动。是维摩诘不合呵<a href=\"/remen/sheli.html\" class=\"keylink\" target=\"_blank\">舍利</a>弗宴座林中。善知识。又见有人教人座。看心看净。不动不起。从此置功。迷人不悟。便执成颠。即有数百盘。如此教道者。故之大错。善知识。定惠犹如何等。如灯光。有灯即有光。无灯即无光。灯是光知体。光是灯之用。即有二体无两般。此定惠法亦复如是。善知识。法无顿渐。人有利钝。明即渐劝。悟人顿修。识自本是见本性。悟即元无差别。不悟即长劫<a href=\"/remen/lunhui.html\" class=\"keylink\" target=\"_blank\">轮回</a>。善知识。我自法门。从上已来。顿渐皆立无念无宗无相无体无住无为本。何明为相。无相于相而离相。无念者于念而不念。无住者。为人本性。念念不住。前念念念后念。念念相读无有断绝。若一念断绝法身即是离色身。念念时中。于一切法上无住。一念若住念念即住名系缚。于一切法上念念不住即无缚也。以无住为本。善知识。外离一切相是无相。但能离相性体清净是。是以无相为体。于一切镜上不染名为无念。于自念上离镜。不不于法上念生。莫百物不思。念尽除却。一念断即无别处受生。学道者用心。莫不息法意。自错尚可。更劝他人。迷不自见迷。又谤经法。是以立无念为宗。即缘名人于镜上有念念上便去邪见。一切尘劳<a href=\"/remen/wangnian.html\" class=\"keylink\" target=\"_blank\">妄念</a>从此而生。然此教门立无念为宗。世人离见不起于念。若无有念。无念亦不立。无者无何事。念者何物。无者离二相诸尘劳。真如是念之体。念是真如之用。姓起念。虽即见闻觉之不染万镜而常<a href=\"/remen/zizai.html\" class=\"keylink\" target=\"_blank\">自在</a>。维摩经云。外能善分别诸法相。内于第一义而不动。善诸识。此法门中。座禅元不着心。亦不着净。亦不言动。若言看心。心元是妄。妄如幻故无所看也。若言看净。人姓本净。为妄念故盖覆真如。离妄念本姓净。不见自姓本净。心起看净。却生净妄。妄无处所。故知看者看却是妄也。净无形相。却立净相。言是功夫。作此见者章自本姓。却被净缚。若不动者。见一切人过患是性不动。迷人自身不动。开口即说人是非。与道违背。看心看净。却是障道因缘。今记汝是此法门中。何名座禅。此法门中一切无碍。外于一切境界上念不去为座。见本姓不乱为禅。何名为<a href=\"/remen/chanding.html\" class=\"keylink\" target=\"_blank\">禅定</a>。外杂相曰禅。内不乱曰定。外若有相内姓不乱。本自净自定。只缘境触。触即乱。离相不乱即定。外离相即禅。内外不乱即定。外禅内定故名禅定。维摩经云。即是豁然还得本心。<a href=\"/remen/pusajie.html\" class=\"keylink\" target=\"_blank\">菩萨戒</a>云。本须自姓清净。善知识。见自姓自净。自修自作。自姓法身自行。佛行自作自成佛道。善知识总须自体与受无相戒。一时逐惠能口道。令善知识见自三身佛。于自色身归衣清净法身佛。于自色身归衣千百亿<a href=\"/remen/huashen.html\" class=\"keylink\" target=\"_blank\">化身</a>佛。于自色身归。衣当来<a href=\"/remen/yuanman.html\" class=\"keylink\" target=\"_blank\">圆满</a>报身佛。(已上三唱)色身是舍宅。不可言归。向者三身在自法性。世人尽有。为名不见。外觅三如来。不见自色身中三性佛。善知识。听汝善知识说令善知识。衣自色身见自法性有三世佛。此三身佛从性上生。何名清净身佛。善知识。世人性本自净。万法在自姓。思量一切事即行衣恶。思量一切善事便修于善行。知如是一切法尽在自姓。自姓常清净。日月常名。只为云覆盖上名下暗。不能了见日月西辰。忽遇惠风吹散卷尽云雾。万像参罗。一时皆现。世人性净。犹如清天。惠如日。智如月。智惠常名。于外看敬。妄念浮云盖覆自姓。不能明。故遇善知识开真法吹却名妄。内外名彻。于自姓中万法皆见。一切法自在姓。名为清净法身。自归衣者。除不善行。是名归衣。何名为千百亿化身佛。不思量性即空寂。思量即是自化。思量恶法化为<a href=\"/remen/diyu.html\" class=\"keylink\" target=\"_blank\">地狱</a>。思量善法化为天堂。毒害化为畜生。慈悲化为菩萨。智惠化为上界。愚痴化为下方。自姓变化甚名。迷人自不知。见一念善知惠即生。一灯能除千年闇。一智能灭万年愚。莫思向前常思于后常。后念善名为报身。一念恶报却千年善心。一念善报却千年恶。灭<a href=\"/remen/wuchang.html\" class=\"keylink\" target=\"_blank\">无常</a>已来后念善名为报身。从法身思量即是化身。念念善即是报身。自悟自修即名归衣也。皮肉是色身是舍宅。不在归依也。但悟三身。即识大亿。今既自归依三身佛。已与善知识发四弘大愿。善知识。一时逐惠能道。<a href=\"/remen/zhongsheng.html\" class=\"keylink\" target=\"_blank\">众生</a>无边誓愿度。<a href=\"/remen/fannao.html\" class=\"keylink\" target=\"_blank\">烦恼</a>无边誓愿断。法门无边誓愿学。无上佛道誓愿成(三唱)。善知识。众生无边誓愿度。不是惠能度。善知识。心中众生各于自身自姓自度。何名自姓自度。自色身中邪见烦恼愚痴名妄。自有本觉性。将<a href=\"/remen/zhengjian.html\" class=\"keylink\" target=\"_blank\">正见</a>度。既悟正见。般若之智除却愚痴迷妄。众生各各自度。邪见正度。迷来悟度。愚来智度。恶来善度。烦恼来菩萨度。如是度者是名真度。烦恼无边誓愿断。自心除虚妄。法门无边誓愿学。学无上<a href=\"/remen/zhengfa.html\" class=\"keylink\" target=\"_blank\">正法</a>无上佛道誓愿成。常下心行。恭敬一切。远离迷执觉知生。般若除却迷妄。即自悟佛道成。行誓愿力。今既发四弘誓愿讫。与善知识无相<a href=\"/remen/chanhui.html\" class=\"keylink\" target=\"_blank\">忏悔</a>三世罪障。大师言。善知识。前念后念及今念。念不被愚迷染。从前恶行一时自姓若除即是忏悔。前念后念及今念。念念被愚痴染。除却从前矫诳心承断。名为<a href=\"/remen/zixing.html\" class=\"keylink\" target=\"_blank\">自性</a>忏。前念后念及念念不被[病-丙+直]疾染。除却从前疾垢心。自性若除即是忏(已上三唱)。善知识。何名忏悔者终身不作。悔者知于前非恶业恒不离心。诸佛前口说无益我此法门中。永断不作名为忏悔。今既忏悔已。与善知识受无相三归依戒。大师言。善智识。归衣觉两足尊。归衣正离欲。归衣净众中尊。从今已后称佛为师。更不归衣余邪名外道。愿自<a href=\"/remen/sanbao.html\" class=\"keylink\" target=\"_blank\">三宝</a>慈悲灯名善知识。惠能劝善。善知识。归衣三宝。佛者觉也。法者正也。僧者净也。自心归依觉。邪名不生。少欲知足。离财离色。名两足尊。自心归<a href=\"/remen/zhengnian.html\" class=\"keylink\" target=\"_blank\">正念</a>。念无邪故即无爱着。以无爱著名离欲尊。自心归净。一切尘劳妄念虽在自姓。自姓不染着。名众中尊。凡夫解从日至日受三归衣戒。若言归佛。佛在何处。若不见佛。即无所归。既无所归。言却是妄。善知识。各自观察莫错用意。经中只即言自归依佛。不言归他佛。自姓不归无所处。今既自归衣三宝。总各各至心。与善知识说摩诃般若波罗蜜法。善知识。虽念不解。惠能与说。各各听。摩诃般若波罗蜜者。西国梵语。唐言大智惠<a href=\"/remen/bian.html\" class=\"keylink\" target=\"_blank\">彼岸</a>到。此法须行不在口口念不行。如如化修行者。法身与佛等也。何名摩诃。摩诃者是大。心量广大犹如<a href=\"/remen/xukong.html\" class=\"keylink\" target=\"_blank\">虚空</a>。莫定心座即落无既空。能含日月星辰大地山河一切草木。恶人善人恶法善法天堂地狱尽在空中。世人性空亦复如是。性含万法是大。万法尽是自姓。见一切人及非人恶知与善。恶法善法尽皆不舍。不可染着。由如虚空。名之为大。此是摩诃行。迷人口念。智者心。又有名人。空心不思。名之为大。此亦不是。心量大不行是少。莫口空说。不修此行。非我弟子。何名般若。般若是智惠。一时中念念不愚。常行智惠即名般若。行一念愚即般若绝。一念智即般若生。心中常愚。我修般若无形相。智惠性即是。何名波罗蜜。此是西国<a href=\"/remen/fanyin.html\" class=\"keylink\" target=\"_blank\">梵音</a>。言彼岸到。解义离生灭着竟生灭去。如水有波浪。即是于此岸。离境无生灭。如水承长流。故即名到彼岸。故名波罗蜜。迷人口念。智者心行。当念时有妄。有妄即非真有。念念若行是名真有。悟此法者。悟般若法。修般若行。不修即凡。一念修行法身等佛。善知识。即烦恼是菩提。捉前念迷即凡。后念悟即佛。善知识。摩诃般若波罗蜜。最尊最上第一。无住无去无来。三世诸佛从中出。将大知惠到彼岸。打破<a href=\"/remen/wuyin.html\" class=\"keylink\" target=\"_blank\">五阴</a>烦恼尘劳。最尊最上第一赞最上。最上乘法修行定成佛。无去无住无来往。是定惠等不染一切法。三世诸佛从中。变三毒为戒定惠。善知识我此法门从八万四千智惠。何以故。为世有八万四千尘劳。若无尘劳。般若常在不离自姓。悟此法者。即是无念无亿无著。莫去谁妄。即自是真如姓用。知惠观照。于一切法不取不舍。即见姓成佛道。善知识。若欲入甚深法界入般若三昧者。直修般若波罗蜜行。但持<a href=\"/fojing/jingangjing/\" class=\"keylink\" target=\"_blank\">金刚般若波罗蜜经</a>一卷。即得见性。入般若三昧。当知此人<a href=\"/remen/gongde.html\" class=\"keylink\" target=\"_blank\">功德</a>无量。经中分名赞叹不能具说。此是最上乘法。为大智上根人说。少根智人若闻法。心不生信。何以故。譬如大龙。若下大雨。雨衣阎浮提如漂草叶。若下大雨。雨放大海不增不减。若大乘者闻说金刚经。心开悟解。故知本性自有般若之智。自用知惠观照。不假文字。譬如其雨水不从无有。元是龙王于江海中将身引此水。令一切众生一切草木一切有情无情悉皆像润。诸水众流却入大海。海纳众水合为一体。众生本性般若之智亦复如是。少根之人闻说此顿教。犹如大地草木。根性自少者。若被大雨一沃。悉皆自到不能增长。少根之人亦复如是。有般若之智之与大智之人亦无差别。因何闻法即不悟。缘邪见障重烦恼根深。犹如大云盖覆于日。不得风吹日无能现。般若之智亦无大小。为一切众生自有。迷心外修觅佛。来悟自性。即是小根人闻其顿教不信外修。但于自心令自本性常起正见。烦恼尘劳众生当时尽悟。犹如大海纳于众流。小水大水合为一体。即是见性。内外不住来去自由。能除执心通达无碍。心修此行。即与般若波罗蜜经本无差别。一切经书及文字。小大二乘十二部经。皆因置。因智惠性故。故然能建立我。若无智人。一切万法本无不有。故知万法本从人兴。一切经书因人说有。缘在人中有愚有智。愚为少故智为大人。问迷人于智者。智人与愚人说法。令使愚者悟解深开。迷人若悟心开。与大智人无别。故知不悟即是佛是众生。一念若悟即众生不是佛。故知一切万法尽在自身心中。何不从于自心顿现真如本姓。菩萨戒经云。我本愿自姓清净。识心见性。自成佛道。即时豁然。还得本心。善知识。我于忍和尚处一闻言下大伍。顿见真如本性。是故汝教法流行后代。今学道者顿俉菩提。各自观心。令自本性顿悟。若能自悟者顿觅大善知识亦道见性。何名大善知。解最上乘法直是正路。是大善知识。是大因缘。所为化道令得见佛。一切善法皆因大善知识能发起故。三世诸佛十二部经。云在人性中。本自具有。不能自姓悟。须得善知识示道见性。若自悟者不假外善知识。若取外求善知识望得解说。无有是处。识自心内善知识即得解。若自心邪迷妄念颠倒。外善知识即有教授。汝若不得自悟。当起般若观照。<a href=\"/remen/shana.html\" class=\"keylink\" target=\"_blank\">刹那</a>间妄念俱灭。即是自真正。善知识。一悟即知佛也。自性心地。以智惠观照。内外名彻识自本心。若识本心即是<a href=\"/remen/jietuo.html\" class=\"keylink\" target=\"_blank\">解脱</a>。既得解脱即是般若三昧。悟般若三昧即是无念。何名无念。无念法者。见一切法不着一切法。遍一切处不着一切处。常净自性。使六贼从六门走出。于六尘中不离不染。来去自由。即是般若三昧自在解脱名无念行。莫百物不思。当令念绝。即是法传。即名边见。悟无念法者。万法尽通。悟无念法者。见诸佛境界。悟无念顿法者至佛位地。善知识。后代得悟法者。常见吾法身不离汝左右。善知识。将此顿教法门。同见同行。发愿<a href=\"/remen/shouchi.html\" class=\"keylink\" target=\"_blank\">受持</a>。如是佛故。终身受持而不退者。欲入圣位。然须缚受时。从上已来默然而付于法。发大誓愿。不退菩提。即须分付。若不同见解。无有志愿。在在处处勿妄宣传。损彼前人。究竟无益。若遇人不解谩此法门。百劫万劫千生断佛种性。大师言善知识。听悟说无相讼。令汝名者罪灭。亦名灭罪颂。颂曰</p><p>愚人修福不<a href=\"/remen/xiudao.html\" class=\"keylink\" target=\"_blank\">修道</a>谓言修福而是</p><p><a href=\"/remen/bushi.html\" class=\"keylink\" target=\"_blank\">布施</a>供养福无边心中三业元来在</p><p>若将修福欲灭罪后世得福罪无造</p><p>若解向心除罪缘各自世中真忏悔</p><p>若悟大乘真忏海除邪行正造无罪</p><p>学道之人能自观即与悟人同一例</p><p>大师令传此顿教愿学之人同一体</p><p>若欲当来觅本身三毒恶缘心中洗</p><p>努力修道莫悠悠忽然虚度一世休</p><p>若遇大乘顿教法虔诚合掌志心求</p><p>大师说法了。韦使君官寮僧众道俗赞言无尽。昔所未闻。使君礼拜自言。和尚说法实不思议。弟子当有少疑欲闻。和尚望意。和尚大慈大悲为弟子说。大师言。有议即闻。何须再三。使君闻法可不不是西国第一祖达磨祖师宗旨。大师言是。弟子见说。达磨大师代梁武。谛问达磨。朕一生未来造寺布施供养有有功德否。达磨答言。并无功德。武帝惆怅遂遣。达磨出境。未审此言。请和尚说。六祖言。实无功德。使君朕勿疑达磨大师言。武帝着邪道不识正法。使君问。何以无功德。和尚言。造寺布施供养只是修福。不可将福以为功德。在法身非在于福田。自法性有功德。平直是德。佛性外行恭敬。若轻一切人悟我不断。即自无功德。自性虚妄法身无功德。念念<a href=\"/remen/dexing.html\" class=\"keylink\" target=\"_blank\">德行</a>平等真心。德即不轻常行于敬。自修身即功。自修身心即德。功德自心作。福与功德别。武帝不识正理。非祖大师有过。使君礼拜又问。弟子见僧道俗。常念阿弥大佛。愿<a href=\"/remen/wangsheng.html\" class=\"keylink\" target=\"_blank\">往生</a>西方。请和尚说。德生彼否。望为破疑。大师言。使君听。惠能与说。<a href=\"/remen/shizun.html\" class=\"keylink\" target=\"_blank\">世尊</a>在舍卫国。说西方引化。经文分明。去此不远。只为下根。说近说远。只缘上智。人自两重。法无不名。悟有殊见有迟疾。迷人<a href=\"/remen/nianfo.html\" class=\"keylink\" target=\"_blank\">念佛</a>生彼。悟者自净其心。所以言佛随其心净则佛土净。使君。东方但净心无罪。西方心不净有愆。迷人愿生东方。西者所在处并皆一种。心但无不净。西方去此不远。心起不净之心。念佛往生难到。除恶即行十万。无八邪即过八千。但行真心到如禅指使君但行十善。何须更愿往生。不断十恶之心。何佛即来迎请。若悟无生顿法。见西方只在刹那。不悟顿教大乘。念佛往生路遥。如何得达。六祖言。惠能与使君移西方刹那。问曰。前便见。使君愿见否。使君礼拜。若此得见何须往生。愿和尚慈悲为现西方大善。大师言。唐见西方无疑即散。大众愕然莫知何是。大师曰。大众。大众作意听。世人自色身是城。眼耳鼻舌身即是城门。外有六门。内有意门。心即是地。性即是王。性在王在性去王无。性在身心存。性去身坏。佛是自性作。莫向身求。自性迷佛即众生。自性悟众生即是佛。慈悲即是观音。喜舍名为势至。能净是释迦。平真是<a href=\"/remen/mile.html\" class=\"keylink\" target=\"_blank\">弥勒</a>。人我是须弥。邪心是大海。烦恼是波浪。毒心是恶龙。尘劳是鱼鳖。虚妄即是神鬼。三毒即是地狱。愚痴即是畜生。十善是天堂。我无人须弥自倒。除邪心海水竭。烦恼无波浪灭。毒害除鱼龙绝。自心地上。觉性如来。施大智惠。光明照曜。六门清净。照波六欲。诸天下照。三毒若除。地狱一时消灭。内外明彻。不异西方。不作此修。如何到彼座下。问说赞声彻天。应是迷人人然便见。使君礼拜赞言。善哉善哉。普愿法界众生闻者一时悟解。大师言。善知识。若欲修行。在家亦得。不由在寺。在寺不修。如西方心恶之人。在家若修行。如东方人修善。但愿自家修清净即是恶方。使君问和在家如何修。愿为指授。大师言。善智识。惠能与道俗作无相颂。尽诵取。衣此修行。常与惠能说一处无别。颂曰</p><p>说通及心通如日至虚空</p><p>惟传顿教法出世破邪宗</p><p>教即无顿渐迷悟有迟疾</p><p>若学顿教法愚人不可迷</p><p>说即须万般合离还归一</p><p>烦恼暗宅中常须生惠日</p><p>邪来因烦恼正来烦恼除</p><p>邪正疾不用清净至无余</p><p>菩提本清净起心即是妄</p><p>净性于妄中但正除三障</p><p><a href=\"/remen/shijian.html\" class=\"keylink\" target=\"_blank\">世间</a>若修道一切尽不妨</p><p>常现在已过与道即相当</p><p>色貌自有道离道别觅道</p><p>觅道不见道到头还自懊</p><p>若欲贪觅道行正即是道</p><p>自若无正心暗行不见道</p><p>若真修道人不见世间愚</p><p>若见世间非自非却是左</p><p>他非我有罪我非自有罪</p><p>但自去非心打破烦恼碎</p><p>若欲化愚人是须有方便</p><p>勿令破彼疑即是菩提见</p><p>法无在世间于世出世间</p><p>勿离世间上外求出世间</p><p>邪见出世间正见出世间</p><p>邪正悉打却此但是顿教</p><p>亦名为大乘迷来经累劫</p><p>悟则刹那间</p><p>大师言。善智识。汝等尽诵取此偈。依偈修行。去惠能千里。常在能边。此不修对面千里。各各自修法不相持。众人旦散。惠能归漕溪山。众生若有大疑。来彼山间。为汝破疑。同见佛世合座官寮道俗礼拜和尚。无不嗟叹。善哉大悟。昔所未问。岭南有福。生佛在此。谁能得智。一时尽散。大师往漕溪山。韶广二州行化四十余年。若论门人。僧之与俗三五千人说不尽。若论宗指。传授坛经。以此为衣约。若不得坛经。即无禀受。须知法处年月日性名遍相付嘱。无坛经禀承。非南宗定子也。未得禀承者。虽说顿教法。未知根本。修不免诤。但得法者。只劝修行。诤是胜负之心。与道违背。世人尽传南宗能比秀。未知根本事由。旦秀禅师于南荆府堂阳县玉泉寺住时修行。惠能大师于韶州城东三十五里漕溪山住。法即一宗。人有南比。因此便立南北。何以渐顿。法即一种。见有迟疾。见迟即渐。见疾即顿。法无渐顿。人有利钝。故名渐顿。神秀师常见人说。惠能法疾直旨路。秀师遂换门人僧志诚曰。汝聪明多智。汝与吾至漕溪山。到惠能所礼拜。但听莫言吾使汝来。所听意旨记取。却来与吾说看惠能见解与吾谁疾迟。汝弟一早来勿令吾怪。志诚奉使<a href=\"/remen/huanxi.html\" class=\"keylink\" target=\"_blank\">欢喜</a>。遂半月中间即至漕溪山。见惠能和尚礼拜。即听不言来处。志城闻法。言下便悟。即契本心。起立即礼拜自言。和尚。弟子从玉泉寺来。秀师处不德契悟。闻和尚说。便契本心。和尚慈悲愿当散示。惠能大师曰。汝从被来应是紬作。志诚曰。未说时即是。说乃了即是。六祖言。烦恼即是菩提亦复如是。大师谓志诚曰。吾闻。与禅师教人唯传戒定惠。与和尚教人戒定惠如何。当为吾说。志城曰。秀和尚言戒定惠。诸恶不作名为戒。诸善奉行名为惠。自净其意名为定。此即名为戒定惠。彼作如是说。不知和尚所见如何。惠能和尚答曰。此说不可思议。惠能所见又别。志城问何以别。惠能答曰。见有迟疾。志城请和尚说所见戒定惠。大师言。如汝听悟说看悟所见处。心地无疑非自性戒。心地无乱是自性定。心地无痴自性是惠。能大师言。汝戒定惠劝小根诸人。吾戒定惠劝上人。得吾自亦不立戒定惠。志城言。请大师说不立如何。大师言。自姓无非无乱无痴。念念般若观照。当离法相。有何可立。自姓顿修。立有渐此契以不立。志诚礼拜。便不离漕溪山。即为门人。不离大师左右。又有一僧。名法达。常诵<a href=\"/fojing/miaofalianhuajing/\" class=\"keylink\" target=\"_blank\">法华经</a>七年。心迷不知正法之处。经上有疑。大师智惠广大。愿为时疑。大师言。法达。法即甚达。汝心不达。经上无痴。汝心自邪。而求正法。吾心正定。即是持经。吾一生已来不识文字。汝将法华经来对。吾读一遍。吾问即之。法达取经到对。大师读一遍。六祖问已即识佛意。便汝法达说法华经。六祖言。法达。法华经无多语。七卷尽是譬喻内缘。如来广说三乘。只为世人根钝。经闻公明。无有余乘。唯一佛乘。大师。法达。汝听。一佛乘莫求二佛乘迷却。汝圣经中何处是一佛乘。汝与说。经云。诸佛世尊唯汝一大事因缘故出现于世(已上十六家是正法)法如何解。此法如何修。汝听吾说。人心不思。本源空寂。离却邪见。即一大是因缘。内外不迷。即离两边。外迷看相。内迷着空。于相离相。于空离空。即是不空。迷吾此法。一念心开。出现于世。心开何物。开佛知见。佛犹如觉也。分为四门。开觉知见。示觉知见。悟觉知见。入觉知见。开示悟入上一处入即觉知见。见自本性即得出世。大师言。法达。悟常愿。一切世人心地。常自开佛知见。莫开众生知见。世人心愚迷造恶。自开众生知见。世人心正起智惠观照。自开佛智见。莫开众生智见。开佛智见即出世。大师言。法达。此是法达经一乘法。向下分三。为名人故。汝但于一佛乘。大师言。法达。心行转法华。不行法华转。心正转法华。心耶法华转。开佛智见转法华。开众生智见被法华转。大师言。努力依法修行。即是转经。法达一闻言下大悟。涕泪悲泣自言。和尚实未僧转法华七年。被法华转。已后转法华。念念修行佛行。大师言。即佛行是佛其时听入无不悟者。时有一僧。名智常。来漕溪山。礼拜和尚。闻四乘法义。智常闻和尚曰。佛说三乘。又言最上乘。弟子不解。望为敬示。惠能大师曰。汝自身心见。莫着外法相。元无四乘法。人心不量四等法有四乘。见闻读诵是小乘。悟解义是中乘。衣法修行是大乘。万法尽通。万幸俱备。一切无离。但离法相。作无所德是最上乘。乘是最上行。义不在口诤。汝须自修。莫问悟也。又有一僧。名神会。南阳人也。至漕溪山礼拜。问言。和尚座禅见亦不见。大师起把打神会三下。却问神会。吾打汝痛不痛。神会答言。亦痛亦不痛。六祖言曰。吾亦见亦不见。神会又问。大师何以亦见亦不见。大师言。吾亦见常见自过患故。云亦见亦不见者。不见天地人过罪。所以亦见亦不也。汝亦痛亦不痛如何。神会答曰。若不痛即同无情木石。若痛即同凡即起于恨。大师言。神会向前见不见是两边。痛是生灭。汝自性旦不见。敢来弄人礼拜。礼拜更不言。大师言。汝心迷不见。问善知识觅路。以心悟自见。依法修行。汝自名不见自心。却来问惠能见否。吾不自知。代汝迷不得。汝若自见。代得吾迷。何不自修。问吾见否。神会作礼。便为门人。不离漕溪山中。常在左右。大师遂唤门人法海.志诚.法达.智常.志通.志彻.志道.法珍.法如.神会。大师言。汝等拾弟子近前。汝等不同余人。吾灭度后。汝各为一方头。吾教汝说法不失本宗。举科法门动三十六对。出没即离两边。说一切法莫离于性相。若有人问法。出语尽双。皆取法对来去相因。究竟二法尽除。更无去处。三科法门者荫界入。荫是五荫。界十八界。是十二入。何名五荫。色荫受荫相荫行荫识荫是。何名十八界。六尘六门六识。何名十二入。外六尘中六门。何名六尘。色声香未独法是。何名六门。眼耳鼻舌身意是。法性起六识。眼识耳识鼻识舌识身识<a href=\"/remen/yishi.html\" class=\"keylink\" target=\"_blank\">意识</a>。六门六尘。自性含万法。名为含藏识。思量即转识。生六识出六门六尘是。三六十八。由自性邪起十八邪含。自性十八正含。恶用即众生。善用即佛。用油何等。油自性。对外境无情对有五。天与地对。日与月对。暗与明对。阴与阳对。水与火对语与言对法与相对有十二对。有为无为。有色无色对。有相无相对。有漏无漏对。色与空对。动与净对。清与浊对。凡与性对。僧与俗对。老与少对。大大与少少对。长与短对。高与下对。自性居起用对有十九对。邪与正对。痴与惠对。愚与智对。乱与定对。戒与非对。直与典对。实与虚对。崄与平对。烦恼与菩提对。慈与空对。喜与顺对。舍与悭对。进与退对。生与灭对。常与无常对。法身与色身对。化身与报身对。体与用对。性与相有清无亲对。言语与法相有十二对。内外境有无五对。三身有三对。都合成三十六对法也。此三十六对法。解用通一切经。出入即离两边。如何自性起用三十六对。共人言语。出外于离相。入内于空离空。着空即惟长无名。着相惟邪见谤法。直言不用文字。既云不用文字。大不合言语言语即是文字。自性上说空。正语言本性不空迷自惑。语言除故。暗不自暗。以名故暗。暗不自暗。以名变暗。以暗现明。来去相因。三十六对亦复如是。大师言。十弟子。已后传法迎相教授一卷檀经。不失本宗。不禀授坛经。非我宗旨。如今得了。迎代流行。得遇坛经者。如见吾亲授。拾僧得教授已。写为檀经。迎代流行。得者必当见性。大师先天二年八月三日灭度。七月八日唤门人告别。大师天无年于[木*蕇]州国恩寺造塔。至先天二年七月告别。大师言。汝众近前。五至八月欲离世间。汝等有疑早问。为外破疑。当令迷者尽使与安乐。吾若去后无人教与。法海等众僧闻已涕泪悲泣。唯有神会。不动亦不悲泣。六祖言。神会小僧却得善等毁誉不动。除者不得。数年山中更修何道。汝今悲泣。更有阿谁。忧吾不知去处在。若不知去处。终不别汝。汝等悲泣即不知吾处。若知去处即不悲泣。性听无生无灭无去无来。汝等尽座。吾与如一偈真假动净偈。与等尽诵。取见此偈意汝吾同。于此修行不失宗旨。僧众礼拜。请大师留偈。敬心受持偈曰</p><p>一切无有真不以见于真</p><p>若见衣真者是见尽非真</p><p>若能自有真离假即心真</p><p>自心不离假无真何处真</p><p>有性即解动无性即不动</p><p>若修不动行同无情不动</p><p>若见真不动动上有不动</p><p>不动是不动无情无佛众</p><p>能善分别相第一义不动</p><p>若悟作此见则是真如用</p><p>报诸学道者努力须用意</p><p>莫于大乘门却执生死智</p><p>前头人相应即共论佛语</p><p>若实不相应合掌令劝善</p><p>此教本无诤无诤失道意</p><p>执迷诤法门自性入生死</p><p>众僧既闻识大师意。更不敢诤。依法修行。一时礼拜。即之大师不求住世。上座法海向前言。大师。大师去后。衣法当付何人。大师言。法即付了。汝不须问。吾灭后二十余年。邪法辽乱。惑我宗旨。有人出来。不惜身命。弟<a href=\"/\" class=\"keylink\" target=\"_blank\">佛教</a>是非。竖立宗旨。即是吾正法。衣不合转。汝不信。吾与诵先代五祖传衣付法诵。若据第一祖达摩颂意。即不合传衣。听五与汝颂。颂曰</p><p>第一祖达摩和尚颂曰</p><p>吾大来唐国传教救名清</p><p>一花开五叶结菓自然成</p><p>第二祖惠可和尚颂曰</p><p>本来缘有地从地种花生</p><p>当本愿无地花从何处生</p><p>第三祖僧璨和尚颂曰</p><p>花种虽因地地上种化生</p><p>花种无性生于地亦无生</p><p>第四祖道信和尚颂曰</p><p>花种有生性因地种花生</p><p>先缘不和合一切尽无生</p><p>第五祖弘忍和尚颂曰</p><p>有情来下种无情花即生</p><p>无情又无种心地亦无生</p><p>第六祖惠能和尚颂曰</p><p>心地含情种法雨即花生</p><p>自吾花情种菩提菓自成</p><p>能大师言。汝等听。吾作二颂。取达摩和尚颂意。汝迷人依此颂修行。必当见性。第一颂曰</p><p>心地邪花放五叶逐根随</p><p>共造无明叶见被叶风吹</p><p>第二颂曰</p><p>心地正花放五叶逐恨随</p><p>共修般若惠当来佛菩提</p><p>六祖说偈已了。放众生散。门人出外思惟。即知大师不久住世。六祖后至八月三日食后。大师言。汝等善位座。五今共与等别。法海闻言。此顿教法传受。从上已来至今几代。六祖言。初传受七佛释迦牟尼佛。第七大<a href=\"/remen/jiaye.html\" class=\"keylink\" target=\"_blank\">迦叶</a>。第八阿难。第九末田地。第十商那和修。第十一优婆毱多。第十二提多迦。第十三<a href=\"/remen/fotuo.html\" class=\"keylink\" target=\"_blank\">佛陀</a>难提。第十四佛陀密多。第十五胁<a href=\"/remen/biqiu.html\" class=\"keylink\" target=\"_blank\">比丘</a>。第十六富那奢。第十七马鸣。第十八毗罗长者。第十九龙树。第二十迦那提婆。第二十一罗睺罗。第二十二僧迦那提。第二十三僧迦那舍。第二十四鸠摩罗驮。第二十五阇耶多。第二十六婆修盘多。第二十七摩拏罗。第二十八鹤勒那。第二十九师子比丘。第三十舍那婆斯。第三十一优婆堀。第三十二僧迦罗。第三十三须婆蜜多。第三十四南天竹国王子。第三子菩提达摩。第三十五唐国僧惠可。第三十六僧璨。第三十七道信。第三十八弘忍。第三十九惠能自身当今受法第十四。大师言。今日已后。迎相传受。须有依约。莫失宗旨。法海又白。大师今去留付何法。今后代人如何见佛。六祖言。汝听。后代迷人。但识众生即能见佛。若不识众生觅佛。万劫不得见也。五今教汝。识众生见佛。更留见真佛解脱颂。迷即不见佛。悟者即见。法海愿闻代代流传。世世不绝。六祖言。汝听。吾汝与说。后代世人。若欲觅佛。但识<a href=\"/remen/foxin.html\" class=\"keylink\" target=\"_blank\">佛心</a>众生即能识佛即像有众。离众生无佛心</p><p>迷即佛众生悟即众生佛</p><p>愚痴佛众生智惠众生佛</p><p>心剑佛众生平等众生佛</p><p>一生心若剑佛在众生中</p><p>一念吾若平即众生自佛</p><p>我心自有佛自佛是真佛</p><p>自若无佛心向何处求佛</p><p>大师言。汝等门人好住。吾留一颂。名自性真佛解脱颂。后代迷门此颂意。意即见自心自性真佛。焉汝此颂。吾共汝别。颂曰</p><p>真如净性是真佛邪见三毒是真摩</p><p>邪见之人摩在舍正见知人佛则过</p><p>性众邪见三毒生即是摩王来住舍</p><p>正见忽则三毒生摩变成佛真无假</p><p>化身报身及净身三身无本是一身</p><p>若向身中觅自见即是佛菩提因</p><p>本从花身生净性净性常在花身中</p><p>性使花身行正道当来员漏最真无</p><p>媱性本身清净因除即媱无净性身</p><p>性中但自离吾欲见性刹那即是真</p><p>今生若吾顿教门悟即眼前见性尊</p><p>若欲修行云觅佛不知何处欲求真</p><p>若能身中自有真有真即是成佛因</p><p>自不求真外觅佛去觅总是大痴人</p><p>顿教法者是西流求度世人须自修</p><p>今保世间学道者不于此是大悠悠</p><p>大师说偈已了。遂告门人曰。汝等好住。今共汝别。吾去已后。莫作世情悲泣。而受人予门钱帛着孝衣。即非圣法。非我弟子。如吾在日一种。一时端坐。但无动无净无生无灭无去无来无是无非无住。但然寂净即是大道。吾去已后。但衣法修行。共吾在日一种。吾若在世。汝违教法。吾住无益。大师云此语已。夜至三更。奄然迁花。大师春秋七十有六。大师灭度。诸日寺内异香氲氲。经数日不散。山用地动。林木变白。日月无光。风云失色。八月三日灭度。至十一月。迎和尚神座于漕溪山。葬在龙龛之内。白光出现直上冲天旨始散。韶州刺使韦处立碑。至今供养。此坛经。法海上座集。上座无常。付同学道。漈道漈无常。付门人悟真。悟真在岭南溪漕山法兴寺。见今传受此法。如付山法须德座上恨知心信佛法。立大悲持此经。以为衣承。于今不绝。和尚本是韶州曲江悬人也。如来入<a href=\"/remen/niepan.html\" class=\"keylink\" target=\"_blank\">涅盘</a>。法教流东土。共传无住即我心无住。此真菩萨。说真示行。实喻唯教大智人。是旨衣凡度誓修行。修行遭难不退。遇苦能忍。福德深厚。方授此法。如根性不堪林量不得须求此法。违立不德者不得妄付坛经。告诸同道者今诸蜜意</p><p>南宗顿教最上大乘坛经法一卷</p><p>大乘志三十 大圣志四十 大通志五十 大宝志六十 大法志七十 大德志八十 清之藏志三十 清持藏志四十 清宝藏志五十 清莲藏志六十 清海藏志七十 大法藏志八十 此是菩萨法号</p></div>"
}]