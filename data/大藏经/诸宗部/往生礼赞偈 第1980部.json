[{
    "title": "往生礼赞偈 第1980部",
    "author": "善导大师",
    "html": "<div class=\"B1_text\"><p><a href=\"/remen/wangsheng.html\" class=\"keylink\" target=\"_blank\">往生</a>礼赞偈 一卷</p><p><a href=\"/remen/shamen.html\" class=\"keylink\" target=\"_blank\">沙门</a>善导集记</p><p>劝一切<a href=\"/remen/zhongsheng.html\" class=\"keylink\" target=\"_blank\">众生</a>。愿生西方<a href=\"/remen/jileshijie.html\" class=\"keylink\" target=\"_blank\">极乐世界</a>阿弥陀佛国。六时礼赞偈</p><p>谨依大经及龙树天亲。此土沙门等所造往生礼赞。集在一处分作六时。唯欲相续系心助成往益。亦愿晓悟未闻。远沾遐代耳。何者。第一谨依大经释迦及十方诸佛赞叹弥陀十二光名。劝称礼念定生彼国。十九拜当日没时礼。第二谨依大经采集要文。以为礼赞偈。二十四拜当初夜时礼。第三谨依<a href=\"/chanzong/gongan/53414.html\" class=\"keylink\" target=\"_blank\">龙树菩萨</a>愿往生礼赞偈。十六拜当中夜时礼。第四谨依天亲菩萨愿往生礼赞偈。二十拜当后夜时礼。第五谨依彦琮法师愿往生礼赞偈。二十一拜当晨朝时礼。第六沙门善导愿往生礼赞偈。谨依十六观作。二十拜当午时礼</p><p>问曰。今欲劝人往生者。未知若为安心起行作业。定得往生彼国土也。答曰。必欲生彼国土者。如观经说者。具三心必得往生。何等为三。一者至诚心。所谓身业<a href=\"/remen/libai.html\" class=\"keylink\" target=\"_blank\">礼拜</a>彼佛。口业赞叹称扬彼佛。意业专念观察彼佛。凡起三业。必须真实。故名至诚心。二者深心。即是真实<a href=\"/remen/xinxing1.html\" class=\"keylink\" target=\"_blank\">信心</a>。信知自身是具足<a href=\"/remen/fannao.html\" class=\"keylink\" target=\"_blank\">烦恼</a>凡夫。善根薄少。<a href=\"/remen/liuzhuan.html\" class=\"keylink\" target=\"_blank\">流转</a><a href=\"/remen/sanjie.html\" class=\"keylink\" target=\"_blank\">三界</a>。不出火宅。今信知弥陀本弘誓愿。及称名号。下至十声一声等。定得往生。乃至一念无有疑心。故名深心。三者<a href=\"/remen/huixiang.html\" class=\"keylink\" target=\"_blank\">回向</a>发愿心。所作一切善根悉皆回愿往生。故名回向发愿心。具此三心必得生也。若少一心即不得生。如观经具说。应知</p><p>又如天亲<a href=\"/remen/jingtu.html\" class=\"keylink\" target=\"_blank\">净土</a>论云。若有愿生彼国者。劝修五念门。五门若具定得往生。何者为五。一者身业礼拜门。所谓一心专至恭敬合掌。香华<a href=\"/remen/gongyang.html\" class=\"keylink\" target=\"_blank\">供养</a>。礼拜阿弥陀佛。礼即专礼彼佛。毕命为期。不杂余礼。故名礼拜门。二者口业赞叹门。所谓专意赞叹彼<a href=\"/remen/foshen.html\" class=\"keylink\" target=\"_blank\">佛身</a>相光明。一切圣众身相光明。及彼国中一切宝<a href=\"/remen/zhuangyan.html\" class=\"keylink\" target=\"_blank\">庄严</a>光明等。故名赞叹门。三者意业忆念观察门。所谓专意念观彼佛。及一切圣众身相光明。国土庄严等。如观经说。唯除睡时。恒忆恒念恒想恒观此事等。故名观察门。四者作愿门。所谓专心。若昼若夜。一切时一切处。三业四威仪所作<a href=\"/remen/gongde.html\" class=\"keylink\" target=\"_blank\">功德</a>。不问初中后。皆须真实心中发愿愿生彼国。故名作愿门。五者回向门。所谓专心。若自作善根。及一切三乘五道一一圣凡等所作善根。深生<a href=\"/remen/suixi.html\" class=\"keylink\" target=\"_blank\">随喜</a>。如诸佛菩萨所作随喜。我亦如是随喜。以此随喜善根及己所作善根。皆悉与众生共之回向彼国。故名回向门。又到彼国已。得六<a href=\"/remen/shentong.html\" class=\"keylink\" target=\"_blank\">神通</a>。回入<a href=\"/remen/shengsi.html\" class=\"keylink\" target=\"_blank\">生死</a>。<a href=\"/remen/jiaohua.html\" class=\"keylink\" target=\"_blank\">教化</a>众生。彻穷后际。心无厌足。乃至<a href=\"/remen/chengfo.html\" class=\"keylink\" target=\"_blank\">成佛</a>。亦名回向门。五门既具定得往生。一一门与上三心合。随起业行。不问多少。皆名真实业也。应知</p><p>又劝行四修法。用策三心五念之行。速得往生。何者为四。一者恭敬修。所谓恭敬礼拜彼佛及彼一切圣众等。故名恭敬修。毕命为期。誓不中止。即是长时修。二者无余修。所谓专称彼佛名。专念专想专礼专赞彼佛及一切圣众等。不杂余业。故名无余修。毕命为期。誓不中止。即是长时修。三者无间修。所谓相续恭敬礼拜。称名赞叹。忆念观察。回向发愿。心心相续不以余业来间。故名无间修。又不以贪嗔烦恼来间。随犯随忏。不令隔念隔时隔日。常使清净。亦名无间修。毕命为期。誓不中止。即是长时修。又菩萨已免生死。所作善法回求<a href=\"/remen/foguo.html\" class=\"keylink\" target=\"_blank\">佛果</a>。即是自利。教化众生尽未来际。即是利他。然今时众生悉为烦恼系缚。未免恶道生死等苦。<a href=\"/remen/suiyuan.html\" class=\"keylink\" target=\"_blank\">随缘</a>起行。一切善根具速回。愿往生阿弥陀佛国。到彼国已。更无所畏。如上四修自然任运。自利利他无不具足。应知</p><p>又如文殊<a href=\"/remen/banruo.html\" class=\"keylink\" target=\"_blank\">般若</a>云。明一行<a href=\"/remen/sanmei.html\" class=\"keylink\" target=\"_blank\">三昧</a>。唯劝。独处空闲。舍诸乱意。系心一佛。不观相貌。专称名字。即于念中。得见彼阿弥陀佛及一切佛等。问曰。何故不令作观。直遣专称名字者。有何意也。答曰。乃由众生障重。境细心粗。识扬神飞。观难成就也。是以大圣悲怜。直劝专称名字。正由称名易故相续即生。问曰。既遣专称一佛。何故境现即多。此岂非邪正相交一多杂现也。答曰。佛佛齐证。形无二别。纵使念一见多。乖何大道理也</p><p>又如观经云。佛劝坐观礼念等。皆须面向西方者最胜。如树先倾倒必随曲。故必有事碍。不及向西方。但作向西想亦得。问曰。一切诸佛三身同证。悲智果圆。亦应无二。随方礼念。课称一佛。亦应得生。何故偏叹西方。劝专礼念等。有何义也。答曰。诸佛所证平等是一。若以愿行来收。非无<a href=\"/remen/yinyuan1.html\" class=\"keylink\" target=\"_blank\">因缘</a>。然弥陀<a href=\"/remen/shizun.html\" class=\"keylink\" target=\"_blank\">世尊</a>本发深重誓愿。以光明名号摄化十方。但使信心求念。上尽一形下至十声一声等。以佛愿力易得往生。是故释迦及以诸佛劝向西方。为别异耳。亦非是称念余佛不能除障灭罪也。应知</p><p>若能如上念念相续。毕命为期者。十即十生。百即百生。何以故。无外杂缘得<a href=\"/remen/zhengnian.html\" class=\"keylink\" target=\"_blank\">正念</a>故。与佛本愿得相应故。不违教故。随顺佛语故。若欲舍专修杂业者。百时希得一二。千时希得三五。何以故。乃由杂缘乱动失正念故。与佛本愿不相应故。与教相违故。不顺佛语故。系念不相续故。忆想间断故。回愿不殷重真实故。贪嗔诸见烦恼来间断故。无有惭愧<a href=\"/remen/chanhui.html\" class=\"keylink\" target=\"_blank\">忏悔</a>心故。忏悔有三品。一要二略三广。如下具说。随意用皆得。又不相续念报彼佛恩故。心生轻慢。虽作业行。常与名利相应故。人我自覆。不亲近同<a href=\"/remen/xingshan.html\" class=\"keylink\" target=\"_blank\">行善</a>知识故。乐近杂缘。自障障他往生正行故。何以故余比日自见闻诸方道俗。解行不同。专杂有异。但使专意作者。十即十生。修杂不至心者。千中无一。此二行得失如前已辨。仰愿一切往生人等。善自思量。已能今身愿生彼国者。行住坐卧必须励心克己。昼夜莫废。毕命为期。上在一形似如少苦。前念命终后念即生彼国。长时永劫常受<a href=\"/remen/wuweifa.html\" class=\"keylink\" target=\"_blank\">无为法</a>乐。乃至成佛不经生死。岂非快哉。应知</p><p>第一谨依大经释迦佛劝礼赞阿弥陀佛十二光名。求愿往生。一十九拜当日没时礼。取中下忏悔亦得</p><p>南无释迦牟尼佛等一切<a href=\"/remen/sanbao.html\" class=\"keylink\" target=\"_blank\">三宝</a></p><p>我今稽首礼回愿往生无量寿国</p><p>(此之。一佛现是今时道俗等师。言三宝者。即是<a href=\"/remen/futian.html\" class=\"keylink\" target=\"_blank\">福田</a>无量。若能礼之一拜。即是念报师恩。以成己行。以斯一行回愿往生)</p><p>南无十方三世尽<a href=\"/remen/xukong.html\" class=\"keylink\" target=\"_blank\">虚空</a>遍法界微尘刹土中一切三宝</p><p>我今稽首礼 回愿往生无量寿国</p><p>(然十方虚空无边。三宝无尽。若礼一拜。即是福田无量。功德无穷。能至心礼之一拜。一一佛上。一一法上。一一菩萨圣僧上。一一<a href=\"/remen/sheli.html\" class=\"keylink\" target=\"_blank\">舍利</a>上。皆得身口意业<a href=\"/remen/jietuo.html\" class=\"keylink\" target=\"_blank\">解脱</a>分善根。来资益<a href=\"/remen/xingzhe.html\" class=\"keylink\" target=\"_blank\">行者</a>。以成己业。以斯一行回愿往生)</p><p>南无西方极乐世界阿弥陀佛</p><p>愿共众生咸归命 故我<a href=\"/remen/dl.html\" class=\"keylink\" target=\"_blank\">顶礼</a>生彼国</p><p>(问曰。何故号阿弥陀。答曰。弥陀经及观经云。彼<a href=\"/remen/foguang.html\" class=\"keylink\" target=\"_blank\">佛光</a>明无量。照十方国。无所障碍。唯观<a href=\"/remen/nianfo.html\" class=\"keylink\" target=\"_blank\">念佛</a>众生。摄取不舍。故名阿弥陀。彼佛<a href=\"/remen/shouming.html\" class=\"keylink\" target=\"_blank\">寿命</a>及其人民无量无边阿僧祇劫。故名阿弥陀。又释迦佛及十方佛。赞叹弥陀光明有十二种名。普劝众生。称名礼拜相续不断者。现世得无量功德。命终之后定得往生。如<a href=\"/fojing/wuliangshoujing/40729.html\" class=\"keylink\" target=\"_blank\">无量寿经</a>说云。其有众生遇斯光者。三垢消灭。身意柔软。<a href=\"/remen/huanxi.html\" class=\"keylink\" target=\"_blank\">欢喜</a>踊跃。<a href=\"/remen/shanxin.html\" class=\"keylink\" target=\"_blank\">善心</a>生焉。若在三涂勤苦之处。见此光明。无复苦恼。寿终之后皆蒙解脱。无量寿佛光明显赫照耀十方。诸佛国土莫不闻焉。不但我今称其光明。一切诸佛声闻缘觉诸菩萨众。咸共叹誉。亦复如是。若有众生。闻其光明威神功德。日夜称说至心不断者。随其所愿得生其国。常为诸菩萨声闻之众所共叹誉称其功德。佛言。我说无量寿佛光明威神巍巍殊妙。昼夜一劫尚不能尽。白诸行者。当知弥陀身相光明。释迦如来一劫说不能尽者。如观经云。一一光明遍照十方世界。念佛众生摄取不舍。今既观经有如此不思议增上胜缘摄护行者。何不相续称观礼念愿往生。应知)</p><p>南无西方极乐世界无量光佛</p><p>愿共众生咸归命故我顶礼生彼国</p><p>南无西方极乐世界无边光佛</p><p>愿共众生咸归命故我顶礼生彼国</p><p>南无西方极乐世界无碍光佛</p><p>愿共众生咸归命故我顶礼生彼国</p><p>南无西方极乐世界无对光佛</p><p>愿共众生咸归命故我顶礼生彼国</p><p>南无西方极乐世界炎王光佛</p><p>愿共众生咸归命故我顶礼生彼国</p><p>南无西方极乐世界清净光佛</p><p>愿共众生咸归命故我顶礼生彼国</p><p>南无西方极乐世界欢喜光佛</p><p>愿共众生咸归命故我顶礼生彼国</p><p>南无西方极乐世界<a href=\"/remen/zhihui.html\" class=\"keylink\" target=\"_blank\">智慧</a>光佛</p><p>愿共众生咸归命故我顶礼生彼国</p><p>南无西方极乐世界不断光佛</p><p>愿共众生咸归命故我顶礼生彼国</p><p>南无西方极乐世界难思光佛</p><p>愿共众生咸归命故我顶礼生彼国</p><p>南无西方极乐世界无称光佛</p><p>愿共众生咸归命故我顶礼生彼国</p><p>南无西方极乐世界超日月光佛</p><p>愿共众生咸归命故我顶礼生彼国</p><p>南无西方极乐世界阿弥陀佛</p><p>哀愍覆护我令法种增长</p><p>此世及后生愿佛常摄受</p><p>愿共众生咸归命故我顶礼生彼国</p><p>南无西方极乐世界<a href=\"/remen/gsyps.html\" class=\"keylink\" target=\"_blank\">观世音菩萨</a></p><p>愿共众生咸归命故我顶礼生彼国</p><p>南无西方极乐世界大势至菩萨</p><p>愿共众生咸归命故我顶礼生彼国</p><p>(此二菩萨。一切众生临命终时。共持华台。授与行者。阿弥陀佛放大光明。照行者身。复与无数化佛菩萨声闻大众等。一时授手。如弹指顷即得往生为报恩故。至心礼之一拜)</p><p>南无西方极乐世界诸菩萨清净大海众</p><p>愿共众生咸归命故我顶礼生彼国</p><p>(此等诸菩萨。亦随佛来迎接行者。为报恩故。至心礼之一拜)</p><p>普为师僧父母及善知识法界众生。断除三障。同得往生阿弥陀佛国。归命忏悔</p><p>至心忏悔</p><p>南无忏悔十方佛愿灭一切诸罪根</p><p>今将久近所修善回作自他安乐因</p><p>恒愿一切<a href=\"/remen/linzhong.html\" class=\"keylink\" target=\"_blank\">临终</a>时胜缘胜境悉现前</p><p>愿睹弥陀大悲主观音势至十方尊</p><p>仰愿神光蒙授手乘佛本愿生彼国</p><p>忏悔回向发愿已。至心归命阿弥陀佛</p><p>次作梵竟</p><p>说偈发愿</p><p>礼忏诸功德愿临命终时</p><p>见无量寿佛无边功德身</p><p>我及余信者既见彼佛已</p><p>愿得离垢眼往生安乐国</p><p>成无上<a href=\"/remen/puti.html\" class=\"keylink\" target=\"_blank\">菩提</a></p><p>礼忏已一切恭敬</p><p>归佛得菩提道心恒不退</p><p>愿共诸众生回愿往生无量寿国</p><p>归法萨婆若得大总持门</p><p>愿共诸众生回愿往生无量寿国</p><p>归僧息诤论同入和合海</p><p>愿共诸众生回愿往生无量寿国</p><p>愿诸众生。三业清净奉持<a href=\"/\" class=\"keylink\" target=\"_blank\">佛教</a>。和南一切贤圣。愿共诸众生。回愿往生无量寿国</p><p>诸众等听说日没<a href=\"/remen/wuchang.html\" class=\"keylink\" target=\"_blank\">无常</a>偈</p><p>人间匆匆营众务不觉年命日夜去</p><p>如灯风中灭难期忙忙<a href=\"/remen/liudao.html\" class=\"keylink\" target=\"_blank\">六道</a>无定趣</p><p>未得解脱出<a href=\"/remen/kuhai.html\" class=\"keylink\" target=\"_blank\">苦海</a>云何安然不惊惧</p><p>各闻强健有力时自策自励求<a href=\"/remen/changzhu.html\" class=\"keylink\" target=\"_blank\">常住</a></p><p>说此偈已更当心口发愿</p><p>愿<a href=\"/remen/dizi.html\" class=\"keylink\" target=\"_blank\">弟子</a>等临命终时。心不颠倒。心不错乱。心不失念。身心无诸苦痛。身心快乐如入<a href=\"/remen/chanding.html\" class=\"keylink\" target=\"_blank\">禅定</a>。圣众现前。乘佛本愿。上品往生阿弥陀佛国。到彼国已。得六神通。入十方界。救摄苦众生。虚空法界尽。我愿亦如是。发愿已。至心归命阿弥陀佛</p><p>初夜偈云</p><p>烦恼深无底生死海无边</p><p>度苦船未立云何乐睡眠</p><p>勇猛勤<a href=\"/remen/jingjin.html\" class=\"keylink\" target=\"_blank\">精进</a>摄心常在禅</p><p>中夜偈云</p><p>汝等勿抱臭尸卧种种不净假名人</p><p>如得重病箭入体众苦痛集安可眠</p><p>后夜偈云</p><p>时光迁流转忽至五更初</p><p>无常念念至恒与死王居</p><p>劝诸行道者勤修至无余</p><p>平旦偈云</p><p>欲求寂灭乐当学沙门法</p><p>衣食支身命精粗随众得</p><p>诸众等今日晨朝各诵六念</p><p>日中偈云</p><p><a href=\"/remen/rensheng.html\" class=\"keylink\" target=\"_blank\">人生</a>不精进喻若树无根</p><p>采华置日中能得几时鲜</p><p>人命亦如是无常须臾间</p><p>劝诸行道众勤修乃至真</p><p>第二沙门善导谨依大经采集要文。以为礼赞偈二十四拜当初夜时礼。忏悔同前后</p><p>南无至心归命礼西方阿弥陀佛</p><p>弥陀智愿海深广无涯底</p><p>闻名欲往生皆悉到彼国</p><p>愿共诸众生往生安乐国</p><p>南无至心归命礼西方阿弥陀佛</p><p>于此世界中六十有七亿</p><p>不退诸菩萨皆当得生彼</p><p>愿共诸众生往生安乐国</p><p>南无至心归命礼西方阿弥陀佛</p><p>小行诸菩萨及修少福者</p><p>其数不可计皆当得生彼</p><p>愿共诸众生往生安乐国</p><p>南无至心归命礼西方阿弥陀佛</p><p>十方佛刹中菩萨<a href=\"/remen/biqiu.html\" class=\"keylink\" target=\"_blank\">比丘</a>众</p><p>穷劫不可计皆当得生彼</p><p>愿共诸众生往生安乐国</p><p>南无至心归命礼西方阿弥陀佛</p><p>一切诸菩萨各赍天妙华</p><p>宝香无价衣供养弥陀佛</p><p>愿共诸众生往生安乐国</p><p>南无至心归命礼西方阿弥陀佛</p><p>咸然奏天乐畅发和雅音</p><p>歌叹最胜尊供养弥陀佛</p><p>愿共诸众生往生安乐国</p><p>南无至心归命礼西方阿弥陀佛</p><p>慧日照<a href=\"/remen/shijian.html\" class=\"keylink\" target=\"_blank\">世间</a>消除生死云</p><p>恭敬绕三匝稽首弥陀尊</p><p>愿共诸众生往生安乐国</p><p>南无至心归命礼西方阿弥陀佛</p><p>见彼严净土微妙难思议</p><p>因发无上心愿我国亦然</p><p>愿共诸众生往生安乐国</p><p>南无至心归命礼西方阿弥陀佛</p><p>应时无量尊动容发欣笑</p><p>口出无数光遍照十方国</p><p>愿共诸众生往生安乐国</p><p>南无至心归命礼西方阿弥陀佛</p><p>回光围绕身三匝从顶入</p><p>一切<a href=\"/remen/tianren.html\" class=\"keylink\" target=\"_blank\">天人</a>众踊跃皆欢喜</p><p>愿共诸众生往生安乐国</p><p>南无至心归命礼西方阿弥陀佛</p><p>梵声如雷震八音畅妙响</p><p>十方来正士吾悉知彼愿</p><p>愿共诸众生往生安乐国</p><p>南无至心归命礼西方阿弥陀佛</p><p>至彼严净国便速得神通</p><p>必于无量尊受记成等觉</p><p>愿共诸众生往生安乐国</p><p>南无至心归命礼西方阿弥陀佛</p><p>奉事亿如来飞化遍诸刹</p><p>恭敬欢喜去还到安养国</p><p>愿共诸众生往生安乐国</p><p>南无至心归命礼西方阿弥陀佛</p><p>若人无善本不得闻佛名</p><p>憍慢弊<a href=\"/remen/xiedai.html\" class=\"keylink\" target=\"_blank\">懈怠</a>难以信此法</p><p>愿共诸众生往生安乐国</p><p>南无至心归命礼西方阿弥陀佛</p><p>宿世见诸佛则能信此事</p><p>谦敬闻奉行踊跃大欢喜</p><p>愿共诸众生往生安乐国</p><p>南无至心归命礼西方阿弥陀佛</p><p>其有得闻彼弥陀佛名号</p><p>欢喜至一念皆当得生彼</p><p>愿共诸众生往生安乐国</p><p>南无至心归命礼西方阿弥陀佛</p><p>设满大千火直过闻佛名</p><p>闻名欢喜赞皆当得生彼</p><p>愿共诸众生往生安乐国</p><p>南无至心归命礼西方阿弥陀佛</p><p>万年三宝灭此经住百年</p><p>尔时闻一念皆当得生彼</p><p>愿共诸众生往生安乐国</p><p>南无至心归命礼西方阿弥陀佛</p><p>佛世甚难值人有信慧难</p><p>遇闻希有法此复最为难</p><p>愿共诸众生往生安乐国</p><p>南无至心归命礼西方阿弥陀佛</p><p>自信教人信难中转更难</p><p>大悲传普化真成报佛恩</p><p>愿共诸众生往生安乐国</p><p>南无至心归命礼西方阿弥陀佛</p><p>哀愍覆护我令法种增长</p><p>此世及后生愿佛常摄受</p><p>愿共诸众生往生安乐国</p><p>南无至心归命礼西方极乐世界观世音菩萨</p><p>愿共诸众生往生安乐国</p><p>南无至心归命礼西方极乐世界大势至菩萨</p><p>愿共诸众生往生安乐国</p><p>南无至心归命礼西方极乐世界诸菩萨清净大海众</p><p>愿共诸众生往生安乐国</p><p>普为师僧父母及善知识法界众生。断除三障。同得往生阿弥陀佛国。归命忏悔</p><p>第三谨依龙树菩萨愿往生礼赞偈。一十六拜当中夜时礼(忏悔同前后)</p><p>南无至心归命礼西方阿弥陀佛</p><p>稽首天人所恭敬阿弥陀仙两足尊</p><p>在彼微妙安乐国无量<a href=\"/remen/fozi.html\" class=\"keylink\" target=\"_blank\">佛子</a>众围绕</p><p>愿共诸众生往生安乐国</p><p>南无至心归命礼西方阿弥陀佛</p><p>金色身净如山王奢摩他行如象步</p><p>两目净若青莲华故我顶礼弥陀尊</p><p>愿共诸众生往生安乐国</p><p>南无至心归命礼西方阿弥陀佛</p><p>面善圆净如满月威光犹如千日月</p><p>声如天鼓俱翅罗故我顶礼弥陀尊</p><p>愿共诸众生往生安乐国</p><p>南无至心归命礼西方阿弥陀佛</p><p>观音顶戴冠中住种种妙相宝庄严</p><p>能伏外道魔憍慢故我顶礼弥陀尊</p><p>愿共诸众生往生安乐国</p><p>南无至心归命礼西方阿弥陀佛</p><p>无比无垢广清净众德皎洁如虚空</p><p>所作利益得<a href=\"/remen/zizai.html\" class=\"keylink\" target=\"_blank\">自在</a>故我顶礼弥陀尊</p><p>愿共诸众生往生安乐国</p><p>南无至心归命礼西方阿弥陀佛</p><p>十方名闻菩萨众无量诸魔常赞叹</p><p>为诸众生愿力住故我顶礼弥陀尊</p><p>愿共诸众生往生安乐国</p><p>南无至心归命礼西方阿弥陀佛</p><p>金底宝间池生华善根所成妙台座</p><p>于彼座上如山王故我顶礼弥陀尊</p><p>愿共诸众生往生安乐国</p><p>南无至心归命礼西方阿弥陀佛</p><p>十方所来诸佛子显现神通至安乐</p><p>瞻仰尊颜常恭敬故我顶礼弥陀尊</p><p>愿共诸众生往生安乐国</p><p>南无至心归命礼西方阿弥陀佛</p><p>诸有无常<a href=\"/remen/wuwo.html\" class=\"keylink\" target=\"_blank\">无我</a>等亦如水月电影露</p><p>为众<a href=\"/remen/shuofa.html\" class=\"keylink\" target=\"_blank\">说法</a>无名字故我顶礼弥陀尊</p><p>愿共诸众生往生安乐国</p><p>南无至心归命礼西方阿弥陀佛</p><p>彼尊佛刹无恶名亦无女人恶道怖</p><p>众人至心敬彼尊故我顶礼弥陀尊</p><p>愿共诸众生往生安乐国</p><p>南无至心归命礼西方阿弥陀佛</p><p>彼尊无量方便境无有诸趣恶知识</p><p>往生不退至菩提故我顶礼弥陀尊</p><p>愿共诸众生往生安乐国</p><p>南无至心归命礼西方阿弥陀佛</p><p>我说彼尊功德事众善无边如海水</p><p>所获善根清净者回施众生生彼国</p><p>愿共诸众生往生安乐国</p><p>南无至心归命礼西方阿弥陀佛</p><p>哀愍覆护我令法种增长</p><p>此世及后生愿佛常摄受</p><p>愿共诸众生往生安乐国</p><p>南无至心归命礼西方极乐世界观世音菩萨</p><p>愿共诸众生往生安乐国</p><p>南无至心归命礼西方极乐世界大势至菩萨</p><p>愿共诸众生往生安乐国</p><p>南无至心归命礼西方极乐世界诸菩萨清净大海众</p><p>愿共诸众生往生安乐国</p><p>普为师僧父母及善知识法界众生。断除三障。同得往生阿弥陀佛国。归命忏悔</p><p>至心忏悔</p><p>自从无始受身来恒以十恶加众生</p><p>不孝父母谤三宝造作五逆不善业</p><p>以是众罪因缘故<a href=\"/remen/wangxiang.html\" class=\"keylink\" target=\"_blank\">妄想</a>颠倒生缠缚</p><p>应受无量生死苦顶礼忏悔愿灭除</p><p>忏悔已至心归命阿弥陀佛</p><p>至心劝请</p><p>诸佛大慈无上尊恒以空慧照三界</p><p>众生盲冥不觉知永没生死大苦海</p><p>为拔群生离诸苦劝请常住转法轮</p><p>劝请已至心归命阿弥陀佛</p><p>至心随喜</p><p>历劫已来怀嫉妒我慢放逸由痴生</p><p>恒以嗔恚毒害火焚烧智慧慈善根</p><p>今日思惟始惺悟发大精进随喜心</p><p>随喜已至心归命阿弥陀佛</p><p>至心回向</p><p>流浪三界内痴爱入胎狱</p><p>生已归老死沉没于苦海</p><p>我今修此福回生安乐土</p><p>回向已至心归命阿弥陀佛</p><p>至心发愿</p><p>愿舍胎藏形往生安乐国</p><p>速见弥陀佛无边功德身</p><p>奉觐诸如来贤圣亦复然</p><p>获六神通力救摄苦众生</p><p>虚空法界尽我愿亦如是</p><p>发愿已至心归命阿弥陀佛(余悉同上法)</p><p>第四谨依天亲菩萨愿往生礼赞偈。二十拜当后夜时礼(忏悔同前后)</p><p>南无至心归命礼西方阿弥陀佛</p><p>世尊我一心归命尽十方</p><p>无碍光如来与佛教相应</p><p>愿共诸众生往生安乐国</p><p>南无至心归命礼西方阿弥陀佛</p><p>观彼世界相胜过三界道</p><p>究竟如虚空广大无边际</p><p>愿共诸众生往生安乐国</p><p>南无至心归命礼西方阿弥陀佛</p><p>正道大慈悲出世善根生</p><p>净光明满足如镜日月轮</p><p>愿共诸众生往生安乐国</p><p>南无至心归命礼西方阿弥陀佛</p><p>备诸珍宝性具足妙庄严</p><p>无垢光焰炽明净曜世间</p><p>愿共诸众生往生安乐国</p><p>南无至心归命礼西方阿弥陀佛</p><p>宝华千万种弥覆池流泉</p><p>微风动华叶交错光乱转</p><p>愿共诸众生往生安乐国</p><p>南无至心归命礼西方阿弥陀佛</p><p>宫殿诸楼阁观十方无碍</p><p>杂树异光色宝栏遍围绕</p><p>愿共诸众生往生安乐国</p><p>南无至心归命礼西方阿弥陀佛</p><p>无量宝交络罗网遍虚空</p><p>种种铃发响宣吐妙法音</p><p>愿共诸众生往生安乐国</p><p>南无至心归命礼西方阿弥陀佛</p><p><a href=\"/remen/fanyin.html\" class=\"keylink\" target=\"_blank\">梵音</a>悟深远微妙闻十方</p><p>正觉阿弥陀法王善住持</p><p>愿共诸众生往生安乐国</p><p>南无至心归命礼西方阿弥陀佛</p><p>如来净华众正觉华化生</p><p>爱乐<a href=\"/remen/fofa.html\" class=\"keylink\" target=\"_blank\">佛法</a>味禅三昧为食</p><p>愿共诸众生往生安乐国</p><p>南无至心归命礼西方阿弥陀佛</p><p>永离身心恼受乐常无间</p><p>大乘善根界等无讥嫌名</p><p>愿共诸众生往生安乐国</p><p>南无至心归命礼西方阿弥陀佛</p><p>女人及根缺二乘种不生</p><p>众生所愿乐一切能满足</p><p>愿共诸众生往生安乐国</p><p>南无至心归命礼西方阿弥陀佛</p><p>无量大宝王微妙净华台</p><p>相好光一寻色像超群生</p><p>愿共诸众生往生安乐国</p><p>南无至心归命礼西方阿弥陀佛</p><p>天人不动众清净智海生</p><p>如须弥山王胜妙无过者</p><p>愿共诸众生往生安乐国</p><p>南无至心归命礼西方阿弥陀佛</p><p>天人丈夫众恭敬绕瞻仰</p><p>雨天乐华衣妙香等供养</p><p>愿共诸众生往生安乐国</p><p>南无至心归命礼西方阿弥陀佛</p><p>安乐国清净常转无垢轮</p><p>一念及一时利益诸群生</p><p>愿共诸众生往生安乐国</p><p>南无至心归命礼西方阿弥陀佛</p><p>赞佛诸功德无有分别心</p><p>能令速满足功德大宝海</p><p>愿共诸众生往生安乐国</p><p>南无至心归命礼西方阿弥陀佛</p><p>哀愍覆护我令法种增长</p><p>此世及后生愿佛常摄受</p><p>愿共诸众生往生安乐国</p><p>南无至心归命礼西方极乐世界观世音菩萨</p><p>愿共诸众生往生安乐国</p><p>南无至心归命礼西方极乐世界大势至菩萨</p><p page margintb15></p></div>"
}]