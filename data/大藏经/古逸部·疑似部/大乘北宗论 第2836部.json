[{
    "title": "大乘北宗论 第2836部",
    "author": "未知",
    "html": "<div class=\"B1_text\"><p>大乘北宗论</p><p>大乘心</p><p>我尚不起<a href=\"/remen/bushi.html\" class=\"keylink\" target=\"_blank\">布施</a>心何况慳贪心</p><p>我尚不起持戒心何况触犯心</p><p>我尚不起忍辱心何况杀害心</p><p>我尚不起<a href=\"/remen/jingjin.html\" class=\"keylink\" target=\"_blank\">精进</a>心何况<a href=\"/remen/xiedai.html\" class=\"keylink\" target=\"_blank\">懈怠</a>心</p><p>我尚不起禪定心何况散乱心</p><p>我尚不起<a href=\"/remen/zhihui.html\" class=\"keylink\" target=\"_blank\">智慧</a>心何况愚痴心</p><p>我尚不起天堂心何况<a href=\"/remen/diyu.html\" class=\"keylink\" target=\"_blank\">地狱</a>心</p><p>我尚不起慈悲心何况毒害心</p><p>我尚不起清净心何况秽触心</p><p>我尚不起<a href=\"/remen/huanxi.html\" class=\"keylink\" target=\"_blank\">欢喜</a>心何况瞋恨心</p><p>我尚不起<a href=\"/remen/154932.html\" class=\"keylink\" target=\"_blank\">饶益</a>心何况劫夺心</p><p>我尚不起广大心何况狭身心</p><p>我尚不起空<a href=\"/remen/wuxin.html\" class=\"keylink\" target=\"_blank\">无心</a>何况见取心</p><p>我尚不起正直心何况邪曲心</p><p>我尚不起真正心何况颠倒心</p><p>我尚不起大乘心何况声闻心</p><p>我尚不起菩萨心何况凡夫心</p><p>我尚不起<a href=\"/remen/putixin.html\" class=\"keylink\" target=\"_blank\">菩提心</a>何况<a href=\"/remen/fannao.html\" class=\"keylink\" target=\"_blank\">烦恼</a>心</p><p>我尚不起<a href=\"/remen/jietuo.html\" class=\"keylink\" target=\"_blank\">解脱</a>心何况解脱心</p><p>我尚不起<a href=\"/remen/niepan.html\" class=\"keylink\" target=\"_blank\">涅槃</a>心何况<a href=\"/remen/shengsi.html\" class=\"keylink\" target=\"_blank\">生死</a>心</p><p>而重说偈</p><p>忧从心忧乐从心乐若妄于心</p><p>何忧可乐</p><p>有文有字名曰生死无文无字名曰涅槃</p><p>有言有说名曰生死无言无说名曰涅槃</p><p>有修有学名曰生死无修无学名曰涅槃</p><p>有智有慧名曰生死无智无慧名曰涅槃</p><p>有嗔有法名曰生死无嗔无法名曰涅槃</p><p>有戒有律名曰生死无戒无律名曰涅槃</p><p>有為有作名曰生死无為无作名曰涅槃</p><p>断烦恼名曰生死不断烦恼名曰涅槃</p><p>见解脱名曰生死不见解脱名曰涅槃</p><p>见涅槃名曰生死不见涅槃名曰涅槃</p><p>厌<a href=\"/remen/shijian.html\" class=\"keylink\" target=\"_blank\">世间</a>名曰生死不厌世间名曰涅槃</p><p>乐大乘名曰生死不乐大乘名曰涅槃</p><p>见波罗蜜名曰生死不见波罗蜜名曰涅</p><p>槃</p><p>大乘有十也</p></div>"
}]