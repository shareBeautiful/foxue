[{
    "title": "三厨经 第2894部",
    "author": "未知",
    "html": "<div class=\"B1_text\"><p>三厨经</p><p>西国<a href=\"/remen/poluomen.html\" class=\"keylink\" target=\"_blank\">婆罗门</a>达多罗及闍那掘多等奉詔译</p><p>第一慈悲<a href=\"/remen/zijue.html\" class=\"keylink\" target=\"_blank\">自觉</a>自然厨。第二辟支四果声闻无思厨。第三非有无非神自然厨。此三厨法若能诵之。令人不飢。湛然长生。先当仰信<a href=\"/remen/sanbao.html\" class=\"keylink\" target=\"_blank\">三宝</a>。恭敬三宝。恒须<a href=\"/remen/libai.html\" class=\"keylink\" target=\"_blank\">礼拜</a>三宝。晨夜殷勤常念不绝。<a href=\"/remen/xiaoyang.html\" class=\"keylink\" target=\"_blank\">孝养</a>师僧父母亲族。能学<a href=\"/remen/liuboluomi.html\" class=\"keylink\" target=\"_blank\">六波罗蜜</a>。不惜身命。然后得传此三厨法。乃是三世诸佛菩萨自然厨。<a href=\"/remen/changzhu.html\" class=\"keylink\" target=\"_blank\">常住</a>湛然不动累劫慈悲厨。此三厨法佛垂<a href=\"/remen/niepan.html\" class=\"keylink\" target=\"_blank\">涅槃</a>时。对十方一切诸佛菩萨前八部大眾中。说此过现未来三世诸佛常住湛然不动累劫慈悲天厨法。而说偈言</p><p>东方木偈</p><p>一气和太和得一道皆太和乃元一和</p><p>玄理同玄际</p><p>此是长生木偈。诵九十遍</p><p>南方火偈</p><p>不以意思意亦不求无思意而不复思</p><p>是事如是持</p><p>此是不热火偈。诵三十遍</p><p>中央土偈</p><p>诸食气结气非诸久定结气归诸本气</p><p>随聚当随泄</p><p>此是中央不飢土偈。诵一百二十遍</p><p>西方金偈</p><p>修理志理志积修不扶埋志而不修志</p><p>已业无已智</p><p>此是不寒金偈。诵七十遍</p><p>北方水偈</p><p>莫将心缘心还莫住绝缘心在莫存心</p><p>真则守真渊</p><p>此是不渴水偈。诵五十遍</p><p>此慈悲厨。佛垂涅槃时。对十方一切诸佛八部大眾中。说此过现未来三世诸佛菩萨自然三厨常住。不飢不渴。不寒不热。不老不少。一切圣眾湛然不动自然三厨。若能<a href=\"/remen/shouchi.html\" class=\"keylink\" target=\"_blank\">受持</a>一天厨名字者。或日日诵之。不念饮食。或逕百日不食。或逕十年百年或千年万年。逕微尘劫念之。常住不动不思饮食。犹如阿弥陀佛无量寿国等无有异也。佛告大眾。行此法者唯须存心信重三宝。能入深山学道者。始可行<a href=\"/remen/liutong.html\" class=\"keylink\" target=\"_blank\">流通</a>此法。若生疑不信诽谤之者。不得輒传。恐生毁谤者堕于恶道。是故不得妄传于世。诵东方九十遍乃至北方五十遍。总成一遍。若未饱者如上更诵。不过两遍。即饱不飢不渴。诵偈时皆从寅為初。始至人定分作四时诵之。遍数多少如前所说。又初欲诵时。宜令口动舌转断默诵。有津液下可咽之。初一日至三日时。或小便色赤。勿以為怪。初诵至第三日。身力极弱。过此三日即得七日。温七日已后身力渐强。法成不宜诵之。百日已来每梦见得<a href=\"/remen/shijian.html\" class=\"keylink\" target=\"_blank\">世间</a>上味悉饱之。亦闻天香。满三百日功力圆备。欲食即食不食不飢</p><p>佛说三厨法一卷</p><p>其天厨名字有本具说。此本五行偈。即是天厨名字。此法南方掘多师口决受得之。一言得之土。三言得之火。五言得之水。七言得之金。九言得之木。东方木九十遍。南方火诵三十遍。中央土诵一百二十遍。西方金诵七十遍。北方水诵五十遍。从九十至北方五十遍。总成一遍。若未饱者如上更诵。不过两遍。必饱不或凡诵从壬日起首。从寅為初。至人定分此可為四时。诵如上法。又初欲得诵。宜令啮动舌转断默。诵有津液。宜咽下。如后经二三四日间一度小便。勿以為怪。今只是一切眾生皆稟阴阳气以成身。今既纳气天厨。所以通身能為益事故尔。初诵至第三日力最渐弱。过此日即得七日。已来去定成不疑。百日已来每梦见得世间上味饮食。百日以后即梦见得天上饮食。鼻所恒闻天食香气。三百日竟<a href=\"/remen/gongde.html\" class=\"keylink\" target=\"_blank\">功德</a><a href=\"/remen/yuanman.html\" class=\"keylink\" target=\"_blank\">圆满</a>。即得<a href=\"/remen/daoguo.html\" class=\"keylink\" target=\"_blank\">道果</a>也。唯愿<a href=\"/remen/jingjin.html\" class=\"keylink\" target=\"_blank\">精进</a>断三毒。慈悲眾生。归敬三宝。恒念阿弥陀佛。至一年必得见佛。决定无疑</p><p><a href=\"/remen/sanzang.html\" class=\"keylink\" target=\"_blank\">三藏</a>法师口云。欲求无上<a href=\"/remen/puti.html\" class=\"keylink\" target=\"_blank\">菩提</a>。专心念定者。但患食多过障修禪定。不得道果。先依占察经云。懺悔罪已须于山林静谷闲房静室。先结跏趺。左手置右手上。合两目。令齿上下相著。端坐调和。已初依卯酉子午四时。随方面数摄心默诵如在齐下。不得攀缘外境。从九十遍至五十遍。如其未饱亦不过至两遍即饱。正诵中间时时以舌断穴外津液咽之。其不飢渴一偈一偈于外酉子午中间常诵之。食此三厨满七日即知法成不。為不至诚者。為有福者。為无罪者。為得禪定者。為至道果者。若诵此偈三百六十遍即不飢。尔时<a href=\"/remen/shizun.html\" class=\"keylink\" target=\"_blank\">世尊</a>。即说咒曰</p><p>那致[少/兔]那致沙訶乌那致摩訶乌那致莎訶</p><p>前件法受持须著净洁衣服。在静室内。然种种名香<a href=\"/remen/gongyang.html\" class=\"keylink\" target=\"_blank\">供养</a>一切贤圣。然后诵前件法二十一遍。度一寿至须殷重。七日不得与人言说。大须慎之。不得见女人畜生等。如乾渴得饮牛乳并枣及浆。如欲得知厨神名者。我今说之</p><p>南无十偈伽末四婆南无末伽摩志那南无支懵尢樗</p></div>"
}]