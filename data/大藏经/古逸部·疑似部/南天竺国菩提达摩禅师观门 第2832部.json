[{
    "title": "南天竺国菩提达摩禅师观门 第2832部",
    "author": "未知",
    "html": "<div class=\"B1_text\"><p>南<a href=\"/remen/tianzhu.html\" class=\"keylink\" target=\"_blank\">天竺</a>国<a href=\"/remen/puti.html\" class=\"keylink\" target=\"_blank\">菩提</a>达摩禅师观门</p><p>问曰。何名禪定答曰。禪為乱心不起无动无念為禪定。端心止念。无生无灭。无去无来。堪然不动。名之為禪定何名為禪观答曰。心神澄净名之為禪。照理分明名之為观。禪观自达无有错谬。故名禪观。心神澄净不生不灭不来不去湛然不动名之為禪问曰。何名禪定答曰。禪定者<a href=\"/remen/fanyin.html\" class=\"keylink\" target=\"_blank\">梵音</a>。此名<a href=\"/remen/gongde.html\" class=\"keylink\" target=\"_blank\">功德</a>聚林。<a href=\"/remen/sanjie.html\" class=\"keylink\" target=\"_blank\">三界</a>诸佛皆说禪坐。故名功德聚林又问。何名禪法答曰。禪法从通有次第。初学时从始终有七种观门。第一住心门。第二空心门。第三无门。第四心<a href=\"/remen/jietuo.html\" class=\"keylink\" target=\"_blank\">解脱</a>门。第五禪定门。第六真妙门。第七<a href=\"/remen/zhihui.html\" class=\"keylink\" target=\"_blank\">智慧</a>门。住心门者。谓心散动攀缘不住。专摄念住更无去动。故名住心门。空心门者。谓看心转追觉心空寂。无去无来无有住处。无所依心。故云空心门。心<a href=\"/remen/wuxiang.html\" class=\"keylink\" target=\"_blank\">无相</a>门。谓心澄净无有相貌。非青非黄非赤非白。非长非短非大非少。非方非圆湛然不动。故名无相门。心解脱门者。知心无繫无缚。一切<a href=\"/remen/fannao.html\" class=\"keylink\" target=\"_blank\">烦恼</a>不来上心。故名心解脱门。禪定者。西域梵音。唐言静虑。觉心寂静。行时住时坐时卧时皆悉寂静无有散动。故名寂静。真如门者。觉心<a href=\"/remen/wuxin.html\" class=\"keylink\" target=\"_blank\">无心</a>等同<a href=\"/remen/xukong.html\" class=\"keylink\" target=\"_blank\">虚空</a>。遍周法界平等不二。无千无变。故名真如门。智慧门者。识了一切名之為智。契达空源名之為慧。故名智慧门。亦名究竟道。亦名大乘无相禪观门。则是修禪学道故。禪有七种观门。大声<a href=\"/remen/nianfo.html\" class=\"keylink\" target=\"_blank\">念佛</a>得十种功德。一者不闻恶声。二者念佛不散。三者排去睡眠。四者勇猛<a href=\"/remen/jingjin.html\" class=\"keylink\" target=\"_blank\">精进</a>。五者诸天<a href=\"/remen/huanxi.html\" class=\"keylink\" target=\"_blank\">欢喜</a>。六者魔军怖畏。七者声振十方。八者三途息苦。九者<a href=\"/remen/sanmei.html\" class=\"keylink\" target=\"_blank\">三昧</a>现前。十者<a href=\"/remen/wangsheng.html\" class=\"keylink\" target=\"_blank\">往生</a><a href=\"/remen/jingtu.html\" class=\"keylink\" target=\"_blank\">净土</a></p></div>"
}]