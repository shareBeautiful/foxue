[{
    "title": "像法决疑经 第2870部",
    "author": "未知",
    "html": "<div class=\"B1_text\"><p>像法决疑经</p><p>闻如是。一时佛在跋提河边沙罗双树间。度须跋陀罗竟。诸大菩萨声闻<a href=\"/remen/dizi.html\" class=\"keylink\" target=\"_blank\">弟子</a>诸大梵王天龙鬼神诸国王等。一切大眾儼然不散</p><p>尔时<a href=\"/remen/shizun.html\" class=\"keylink\" target=\"_blank\">世尊</a>告诸大眾。大般<a href=\"/remen/niepan.html\" class=\"keylink\" target=\"_blank\">涅槃</a>已广说竟。我向已為普广菩萨说十方诸佛剎土。汝等大眾若有疑者可速问之。无上法宝不久磨灭。时诸大眾闻佛此语。悲泣硬噎不能自止。唯有证<a href=\"/remen/jietuo.html\" class=\"keylink\" target=\"_blank\">解脱</a>者不能生悲恋</p><p>尔时眾中有一菩萨名曰常施。承佛威神从座而起。合掌向佛而作是言。欲有所问恐伤圣心。唯愿如来不以為咎。佛告常施。如来已度<a href=\"/remen/shijian.html\" class=\"keylink\" target=\"_blank\">世间</a>八法。何须疑也。常施菩萨白佛言。世尊如来去世后。一切眾生不复睹见如来色身。不闻真法。于未来世中像法之时。善法渐衰恶转炽然。当尔之时教诸眾生作何福德。最為殊胜</p><p>尔时世尊告常施菩萨。善哉善哉。来世眾生甚可怜愍。何以故。一切眾生懃苦<a href=\"/remen/xiuxing.html\" class=\"keylink\" target=\"_blank\">修行</a>不会正理。作福弥积获报甚微。善男子。未来世中<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷国王大臣长者<a href=\"/wenda/jushi/\" class=\"keylink\" target=\"_blank\">居士</a><a href=\"/remen/poluomen.html\" class=\"keylink\" target=\"_blank\">婆罗门</a>等。轻贱我法薄淡<a href=\"/remen/sanbao.html\" class=\"keylink\" target=\"_blank\">三宝</a>无有真实。虽作眾善求名求利求胜他。故无有一念作出世心。善男子。未来世中像法之时。无量灾变恶事何者是也。一切道俗不识法轨。檀越设会请僧。遣人防门守户。遮障比丘不听入会。若贫穷乞人欲入乞食。复障不听。如此设会徒丧饮食了无善分。复有眾生专欲独善不化眾生。见他作善不能<a href=\"/remen/suixi.html\" class=\"keylink\" target=\"_blank\">随喜</a>助其少多。如此人辈其福微劣。复有眾生见他旧寺塔庙形像及以经典破落毁坏不肯修治。便作是言。非我先崇所造。何用治為。我寧更自造立新者。善男子一切眾生造立新者。不如修故其福甚多。复有眾生见他聚集作诸福业。但求名闻。倾家财物以用<a href=\"/remen/bushi.html\" class=\"keylink\" target=\"_blank\">布施</a>。及见贫穷孤独。呵骂驱出不济一毫。如此眾生名為颠倒作善。痴狂修福名為不正作福。如此人等甚可怜愍。用财甚多。获福甚少。善男子。我于一时告诸大眾。若人于阿僧祇身<a href=\"/remen/gongyang.html\" class=\"keylink\" target=\"_blank\">供养</a>十方诸佛并诸菩萨及声闻眾。不如有人施畜生一口饮食。其福胜彼。百千万倍无量无边。善男子。我于处处经中说布施者。欲令<a href=\"/remen/chujia.html\" class=\"keylink\" target=\"_blank\">出家</a>在家人修慈悲心布施贫穷孤老乃至饿狗。我诸弟子不解我意。专施敬田不施悲田。敬田者即是<a href=\"/remen/fofa.html\" class=\"keylink\" target=\"_blank\">佛法</a>僧宝。悲田者贫穷孤老乃至蚁子。此二种田。悲田最胜。善男子。若复有人。多饶财物独行布施。从生至老。不如复有眾多人眾。不同贫富贵贱。若道若俗。共相劝他各出少财聚集一处。随宜布施贫穷孤老恶疾重病困厄之人。其福甚大。假使不施。念念之中施功常生无有穷尽。独行布施其福甚少。善男子。未来世中我诸弟子。乐好衣服贪嗜美味。贪求利益慳贪积聚。不修慈心。专行恚怒。见他作善挣共讥嫌。咸言。此人邪命諂曲求觅名利。若见布施贫穷乞人。复生瞋恚作如是念。出家之人何用布施。但修禪定<a href=\"/remen/zhihui.html\" class=\"keylink\" target=\"_blank\">智慧</a>之业。何用纷动无益之事务。作是念者是魔眷属。其人命终堕大<a href=\"/remen/diyu.html\" class=\"keylink\" target=\"_blank\">地狱</a>经歷受苦。从地狱出堕饿鬼中受大苦恼。从饿鬼出五百生身堕在狗中。从狗出已五百世中常生贫贱。常患飢穷种种诸苦。无有一念适意之时。何以故。见他施时不随喜故。善男子。我念<a href=\"/remen/chengfo.html\" class=\"keylink\" target=\"_blank\">成佛</a>皆因旷劫行檀布施救济贫穷困厄眾生。十方诸佛亦从布施而得成佛。是故我于处处经中说。<a href=\"/remen/liuboluomi.html\" class=\"keylink\" target=\"_blank\">六波罗蜜</a>皆从布施以為初首。善男子。譬如有人双足俱折。意欲远步不能得去。比丘亦尔。虽行五波罗蜜经恒沙劫。若不布施不能得到涅槃<a href=\"/remen/bian.html\" class=\"keylink\" target=\"_blank\">彼岸</a>。善男子。不行施者则戒不淳。戒不淳故则无悲心。无慈悲者则不能忍。无忍辱故则无<a href=\"/remen/jingjin.html\" class=\"keylink\" target=\"_blank\">精进</a>。无精进故则无禪定。无禪定故则无智慧。无智慧故常為无量客尘<a href=\"/remen/fannao.html\" class=\"keylink\" target=\"_blank\">烦恼</a>之所得便。善男子。此布施法门。三世诸佛所共敬重。是故四摄法中财摄最胜。善男子。我又一时讚叹持戒。我又一时讚叹忍辱。或复一时讚叹禪定。或复一时讚叹智慧。或复一时讚叹头陀。或复一时讚叹少欲。或复一时讚叹声闻。或复一时讚叹菩萨。如是种种随机不同。未来世中诸恶比丘不解我意各执己见迭相是非破灭我法。诸恶比丘亦复在座演说经法。不达我深意。随文取义违背实相无上真法。口常自叹我所说义应著佛意。其餘法师狂惑道俗。作是语者永沈<a href=\"/remen/kuhai.html\" class=\"keylink\" target=\"_blank\">苦海</a>。诸恶比丘见他<a href=\"/foxue/changshi/153408.html\" class=\"keylink\" target=\"_blank\">修定</a>复作是言。此人愚痴犹如株兀。不觉经论何所修行。作是语者殃咎累劫。诸恶比丘為名利故迭相毁呰。诸恶比丘或有修福不依经论。自逐己见以非為是。不能分别是邪是正。遍向道俗作如是言。我能知是我能见是。当知此人速灭我法。诸恶比丘亦复持律。于毘尼藏不达深义便作是言。毘尼藏中佛听食肉。善男子。我若解说食肉义者。声闻缘觉及下地菩萨之所迷闷。凡夫比丘闻之诽谤故。毘尼藏听食肉者皆是不可思议。善男子。我从初成道乃至今日。所有弟子处处受肉食者。凡夫之人实见食肉。复有眾生见诸比丘示现食肉。复有眾生知诸比丘食肉之时深入无量诸对治门。无量比丘断上烦恼。无量比丘断中烦恼。无量比丘断下烦恼。无量比丘度脱眾生令入佛道。如来<a href=\"/remen/jiaohua.html\" class=\"keylink\" target=\"_blank\">教化</a>不可思议。我从成佛已来。我诸弟子未曾食敢眾生肉也。我于毘尼中听食肉者。定知此肉不从四大生。不从胎生。不从卵生。不从湿生。不从化生。不与识合。不与命合。当知世间都无此肉。善男子。未来世中诸恶比丘。在在处处讲说经律。随文取义。不知如来隐覆祕密。善男子。佛出于世令诸弟子食眾生肉者。无有是处。若食肉者何名大悲。善男子。今日座中无央数眾各见不同。或见如来入般涅槃。或见如来住世一劫。或见如来住<a href=\"/remen/wuliangjie.html\" class=\"keylink\" target=\"_blank\">无量劫</a>。或见如来丈六之身。或见小身。或见大身。或见报身坐莲<a href=\"/remen/huazang.html\" class=\"keylink\" target=\"_blank\">华藏</a>世界海為千百亿释迦牟尼佛说心地法门。或见法身同于<a href=\"/remen/xukong.html\" class=\"keylink\" target=\"_blank\">虚空</a>无有分别<a href=\"/remen/wuxiang.html\" class=\"keylink\" target=\"_blank\">无相</a>无碍遍周法界。或见此处沙罗林地悉是土沙草木石壁。或见此处金银七宝清净<a href=\"/remen/zhuangyan.html\" class=\"keylink\" target=\"_blank\">庄严</a>。或见此处乃是三世诸佛所行之处。或见此处即是不可思议诸佛境界真实法体。善男子。诸佛出世游行止住。一切所為皆悉远离世间之相。亦复不离世间显示实相法。如来所说总含万法。演说一字一句一音所唱。能令一切眾生随种种类种种根性各得不同所解各异。如来不共之法不可思议。非诸声闻缘觉所知。如来以<a href=\"/remen/zizai.html\" class=\"keylink\" target=\"_blank\">自在</a>之力。随机隐显教化眾生。像法中诸恶比丘不解我意。执己所见宣说十二部经。随文取义作决定说。当知此人三世诸佛怨。速灭我法。善男子。诸佛<a href=\"/remen/shuofa.html\" class=\"keylink\" target=\"_blank\">说法</a>常依二諦。说世諦法时不违第一义諦。旨近以标远。立像表玄。诸恶比丘于此义中不能解了。诽谤不信。随相取义歷劫受殃。是诸比丘亦复自称我是法师我是律师我是禪师。此三种学人能灭我法。更非餘人。此三种人迭相说过。迭相毁呰。此三种人入于地狱。犹如箭射</p><p>尔时常施菩萨白佛言。世尊如是诸比丘何时当出。善男子我灭度已千年后。恶法渐兴。千一百年后。诸恶比丘比丘尼遍阎浮提。处处充满。不<a href=\"/remen/xiudao.html\" class=\"keylink\" target=\"_blank\">修道</a>德。多求财物专行非法。多畜八种不净之物。身无十德畜二<a href=\"/remen/shani.html\" class=\"keylink\" target=\"_blank\">沙弥</a>。未满十腊已度沙弥。以是<a href=\"/remen/yinyuan1.html\" class=\"keylink\" target=\"_blank\">因缘</a>一切俗人轻贱三宝。从是已后一切道俗竞造塔寺遍满世间。塔庙形像处处皆有。或在山林旷野。或在道边。或在巷路臭秽恶处。颓落毁坏无人治理。尔时道俗虽造塔寺供养三宝。而于三宝不生敬重。请僧在寺不与饮食衣服卧具汤药。返更于中借取乞贰。食敢僧食不畏未来三途之苦。当尔之时一切俗人不问贵贱。专欲于僧中作不<a href=\"/remen/154932.html\" class=\"keylink\" target=\"_blank\">饶益</a>侵损恼乱。不欲拥护。如此人辈永堕三途。善男子。未来世中一切俗官不信罪福。税夺眾僧物。或税畜生穀米乃至一毫之物。或驱使三宝奴婢。或乘三宝牛马。一切俗官不得挝打三宝奴婢畜生。乃至不得受三宝奴婢<a href=\"/remen/libai.html\" class=\"keylink\" target=\"_blank\">礼拜</a>。皆得殃咎。何况驱策挝打。告诸俗官。若有禁防剡罗输税之处。慎莫令比丘输税。若欲税出家人者得罪无量。善男子。当尔之时一切道俗若作福业。应当布施孤老贫困恶病之人。复次应治破坏塔庙及诸形像。莫问己许他许。随其力能一切皆治。其人<a href=\"/remen/gongde.html\" class=\"keylink\" target=\"_blank\">功德</a>不可思议。但能修故不假造新。善男子。何故未来世中一切俗人轻贱三宝。正以比丘比丘尼不<a href=\"/remen/rufa.html\" class=\"keylink\" target=\"_blank\">如法</a>故。身被法服轻理俗缘。或复市肆贩卖自活。或复涉路商贾求利。或作画师工巧之业。或占相男女种种吉凶。饮酒醉乱歌舞作乐。或围碁六博。或有比丘諂曲说法以求人意。或诵咒术以治他病。或复修禪不能自一心。以邪定法占睹吉凶。或行针灸种种汤药以求衣食。以是因缘令诸俗人不生敬重。唯除菩萨利益眾生</p><p>尔时世尊复告常施菩萨。善男子。未来世中道俗之中。有诸恶人造立我形像或菩萨形像。贩卖取财以用自活。一切道俗不知罪福。买取供养。二俱得罪。五百世中常被他卖。善男子。未来世中一切眾生造立形像。皆不具足成就眾相。或作半身。或手足不成。耳鼻眼口悉不成就。粗有影嚮而已。或造塔庙不安形像。若有破塔坏像更不修治。如此人辈获罪无量。善男子。未来世中诸比丘等。于所住处自共唱制。防禁四方僧合作食限。或一日十日。或五四三日乃至一食。是诸比丘命终堕地狱中饿鬼畜生受苦无穷。复有比丘若沙弥。以眾僧物如形似己有。随意取用。非时食敢。或与亲友。是诸比丘沙弥。乃至千佛出世永不闻法。常在三途无懺悔处。若共此人同住居止。羯磨布萨所作<a href=\"/remen/fashi.html\" class=\"keylink\" target=\"_blank\">法事</a>悉不成就。皆当得罪。善男子。若有具犯四重五逆。易救可懺悔。若侵损眾僧一毫一粟。非时食敢。自在取与。永沈苦海终无出时。或现世得诸衰恼。若共此人同住居止。日夜得罪。善男子。未来世中有诸俗入不识罪福。乃以祖父或自己身所造佛像经书幡花卖与他人用活妻子。此亦不应买。当尔之时一切俗官有势力者。捉得此人应重挝罚驱令出国。善男子。未来世中比丘比丘尼优婆塞优婆夷国王大臣中宫妃后。毁犯禁戒不知惭愧不知懺悔。以是因缘令法秽浊。善男子。未来世中诸恶比丘。执著住处如似俗人。护己舍宅。不能依时三月一移。见有比丘衣阕运嬗谄渥〈β?攀?斩??迫ァV疃癖惹鹣套魇茄浴4吮惹鹬拘圆欢ā?跳-兆+参]扰多务狂乱失心。数作移动。作是语者获罪无量。善男子。未来世中诸恶起时。一切道俗应当修学大慈大悲。忍受他恼应作是念。一切眾生无始以来是我父母。一切眾生无始以来皆是我之兄弟姊妹妻子眷属。以是义故。于一切眾生慈悲愍念随力救济。若见苦厄眾生作种种方便不惜身命。当尔之时若国王大臣若城邑聚落主。若势力长者婆罗门等。及有力比丘。应劝此人不令退转。助其势力莫令恶人為作留难。不令恶人侵夺财物。如是助者。其人功德说不可尽。当尔之时悲心布施贫穷孤老一切苦厄乃至蚁子。其福最胜。善男子。我若广说布施孤穷病苦功德。穷劫不尽。涅槃时至。為汝略说</p><p>尔时一切大眾闻佛说未来世中像法末种种灾变。身毛皆竖悲号啼泣不能自胜。佛告大眾。止莫悲泣。世间法尔。善必有恶。盛必有衰。佛复告常施菩萨。且置是事。汝以何相观如来也。复以何相观眾生乎。常施菩萨白佛言。世尊我观如来。不从先际。不到彼岸。不住中间。非有非无。非出非没。非色非不色。非有為非无為。非常非断。非有漏非无漏。同虚空等法性。从初成道乃至涅槃。于其中间不见如来说一句法。然诸眾生见有出没说法度人。如来境界不可思议。不可以识识。不可以智知。出过三世不离三世。唯有如来<a href=\"/remen/zijue.html\" class=\"keylink\" target=\"_blank\">自觉</a>斯法。我观如来谓若此也。世尊我今观诸眾生四大之相。如空中云。如热时炎。如乾闥婆城。如幻如化。如空聚落。如镜中像。如水中月。如空谷响。受想行识悉皆如是。世尊眾生心相不可思议。非诸声闻缘觉下地菩萨之所能知。世尊眾生之相。不来不去。非有非无。非内非外。来无所从来。去无所至。而常<a href=\"/remen/liuzhuan.html\" class=\"keylink\" target=\"_blank\">流转</a>。虚妄受苦。皆以眾生无始以来深著我见。以著我故增长渴爱。<a href=\"/remen/shieryinyuan.html\" class=\"keylink\" target=\"_blank\">十二因缘</a>法。长夜受苦无有穷尽。眾生之相本来空寂。以是因缘菩萨于中而起大悲。世尊一切眾生<a href=\"/remen/shane.html\" class=\"keylink\" target=\"_blank\">善恶</a>诸业唯一心作。更无餘法。我观眾生相貌如是</p><p>尔时佛告常施菩萨。善哉善哉。快说是法。汝今所说佛所亦可。菩萨行四摄<a href=\"/remen/liudu.html\" class=\"keylink\" target=\"_blank\">六度</a>。应当如是观眾生相。善男子。菩萨布施时。不观<a href=\"/remen/futian.html\" class=\"keylink\" target=\"_blank\">福田</a>及非福田。若见贫苦眾生悉皆施与。行布施时应作是观。不见受者。不见施者。财物亦尔。三事俱空平等无著。何以故。一切诸法<a href=\"/remen/wuwo.html\" class=\"keylink\" target=\"_blank\">无我</a>我所行施之时。不望现报。不望未来人天乐。但為眾生求大<a href=\"/remen/puti.html\" class=\"keylink\" target=\"_blank\">菩提</a>。為欲安乐无量眾生故而行布施。為欲摄取诸恶眾生令住善法而行布施。复作是观。菩提界相眾生界相。二俱空寂。依文字故度眾生得菩提。真实法中无得无证。善男子。如人夜梦见种种事。或梦自身被官囚缚受种种苦。生大忧恼然后得脱。寻复更梦。作大国王威势自在受大快乐。即于梦中作是念言。我向昨时受苦如是。今复自在受大快乐。作是念已忽然睡觉。苦乐之事莫知所在。如此梦事非有非无。一切诸法亦复如是。作是观者名為正观。说是法时。无量菩萨得受佛位。无量菩萨得入一生补处。无量菩萨各随所修皆得胜进。无量人天得四<a href=\"/remen/daoguo.html\" class=\"keylink\" target=\"_blank\">道果</a>。无量声闻入菩萨位。无量杂类眾生发<a href=\"/remen/putixin.html\" class=\"keylink\" target=\"_blank\">菩提心</a>。善男子。未来世中若四辈弟子得闻此经生<a href=\"/remen/huanxi.html\" class=\"keylink\" target=\"_blank\">欢喜</a>心。所得功德无量无边。佛告阿难及诸大眾。汝好<a href=\"/remen/shouchi.html\" class=\"keylink\" target=\"_blank\">受持</a>慎莫忘失。此经名為像法决疑。亦名济孤独。如是受持。尔时大眾闻佛所说。一心敬受作礼而去。各共严辨闍维之具哀动天地</p><p>像法决疑经(终)</p></div>"
}]