[{
    "title": "赞僧功德经 第2911部",
    "author": "未知",
    "html": "<div class=\"B1_text\"><p>赞僧<a href=\"/remen/gongde.html\" class=\"keylink\" target=\"_blank\">功德</a>经</p><p>阿含经中略集出叹大□□□□□</p><p>□□□□□□□以大<a href=\"/remen/fanyin.html\" class=\"keylink\" target=\"_blank\">梵音</a>讚僧宝</p><p>如地坚牢□□□□□□□□□□</p><p>我末法中<a href=\"/remen/chujia.html\" class=\"keylink\" target=\"_blank\">出家</a>人<a href=\"/remen/changzhu.html\" class=\"keylink\" target=\"_blank\">常住</a>僧讚□□□</p><p>□□□□□□□志求<a href=\"/remen/puti.html\" class=\"keylink\" target=\"_blank\">菩提</a>微妙果</p><p>于浊苦恶世界中常在如来清净眾</p><p>僧中或有求四果或以<a href=\"/remen/zhengguo.html\" class=\"keylink\" target=\"_blank\">证果</a>在僧中</p><p>此等八辈诸上人和合僧中常不断</p><p>或有头陀常乞食或有山间乐寂静</p><p>乃至于微细戒中不犯如来严命教</p><p>或有深广学<a href=\"/remen/zhihui.html\" class=\"keylink\" target=\"_blank\">智慧</a>或有息虑习诸禪</p><p>并皆集在僧眾中犹如百川归大海</p><p>殊胜妙宝大德僧长养眾生功德种</p><p>能与人天胜果者无过<a href=\"/remen/fofa.html\" class=\"keylink\" target=\"_blank\">佛法</a>僧宝眾</p><p><a href=\"/remen/shanxin.html\" class=\"keylink\" target=\"_blank\">善心</a>僧中施掬水获福多于大海量</p><p>微尘尚可有算期僧中施宝无有尽</p><p>若人当来求远离越于<a href=\"/remen/shengsi.html\" class=\"keylink\" target=\"_blank\">生死</a>贫穷河</p><p>应当速疾志诚心于僧宝中树<a href=\"/remen/yinguo.html\" class=\"keylink\" target=\"_blank\">因果</a></p><p>于此最妙良<a href=\"/remen/futian.html\" class=\"keylink\" target=\"_blank\">福田</a>若有种植功德子</p><p>当来收获无边畔由如云中含大雨</p><p>施者不筹量度者平等奉施无二心</p><p>是人方可能堪任受人天中胜如果</p><p>无量功德具<a href=\"/remen/zhuangyan.html\" class=\"keylink\" target=\"_blank\">庄严</a>大悲<a href=\"/remen/shizun.html\" class=\"keylink\" target=\"_blank\">世尊</a><a href=\"/remen/dizi.html\" class=\"keylink\" target=\"_blank\">弟子</a>眾</p><p>凡人肉眼难分别由如灰覆于火上</p><p>或有外现犯戒相内祕无量诸功德</p><p>应当信顺崇重之贤圣愚凡不可测</p><p>或有外现具威仪或示未能捨其欲</p><p>外相人观谓凡夫不妨内即是其圣</p><p>内如四种菴罗果生熟难分不可别</p><p>如来弟子亦如是有戒无戒亦难辨</p><p>是故殷勤劝诸人不听毁骂僧宝眾</p><p>若欲不沈沦<a href=\"/remen/kuhai.html\" class=\"keylink\" target=\"_blank\">苦海</a>常当敬重植良田</p><p>常欲□中受乐者亦当<a href=\"/remen/gongyang.html\" class=\"keylink\" target=\"_blank\">供养</a>苾芻僧</p><p>勿以凡夫下劣心分别如来弟子眾</p><p>若有清信士女等能于十念生<a href=\"/remen/xinxing1.html\" class=\"keylink\" target=\"_blank\">信心</a></p><p>平等供养苾芻僧是人获得无量报</p><p>若于僧中起邪见当来定堕三恶道</p><p>世尊亲自以梵音金口弘宣诚不妄</p><p>寧以利刀割其舌或以捻杵碎其身</p><p>不应壹念嗔恚心谤毁如来净僧眾</p><p>寧以吞大热铁丸寧便口中出猛焰</p><p>不应戏论以壹言毁骂出家清净眾</p><p>寧以利刀自屠割残害支节毁肌肤</p><p>不应戏笑调凡愚何咒打骂苾芻眾</p><p>寧以自手挑两目寧于多劫受生盲</p><p>其于习行离欲人不应恶眼而瞻视</p><p>寧毁精舍及制多寧焚七宝<a href=\"/sheli/shelita/\" class=\"keylink\" target=\"_blank\">舍利塔</a></p><p>勿于僧中出恶言诽谤如来清净眾</p><p>毁塔之人自堕落经<a href=\"/remen/wuliangjie.html\" class=\"keylink\" target=\"_blank\">无量劫</a>受诸苦</p><p>好说眾僧短长者自堕亦引无量眾</p><p>是故智者善思量勿于僧中起轻慢</p><p>善自防护口业非莫谈此持彼犯戒</p><p>若壹恶言毁<a href=\"/remen/shamen.html\" class=\"keylink\" target=\"_blank\">沙门</a>当堕泥犁受极苦</p><p>从<a href=\"/remen/diyu.html\" class=\"keylink\" target=\"_blank\">地狱</a>出得人身即招聋盲瘖哑报</p><p><a href=\"/remen/shijian.html\" class=\"keylink\" target=\"_blank\">世间</a>多有愚劣人谈说僧尼诸过恶</p><p>因兹堕落恶道中永劫沈沦没苦海</p><p>大悲世尊礼大眾尊敬和合大德僧</p><p>诸佛尚自致慇懃何况凡夫轻慢眾</p><p>世间多有信心人崇重世尊弟子者</p><p>闻说<a href=\"/remen/sanbao.html\" class=\"keylink\" target=\"_blank\">三宝</a>短长时怨于僧中起邪见</p><p>因此退败诸善人毁坏如来清净眾</p><p>不见贤劫千世尊是故智者应思忖</p><p>昔有俱迦离苾芻以壹恶言骂僧眾</p><p>犹落阃纺サ赜?啾焕绺??蚨</p></div>"
}]