[{
    "title": "佛为心王菩萨说投陀经卷上 第2886部",
    "author": "未知",
    "html": "<div class=\"B1_text\"><p>佛为心王菩萨说投陀经卷上</p><p><a href=\"/remen/wuyin.html\" class=\"keylink\" target=\"_blank\">五阴</a>山室寺惠辨禪师註</p><p>若夫至道圆明虚无湛极。慈悲普摄济<a href=\"/remen/shengsi.html\" class=\"keylink\" target=\"_blank\">生死</a>之深。河浮大宝舟广度四生之难。恩霑大道迥泼<a href=\"/remen/sanjie.html\" class=\"keylink\" target=\"_blank\">三界</a>之牢。惠镜长悬照无明之巨夜。法王慈愍接引多方。眾苦之病无穷。设药之途非一。故有照大士垂音五浊之中。悲愍群生欢请如来设教遵首。称佛為心王菩萨说投陀经者。以為王心為身之主耳目处。其外任持六根。不坏<a href=\"/remen/shane.html\" class=\"keylink\" target=\"_blank\">善恶</a>种子。使之亡乍来无有限。碍<a href=\"/remen/zizai.html\" class=\"keylink\" target=\"_blank\">自在</a>如王。言心王菩萨。<a href=\"/remen/jietuo.html\" class=\"keylink\" target=\"_blank\">解脱</a>之别。得道之异名。以觉合机故。称佛说投陀者。西国之语。此土往翻名為椒[木*枣]。<a href=\"/remen/fannao.html\" class=\"keylink\" target=\"_blank\">烦恼</a>不生。寂然<a href=\"/remen/wuxiang.html\" class=\"keylink\" target=\"_blank\">无相</a>。故曰投陀经者常也。人能悟道求难死故号為常。尔时(时无有二。行人发意之时。故云尔时)佛(佛者觉。虚凝难心<a href=\"/remen/yishi.html\" class=\"keylink\" target=\"_blank\">意识</a>。荡寂空无神变自在。故為佛)在大林藪山(五阴烦恼是大林藪。无明厚重不能觉察。名之為山)山形大小。纵广八万四千由延(五阴三毒合為八万。地水火风名曰四千。由者从也。延长也。其心造不善业。迄至于今不能改悔。故名由延)其山四方有无量夜叉罗剎虎狼师子毒蛇恶鬼杀害眾生。敢人精气(方四大是四大假合共成此身故曰四方。烦恼藪多故言无量。缘境不住故名夜叉。取捨心起。名為罗剎无明炽盛天口食善法。名之為虎。贪心造罪不生厌离。名之為狼。恶性盛猛能坏善狼。名之為师子。毒蛇者贪瞋痴。是能坏法身惠命。烦恼乱其身心不得自在。名之為恶鬼。万行法门自然消灭。故云能害眾生。敢人精气者。烦恼是也)其山四维有无量贤善大士。修学大乘(眼耳鼻舌身。性清净无所染著。名曰四维。一切烦恼自然改变。故言為智惠。贤善大士亦名修学大乘。不简怨亲通同普载名為大乘。亦名无乘。名曰大乘)于<a href=\"/remen/fofa.html\" class=\"keylink\" target=\"_blank\">佛法</a>中决定生信(佛法僧宝本是一心。更无别异。故名為信。信有十心。一者<a href=\"/remen/xinxing1.html\" class=\"keylink\" target=\"_blank\">信心</a>。此身<a href=\"/remen/wuchang.html\" class=\"keylink\" target=\"_blank\">无常</a><a href=\"/remen/wuwo.html\" class=\"keylink\" target=\"_blank\">无我</a>信<a href=\"/remen/sanbao.html\" class=\"keylink\" target=\"_blank\">三宝</a>。常信不灭。设有变灭。信知示现之非佛。是实灭。是名信心。二者念心。非是生灭之念。色心不二。<a href=\"/remen/zixing.html\" class=\"keylink\" target=\"_blank\">自性</a>不动。守春不移。是名念心。三者进求<a href=\"/remen/niepan.html\" class=\"keylink\" target=\"_blank\">涅槃</a>。是名进心。四者惠心。觉了自性。空寂无二。是名惠心。五者定心。<a href=\"/remen/changzhu.html\" class=\"keylink\" target=\"_blank\">常住</a>法性。是名定心。六者不退心。进起波若。不為生死亡惑。是名不退心。亡者迴向心。观行停熟。流入法河。是名迴向心。八者<a href=\"/remen/hufa.html\" class=\"keylink\" target=\"_blank\">护法</a>心。护诸眾生而成就之。护已善根而不失之。是名护法心。九者戒断生死求捨俗缘。是名戒心。十者志愿满足。六者波罗蜜。超生死轮涅槃岸。是名愿心。故曰生信)护持禁戒如净明殊(清净心是)守护心城。摧伏外道(涅槃為城。城诸<a href=\"/remen/wangxiang.html\" class=\"keylink\" target=\"_blank\">妄想</a>不令漏失。经曰。以<a href=\"/remen/wuxin.html\" class=\"keylink\" target=\"_blank\">无心</a>意无受行。而悉能摧伏诸外道)五峰神仙最居山顶(色阴想阴识阴受阴行阴。<a href=\"/remen/xingzhe.html\" class=\"keylink\" target=\"_blank\">行者</a>盖也。能掩其心。今不明了形碍為色。领纳是非為受。妄情思虑為想。魔缘诸境為行。了别名识。称為色。无明黑闇长生故曰神仙。亦名长受仙人。我慢高于五岳。故曰最居高顶)仙人我慢。五欲自咨。不悟无常(<a href=\"/remen/seyu.html\" class=\"keylink\" target=\"_blank\">色欲</a>声欲香欲味欲触欲。五处受生贪。是名為五欲。随所染著。住情即造。故曰咨。生老病死念念迁谢。故曰无常)佛与<a href=\"/remen/jiaye.html\" class=\"keylink\" target=\"_blank\">迦叶</a>诸大菩萨侧塞<a href=\"/remen/xukong.html\" class=\"keylink\" target=\"_blank\">虚空</a>。前后围绕(佛者心也。心王自在。能使识不起异念。即是<a href=\"/remen/dizi.html\" class=\"keylink\" target=\"_blank\">弟子</a>故曰迦叶。既随教念命心得解脱。名為菩萨。法门广大包括十方。故言侧塞虚空。无处不遍故曰围绕也)四部弟子。一时共会(眼耳鼻舌名為四部。心王所制不染色声香味。故言弟子。俱登一心觉故曰一时。身心不二即是共会会合也。一相一里也)尔时<a href=\"/remen/shizun.html\" class=\"keylink\" target=\"_blank\">世尊</a>。在大眾中(世以寂灭為义。尊以觉证為能。觉知一切烦恼无所有。故号世尊。八万四千烦恼之中悟平等道。故曰眾中尊)坐宝莲华(观行已毕至无功用。寂休闲居。名之為坐。宝者道也。道体明浑。尘垢不染。故曰莲华也)结跏趺坐(此為入定也。端其身心真一心其命即虑静)嬉怡微笑(悟道性情美。名之嬉怡之言。忱忱乐心神故微笑也)威德光明普照一切(烦恼消灭名威。识了无生德故曰威德清净。是光普照一切者。谓阴入界。一切阴色受想行识是。入者十二入。内有六根。眼耳鼻舌身意。外有六尘。為色声香味触法。名十二入。界者中门。六识六根六尘即是十八界。是以五阴十二入十八界是一切行人观之空无所有。名之曰照。故云普一切也)佛告心王菩萨(告之言发发开生死心。见法身相虚凝不动自在无碍。即是心王菩萨也)汝当為诸大眾宣说甚深无上妙法(宣由吐也。从无地吐法出身寂寥无常平等。平等不二故言甚深。妙者要要妙之法。佛所说也)令诸眾生识烦恼性空无所有(眾生迷故為有烦恼。觉已知无故言空无所有)令投陀一心法苦乐一相(生死是苦。涅槃為乐。生死既空。涅槃非有。平等无生故言一相)心王菩萨。承佛神力。身昇虚空。变现自在(承者受也。佛神力<a href=\"/remen/zijue.html\" class=\"keylink\" target=\"_blank\">自觉</a>身心本无所有故云虚空。变自在者。转妄以入真。万物不动故云自在)于大眾中放大智光。光如百千万亿日月。清凉调适(清凉是光。光相不动说名為如百者。百波罗蜜千法明门。万者行也。定惠双照明同日月故言百千万亿日月也。烦恼火灭故言清凉。喜怒不生名為调适)随诸眾生所求皆得(圣化无碍故云皆得)普照十方招集有缘诸来大眾(十方者十恶也。招集者四諦是。有缘者<a href=\"/remen/shieryinyuan.html\" class=\"keylink\" target=\"_blank\">十二因缘</a>是。烦恼非一。名曰诸来之言。会烦恼交会共造一心。故言大眾寂空。明名之照也)天龙八部护法善神(心净為天。智惠龙。五阴三毒。合為八部。不起异念名為难。护法神善神)天王等(眼耳鼻舌名為天王。见闻觉知不起二相。故為之等也)上至有顶。下极空际(顶是实也。实相之理圆空不动故言有顶。上下无二曰极。极者空也。空际名為<a href=\"/remen/foxing.html\" class=\"keylink\" target=\"_blank\">佛性</a>也)<a href=\"/remen/liudao.html\" class=\"keylink\" target=\"_blank\">六道</a>死生蒙光喜悦(眼耳鼻舌身意名為六道地水火风名為死生理生。虚无湛然不名為听。皆来听法。神光照荡空寂无生。故云喜悦也)大眾云集(言此妄身由如云集。暂有还散究竟无实也)菩萨摩訶萨。大慈所薰(菩萨者西国语。此云道心眾生是。慈能拔苦。苦恼不生。名大慈。薰者香也。薰我身烦恼灭尽。此是无价香。非是<a href=\"/remen/shijian.html\" class=\"keylink\" target=\"_blank\">世间</a>草木之香。故云大慈所薰也)复放六百万亿最胜光明(六百者六根是。一根一百故曰六百。万者万行之门户也。亿者总持之大名。见道转染故名曰最胜也)其光明中宣说一切眾生本性清净(了眾生相即是实相故言本性清净)无生无灭(妄想不起。是名无生。善法常住。是名不灭)无垢无净(分别是无。名分别是净。垢性自空。净性非有)无生死际。无涅槃际(生死性空。涅槃非有)二际平等。等诸法空故(二际俱空空。故平等。诸法亦然也)闲居静住。即是投陀(因成果就故曰闲居。淳一无离名為静住)寂然念道。绝断攀缘(见道性空攀缘即灭)不生分别(诚性体空本无分别)何以故。以生死涅槃不一不二(法身不动离诸名数。故云不一不二也)俱假名说说佞引愚夫(涅槃方便。是佛权教指方陈说。今识道性体空。生死如梦如电。愚夫不了為生死可捨。為涅槃可得。于空之中妄生染著。眾自觉叹迷来曰久故言假说)上品眾生体达<a href=\"/remen/faxiang.html\" class=\"keylink\" target=\"_blank\">法相</a>。不入涅槃。不出生死(法性体空空无出入)中品眾生求涅槃(捨生死是声闻行。贪求涅槃是凡夫。不捨不求是菩萨行也)无方便惠。实际為家(不识生死涅槃。皆是虚空幻化。是无方便惠。经曰。有惠方便縳惠方便缚)下品眾生无明痴住(心无智惠名曰无明。不能发起心故言痴住也)不觉不知沈沦<a href=\"/remen/kuhai.html\" class=\"keylink\" target=\"_blank\">苦海</a>(恒在生死故曰沈沦苦海。常以苦海。生苦老苦死苦。求不得苦。爱别离苦。[死/心]憎会苦。忧悲之苦。忆想不住。念念分别名為生。苦老者烦恼恼身心。不得自在故言老苦。举缘妄想驰散放逸心神躁扰。名曰病苦。<a href=\"/remen/puti.html\" class=\"keylink\" target=\"_blank\">菩提</a>之性理在烦恼之中。不觉不知名為死苦。非本所求。妄生追念。念不离竟。名為求不得苦。佛是慈。眾生慈父。爱念眾生。由如赤子。眾生违背轮迴生死故云爱别离苦。五阴為怨。恶业為憎。烦恼交会隐藏无地。故言怨憎会苦。大道之破塞佛性未由显现。故曰忧悲之苦。苦无边际。名之為海)诸菩萨等。汝当諦了。如是光明从何而来。内外推求都无生处(内外根尘空无自姓。故都无生处也)从心化生。湛然常一(从定生惠。故曰化生。言心者非是生灭之心。乃是无想之心。名字虽多其体不异。故曰常一也)一想光明触眾生身。从毛孔入(触之言照眾生身。内外虚通眾生心。纳由如毛孔一相光明无处不遍。名之為入也)眾生愚者入无量定(入诸言触。触此身心。由如虚空本来不动也)光触眼者。入妙色<a href=\"/remen/sanmei.html\" class=\"keylink\" target=\"_blank\">三昧</a>(眼虽见色妄识不起。与物合故名為妙色三昧)光触耳者。入音声三昧(耳虽闻声不得声相识。不分别名曰音声三昧也)光触鼻者。入香林三昧(鼻虽闻香不得香体。即是空空无分别。故言香林三昧)光触舌者。入法喜三昧(舌虽触味不得味相。味相自空识无分别。名為法喜三昧)光触身者。入智明三昧(身虽知寒热涩滑等。不得触相。识不分别故名為智明三昧)光触身者。入法明三昧(六识体空无能分别状。若韵音六根。是一根故名為法明三昧)光遍十方。仙人蒙光。我慢即除(无明之光照。除我相人相眾生相寿者相。自然消灭也)身心清净。悟无生忍(清净之心是无生死)恶鬼毒蛇夜叉罗剎敢人精气者。皆发<a href=\"/remen/putixin.html\" class=\"keylink\" target=\"_blank\">菩提心</a>(身心寂空是发菩提心也)二见牛头斗挣心息(善恶二见名曰牛头。生灭不住名之為斗。毕竟不生名之為见)波旬魔王开<a href=\"/remen/diyu.html\" class=\"keylink\" target=\"_blank\">地狱</a>门。施清净凉水(生死魔烦恼魔。魔力威大自在如王。无明闭塞名為地狱。豁然悟解万参罗本无所有名為地狱。开施言捨离知见想不生。即是法清凉。水即是法水。湛然清净也)飢饿眾生自然饱满(心生烦恼。忆想妄缘。名為飢饿。禪定无生法喜无满。故名為饱也)发清净心。餐法喜食。身心解脱(味道心和名為法喜。不住有无。自然解脱)深入法性自在无為(实相之理名曰入深。体性不动入逍遥自在。故曰无為也)虽得无為察心不住(不住而住住于不住也)学方便故(所化之缘曰方。能化之智曰便)法為妻化生一子。处在深宫<a href=\"/remen/zhengnian.html\" class=\"keylink\" target=\"_blank\">正念</a>思惟(妻者定也。定能生惠。故曰化生。一子者菩萨是也。实相远窥而莫睹。故曰深宫。空寂无生名為正念也)学大方便。不捨有為。不住无為(性理有无平等不二。是大方便)二惠方便念念具足(一既不存。二从何立。惠亦无体。言下有名解了还无故曰方便。前念由浅。后念转深。深相平等名為具足)其年虽小常乐<a href=\"/remen/chujia.html\" class=\"keylink\" target=\"_blank\">出家</a>。学无上道(初入定门。道未成。名為年小。心无间念曰定。从定起惠。名為出家。学者学性平等。故曰无上道也)不乐世事。常修少欲知足之行(端心自守。五阴消亡故不乐世尊意满无求。名為知足)修<a href=\"/remen/liuhe.html\" class=\"keylink\" target=\"_blank\">六和</a>敬。眼与色和(心灭境亡。体无分别。色心不二。合一相理也)何以故。心不缘色。妄识不生。即是和义(和者合也。合一切空。空故名义。义即是佛)餘如上说。动静常一(耳鼻舌身意等。此之五根义同眼识。故言餘如上说也)守护心城不令贼入(道心坚固。六尘之财无由得入外道六师多方巧术。诈為亲善六贼者。向外取尘。名為外道。六师者。取捨难易故曰多方。强生分别名為巧术。尘性本空取不可得名迷惑。不了言诈亲善)语王子言。世有极乐。自叹娱长养王身(六贼驰骋夸引。心王追求六尘缚。遶自在喜悦身心名极乐。生死不住名為叹娱。五阴炽盛故言长养)既受乐已。天上伎乐种种饌羞。自然来至(眾生愚痴见恶<a href=\"/remen/huanxi.html\" class=\"keylink\" target=\"_blank\">欢喜</a>。如观伎乐。妄想无数故言种种。贪痴食名為饌膳。举心即是。是曰自然来至也)五欲天女巧转五心所求皆得(心迷五欲。本空愚夫不了妄生染著心。名為天女。执情取相。任意即造故云皆得也)王子闻已似悲复喜(心迷故悲。悟解还喜)我从昔来只為爱网。网我身心(昔者古也。从古已来五欲罗网笼罕佛性不能得出。故曰爱网也)不能自拔。何能救他(為无惠眼不见本来。故曰不能自拔。佛性既不显现。烦恼云何能遣。故曰不能救他)今日何缘复作斯语。狂惑于我(心开悟道却语无明本无实事。云何狂我。我者佛性。是佛性者无来无去无住无著无為无相无生无灭。由如虚空湛然不动)</p></div>"
}]