[{
    "title": "咒魅经 第2882部",
    "author": "未知",
    "html": "<div class=\"B1_text\"><p>咒魅经</p><p>尔时佛在舍卫国妙龙□□□□□□□切眾生作罪不可论尽□□□□□□□道令得开悟。吾今為汝说过去未来之见。往昔空王佛时。给孤独园中有一老狐。穴前烧其脂火。夜半日月五星下造作魅蛊。上牵天神下牵五帝。复牵山神复牵河伯将军。复牵五道大神。呼取百鬼造作魅蛊。或作蒲人。或作人形像。或作符书厌祷咒诅。或取人姓字。或取棘针。或果黄土。或向日月独语不<a href=\"/remen/zijue.html\" class=\"keylink\" target=\"_blank\">自觉</a>知。或取人家衣裳。或取人衣带。或取五綵綖缕。或取人家甑带。或取人家盆[土*瓦]瓦器。或取人家驴马牛羊猪狗毛。或取人家五行作具。或取人家门楔。或取人家匙箸作魅蛊。或奇麻邹马。或刺人身。或刺人心胎。或计人手脚。或针人眼孔。或针人腰背。或取人头毛。或取黄土。或取五綵帛。或取人上下衣带。或魅蛊人田苗。或捉群抄举向壁独语。或作狩形像。或作人头形像。或作魅等符书厌祷咒咀。或令作人形言说不以道理。或魅蛊人家牛马羊犬鸡猪狗。或作生人口舌。或作马形。或作鬼神形。或作牛羊猪狗形。造魅之人。<a href=\"/remen/shengsi.html\" class=\"keylink\" target=\"_blank\">生死</a>无道。强杀良善。若教他作。千殃万罪。造者自当三梁六柱。还著本主。万罪殃还自灭亡。急去三千六百一十里。止不得久停。今请东方青帝神王来食魅人腹。今请西方白帝神王来食魅人头。今请南方赤帝神王来食魅人眼。今请北方黑帝神王来食魅人脚。今请中央皇帝神王来食魅人手。尔时眾中有一菩萨。名為大力。整衣為佛作礼白佛言。<a href=\"/remen/shizun.html\" class=\"keylink\" target=\"_blank\">世尊</a><a href=\"/remen/dizi.html\" class=\"keylink\" target=\"_blank\">弟子</a>不解罪福。见<a href=\"/remen/shijian.html\" class=\"keylink\" target=\"_blank\">世间</a>眾生。多有五逆不信首道。共相鱼肉有常恶念。不知生天堂受乐。不知有<a href=\"/remen/diyu.html\" class=\"keylink\" target=\"_blank\">地狱</a>忧苦。共相煎煮魅蛊良善。唯愿世尊。乃為弟子分别解说。令得道迹度脱一切尔时佛告大力菩萨。汝今未解。吾為汝等分别解说。汝今諦听。吾遣四天王等令下世间。疗治百恶不得停止。急去千里可得免脱。咒曰。魅公字槃永都魅母字槃石奴。今知汝姓字知汝姓名。若作魅蛊者返受其殃。汝教他作身自灭亡。吾今请四天神王来录魅人名字。吾今咒魅人头破作七分如阿梨树枝。今当知汝姓名急去他方不得停止。今当请南无<a href=\"/remen/fotuo.html\" class=\"keylink\" target=\"_blank\">佛陀</a>来咒魅人头破作七分如阿梨树枝。今当请四天龙王来咒魅人头破作七分如阿梨树枝。今当请阿傍来咒魅人头破作七分如阿梨树枝。不得停止。佛有如是大神咒。此魅人头破作七分如阿梨树枝。今当请普贤菩萨来咒魅人头破作七分如阿梨树枝。今当请大智菩萨来咒魅人头破作七分如阿梨树枝。今当请更明菩萨来咒魅人头破作七分如阿梨树枝。今当请月光菩萨来咒魅人头破作七分如阿梨树枝。今当请蒙光菩萨来咒魅人头破作七分如阿梨树枝。今当请火光菩萨来咒魅人头破作七分如阿梨树枝。今当请华光菩萨来咒魅人头破作七分如阿梨树枝。今当请月明菩萨来咒魅人头破作七分如阿梨树枝。今当请文光菩萨来咒魅人头破作七分如阿梨树枝。今当请龙光菩萨来咒魅人头破作七分如阿梨树枝。今当请明星菩萨来咒魅人头破作七分如阿梨树枝。今当请千阳菩萨来咒魅人头破作七分如阿梨树枝。今当请普明菩萨来咒魅人头破作七分如阿梨树枝。今当请大明菩萨来咒魅人头破作七分如阿梨树枝。今当请同光菩萨来咒魅人头破作七分如阿梨树枝。今当请日中菩萨来咒魅人头破作七分如阿梨树枝。今当请建立菩萨来咒魅人头破作七分如阿梨树枝。今当请树王菩萨来咒魅人头破作七分如阿梨树枝。今当请龙天菩萨来咒魅人头破作七分如阿梨树枝。今当请地动菩萨来咒魅人头破作七分如阿梨树枝。今当请东方青帝神王来咒魅人不得停止。今当请南方赤帝神王来咒魅人不得停止。今当请西方白帝神王来咒魅人不得停止。今当请北方黑帝神王来咒魅人不得停止。今当呼日月五星二十八宿来摄魅人不得停止。急去千里。东方大狩来食魅人身。南方蜈蚣来食魅人眼西方白象来食魅人头。北方黑象来啄魅人心藏。中央黄帝神龙王来食魅人神。吾见魅人眼目角张。或作猖狂不似人形。或在人门前。或在屋里。或在堆磨上。或在人田地间跳良不止。或正月岁日。或正月十五日。或时节日。或烧其脂火咒说不止。吾知汝姓名不得停止急去他方。若坐灭亡若立消灭。头破作七分如阿梨树枝。若生赤口赤舌菩萨咒令消灭急去不得久留。尔时世尊言。我今告十方眾生等。吾今為汝一切眾生善男子善女人说此咒魅经。时有十方诸佛过去七佛。十六王子佛。天上诸菩萨<a href=\"/remen/tianren.html\" class=\"keylink\" target=\"_blank\">天人</a>罗汉。四天大王天龙八部。诸善神四<a href=\"/remen/daoguo.html\" class=\"keylink\" target=\"_blank\">道果</a>人。一会在须弥山头龙华树下。平量眾生云何可度。若有<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷男<a href=\"/remen/zinv.html\" class=\"keylink\" target=\"_blank\">子女</a>人。有能<a href=\"/remen/shaoxiang.html\" class=\"keylink\" target=\"_blank\">烧香</a><a href=\"/remen/lifo.html\" class=\"keylink\" target=\"_blank\">礼佛</a><a href=\"/remen/shouchi.html\" class=\"keylink\" target=\"_blank\">受持</a>此经<a href=\"/remen/gongyang.html\" class=\"keylink\" target=\"_blank\">供养</a>不绝令人得福。若有忧苦之人能生善念皆得天堂之乐。若有人转此经时。先清洁身行道烧香受持可得度脱。若能诵此经七遍。咒魅头破作七分如阿梨树枝。一切眾苦皆悉<a href=\"/remen/jietuo.html\" class=\"keylink\" target=\"_blank\">解脱</a>。尔时一会一切眾生。闻经欢仰為佛作礼持念奉行</p><p>咒魅经</p></div>"
}]