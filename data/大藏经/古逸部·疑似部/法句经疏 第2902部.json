[{
    "title": "法句经疏 第2902部",
    "author": "未知",
    "html": "<div class=\"B1_text\"><p>法句经疏</p><p>夫至理无言。称谓斯断。玄宗幽寂心行莫缘。称谓斯断故。则有言伤其旨。心行莫缘故。则作意失其真。所以掩室摩竭用啟息言无际。杜口毘耶以通得意之路。斯皆理為神御故。圣以之默。岂曰无辩。辩所不能言也</p><p>就法彰目。或人事并陈。或法喻双说。今此经者人皆為名。佛是能说之人。法是可谈之理也<a href=\"/remen/tianzhu.html\" class=\"keylink\" target=\"_blank\">天竺</a><a href=\"/remen/fanyin.html\" class=\"keylink\" target=\"_blank\">梵音</a>号曰<a href=\"/remen/fotuo.html\" class=\"keylink\" target=\"_blank\">佛陀</a>。此出译言名為觉者。无明如来独秀重幽。孤明臣夜照达有无。解穷真俗。觉行<a href=\"/remen/yuanman.html\" class=\"keylink\" target=\"_blank\">圆满</a>。导悟群生。故称為佛。畅四辨于舌端。敷八音于听表。谈法性则名义俱空。论善友则功穷后际。眾乃庆所过而怀之。如来愁之而感伤。遂使振及遐方。异出云集再扬深法。极乐无动普光悟忍。于无生宝明蒙记于十号。宣自金口闻之彼意。故名為说也。法者有其四种。谓理教行果。今言法句。则通收四门。法是所詮之旨。谓行理果。法句是能詮之教。谓金刚之说。今為对詮明旨。所以故须局三為法。轨生物解。因以名焉。法分自彰。显在平教。文势相属。詮理义周。故名為句。经者此土之言。梵云修多罗。良以此土之人贵重五经义少相以故番译家以经字代修多罗。修多罗有五义。出自广文。一者出生。出生诸义故。二者勇眾。义味无尽故。三者显示。显示诸义故。四者绳墨。分辩邪正故。五者结鬘。贯穷诸法故。经有二义。一法。二常。常者人虽古今教仪恒定。法者五经显治道之得失。明人伦之是非也。多罗五义略举六条。一谓涌泉。二称绳墨。涌泉注而无竭。此义可以自常。绳墨则辨定正邪。兹义又当其法也。卷谓卷舒。文无二轴。称之一也。故云佛<a href=\"/remen/shuofa.html\" class=\"keylink\" target=\"_blank\">说法</a>句经一卷也。自下释文大判有三。初明序分。佛告宝明已下。次辨正宗。尔时文殊已下。明<a href=\"/remen/liutong.html\" class=\"keylink\" target=\"_blank\">流通</a>分。大圣说经之依有由致故先明序。序义既兴。宜陈奥旨。次辨正宗。<a href=\"/remen/zhengfa.html\" class=\"keylink\" target=\"_blank\">正法</a>既宣。非唯独益当时。远被将来。使道光无绝。所以第三明流通分也。序义虽眾无过有二。一者发起序。谓。起化由藉大圣得说。託处假时动地放光。有缘斯集。类藉此等。起发正经啟化之由。故名发起序。二者证信序。阿难稟宣佛化。将来未闻欲以圣言泽流万代故。言如是之法我从佛闻。证已所传深為可信。从此立名故云证信序。文中初明证信序。于是眾中已下明发起序。初证信者。<a href=\"/\" class=\"keylink\" target=\"_blank\">佛教</a>阿难。一切经初云。如是我闻一时佛在某方某国某处。為某甲等若干人说。经文虽六句则唯三。一為息挣。二示信相。第三证说。初我闻者。谓阿难对眾陈己餐受。听说非他故称為闻。犹是我闻也。此则第一息挣法。若出我闻之外。则便有执。有执则起挣。今言我从佛闻。则明已无执。彼亦无挣也。又爱有二种。一者我爱。二者法爱。外道<a href=\"/remen/chujia.html\" class=\"keylink\" target=\"_blank\">出家</a>能断我爱。不断法爱。故情有所执。然<a href=\"/remen/fodizi.html\" class=\"keylink\" target=\"_blank\">佛弟子</a>二爱并除。法爱既尽执竞都息。始称我闻存于此也。我有三种。一者见我。二者慢我。三者名字我。阿难既是是无学<a href=\"/remen/shengren.html\" class=\"keylink\" target=\"_blank\">圣人</a>。见息惑尽。虽无二我。随世流布故有名字我也。如是者示信相也。明有信之人能入<a href=\"/remen/fofa.html\" class=\"keylink\" target=\"_blank\">佛法</a>。信言此经如是。不信者言此经不如是也。故肇师言。如是者信顺之辞也。夫信则所言之理顺。理顺则师资之道成。违之者正言而致返还。原之路绝虽无丰约非信不传。故于经首创建如是也。一时者。自下时方人三事。证实非虚。方是说经之处。人谓菩萨等眾。一时者说经时也。于此时中佛说如是经也。又法五啟运之日。大眾嘉集之晨。故言一时。婆伽婆者。标于化主<a href=\"/remen/shizun.html\" class=\"keylink\" target=\"_blank\">世尊</a>总号也。破<a href=\"/remen/fannao.html\" class=\"keylink\" target=\"_blank\">烦恼</a>习。种智现前。觉一切法。号曰婆伽婆也。在日月宫中者。说经处也。下列眾有二。初明纯眾。二明杂眾及他方眾也。前中初举数列名。第二总结。菩萨摩訶萨者通号也。若依梵本。应言摩訶<a href=\"/remen/puti.html\" class=\"keylink\" target=\"_blank\">菩提</a>萨埵质搪。摩訶言大。菩提言道。萨埵名眾生。质搪言心。谓大道心眾生也。下明杂眾中有二。初明人天眾。亦云出家在家眾。二明八部眾也。前中初明出家眾。二明俗眾。言<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>者出家眾也。释有四义。一破烦恼。二持净戒。三能怖魔。四净乞食。离四口食也。下明俗眾。优婆塞等谓清信男女也。复有大天者梵释诸天也。下明八部眾。龙有三种。一在地龙。二在<a href=\"/remen/xukong.html\" class=\"keylink\" target=\"_blank\">虚空</a>。三在海水。之下夜叉。汉言轻捷神。有三种。一在地。二在空。三在下天。守宫城门。故智度论言。帝释有九百九十九门。门别有十六青衣夜叉守之。地夜叉但以财施故不能飞空。天夜叉。以车马施故能飞行。佛转法轮时。地夜叉唱。空夜叉闻。空夜叉唱。天空夜叉闻。如是乃至梵天也。神者受<a href=\"/remen/shane.html\" class=\"keylink\" target=\"_blank\">善恶</a>杂报。以人天而非人天。其形胜人而劣天。身轻微难见也</p><p>自下第二以明发起序。就中有二。初宝明陈昔蒙记请而立名<a href=\"/remen/yinyuan1.html\" class=\"keylink\" target=\"_blank\">因缘</a>。第二如来正道也。而中有三。初承力清而彰己积习所依。言承佛威神者。圣德尊高輒难啟问。自非降神下被。无由直请也。燃灯佛者。标其授记之尊。出家学道。正明又植善本也。世尊即授下第二明记所立名。尔时宝明下第三问名字所由。但宝明今问多為审定其理证成已解。又為请首因弘至道。望与时眾共闻深法。故言云何授我号為宝明乎。下答中。初文外略。明燃灯世尊立名远意。第二就文分别。即明释迦正答。言远意者。但宝明歷待先佛。功行不亏。今奉释迦将邻道记燃灯佛。為遣立所得心假名字以导。如如故复為之彰号。先圣远意既存斯旨。今佛释迦述而不作。还就其所立广明性空。语破其心事同慈氏。蒙记一生当得阿耨菩提。净名广问為用何生得授记乎。乃至言如者不二不异。云何独授。仁者当得菩提也。就文分别者。于中有二。初明為说敕听思定諦。谓审諦听。若不审则有谬闻之过。闻之不思。便有退。解之真思而不念则文义俱丧。良以思而念之则文义并存。听无不审。则闻而不谬。故敕諦听。善思成念之也。下第二明其说意。于中有三。初明圣心等被普洽时机。二说斯决定。下明所说法。言大乘者。如起信论说。大义有三。谓体相用也。三世诸佛之所游履运苞眾圣。圆成极果。名曰大乘也。三明眾心忻贺。专心顶受。奉教而听也。上序分又记。下第二次明正宗。但眾生招品万殊。藉悟多端。大悲俯应。说有两会不同。文中有三。初从此文终至世尊伤叹已来。正為此土及餘方机缘已熟者。初会说法。第二于是东方已下。次為宝至世界普光大眾。第二会说。第三佛说经已普光得忍下。明二出时眾闻法获益也。前初会中文有四节。初正酬宝明所请。第二菩萨欲得阿耨菩提已下。因言显理。广明十八界空。第三一切眾生欲得菩提已下。劝近善友。第四于是已下宝明大眾闻法庆喜也。良以眾生无始已来寻名执义。起或為业。轮迴<a href=\"/remen/shengsi.html\" class=\"keylink\" target=\"_blank\">生死</a>。尔来不息。自非专修正观。冥心至理善友良缘义无得返。所以劝观名义性空并近善友也。初文有二。初正说名字空义。第二作是观下明观之利益。初文复二。初正劝观。第二善男子若名字已下。次劝捨著。前文有三。初劝。次观。第三结也。初云且观者。将以如通圣凡穷上。所以前观佛名。后方类释也。下正观中初明名不定有二。明非无但名无自体託法而生。若有而為实者。直说食名闻便已足。何待进而方饱。故云说食与人应得充饱也。下第二明非无者。上辩名依义立。不可為有此。明义复依名。不可為无也。文中初明佛智穷原。言不空者。若名字定无空记何為故。言若字无者。不授我记及汝名也。二若名字定无便无授者。不应得佛。然昔蒙受记。今登正觉。宝明名字目义非虚。何得定无。故云如无授者我不应得佛也。第三总结云。当知字句其以久如者。论实夫如也。不二不异。异便定意二即定无。良由非定有故。随目何义不异。一切非定无故堕恒召法未曾同彼。未曾同故无定所属。不异一切故备题诸法也。下劝捨著也。但宝明虽复久存学道。良未洞达音声法门。于善恶言下犹难取捨。蒙佛授记。情生踊跃。今明毁誉等法。其唯是声。声类缘生究竟空寂。岂容善恶于其间来。文中有二。初举所观境。第二若遇已下对境修观。正明捨著。前中初牒。次劝。后复释。劝中八风之内略举二条。则是违顺两缘。违中有二。初毁呰诽谤经辱。以加良善讥呵一种。小过则重為讥责也。下明顺意轻微之德。越分称扬名曰讚誉。此皆不实。如空谷响。眾生不了。妄谓為有。理观既无。何瞋何喜。下对境修中有二。初明遇境兴观拆之归空。故言此音声者。為大為小乃至都无所得也。故智论言。风名忧檀那。触脐而上出。是风七处触。顶及齗齿唇舌咽及以胸。是中语言生。凡夫不知此。或著起瞋痴也。若无所得下。第二正劝捨著声既自空。毁誉不实。云何妄生瞋喜之心也。下第二观益中有三。初法。次喻。后合。前中初牒上事。修观立衣招胜果。故言作是观已乃至当得菩提。阿之言无。耨多罗言上。三称正。藐之言真。三又云正。菩提称道。即是无上菩提正真之道也。何以故下第二释。良由万法性空。虚通曰道。观声亦尔。何為不证也下明喻合两文。纔相飞空睡乃腾虚菩提久现则功不唐捐。故言菩萨观空衣得证也。自下第二次观界空也。内六根外六尘中间六识合為十八。文中有三。初明厌背生死衣。须高栖空理。劝之修观令断诸或。第二譬如阳炎已下。明理隐难彰。借喻為况。第三诸有智者已下。结观<a href=\"/remen/xiuxing.html\" class=\"keylink\" target=\"_blank\">修行</a>。明观所成益。前中有三。初举果劝行其因。第二或有眾生已下。明观修意。第三眼不自见已下。正明修观广辩空义。前中复三。初举果劝修。正明菩提体状。第二宝明请问。第三佛言下答也。问曰。三事本空非今始空。体即菩提。无劳别证。何故乃言欲得菩提。当观三处也。释言。菩提体性实无隐显。但以无明所覆有而不觉。安须修观始方剋证譬如虚空证性虽净然為烟云尘雾之所隐蔽。不可以空体性净。即文彰不除而自现也。文言于三处中等者。此三事无体。更相依持。离有离无。不生不灭。名為不实。不实性空称為<a href=\"/remen/jietuo.html\" class=\"keylink\" target=\"_blank\">解脱</a>也。劝修意中教如实观者。眼等虚妄狂或。犯夫无其性也。以无生為体故。今劝观捨虚会实。色心妄法更不现前。贪嗔等或自此衰丧。故智论言。内外十二入皆是魔网。虚狂不实。于此中生六种识。亦是魔网。虚狂不实。何者是实唯有不二之法。谓无眼无色乃至无意无法等。是名為实也。下正观中但明眼色与心。餘者例令文别有三。初约无性辨空空。就因缘以释。第三善男子应作是念已下。据不住明空旨。言空者。空无有无一切分别悉不相应也。前中初略述计情。第二申理正破。但执见不同。帆说有三。初一是毘曇八计。谓净色為眼。非实天眼所见。是不障碍有对色。识住眼中以瞻诸尘。名自分眼见色。第二成实人计。识在眼门。分别青黄。即以识為见。第三大乘学者。随文取义立。根尘和合方能见色。良由未达深旨。各随已执计法有性并云能见也。言正破者。但根尘等法并依藏识。一心因缘幻起意无自体。虽复為能见也。今言眼不自见者。正是破辞。若谓眼有见性则未曾不见。开即睹外青黄赤白可能见。自体既不自见。觉有见尘立见。故论言。是眼则不能自见其己体。若不能自见何能见餘物。又若不见自体。应自体非眼。然不见自体。而是眼者此则见非是眼。云何名眼能见。若尔应有离见之眼离眼之见也。彼云。眼是不可见有对色。故不自见者。若尔眼体既不為他所见。云何能见他。如百论言。四大非现见。云何生现见。又眼不自见而能见他者。亦应半见半非见。半见可名眼。半不见应非眼。次破识见类。前可知故言眼不自见。既不自见。故知无性空也。色不自名者。色体<a href=\"/remen/wuxin.html\" class=\"keylink\" target=\"_blank\">无心</a>不自言。色对眼彰自。假吊色名。故知无性也。心无形质者。心若有体应有所在。若言在内不应缘境方生。定居其外则身内无心。应同木石。内外推求莫知其所岂有形质也。故起信论言。心无形求十方求之终不可得。下第三总结。眼色无性则无所不在。故得眼住于内。色常处外。心无形质。的无所在也。下约因缘释中有三。初明眼色相依二俱无体。二明眼色既空无所染著。三明菩萨可知因缘。寂灭不坏假名而说诸法实相。亦可明法性自尔。本来空寂眾生不达。计之為实。妄取色尘贪求无足也。前中初明眼藉缘生所以為空。二明空眼所见色亦无实也。初明眼不自见等者。但眼為见也。要藉五缘。一赖根不坏以為所依。二有色尘现前在于可见。第三中间无拥衣假其空。第四尘无闇蔽以明来照。第五<a href=\"/remen/yishi.html\" class=\"keylink\" target=\"_blank\">意识</a>不乱念欲取尘。一一诸缘迭相依持。离有离无。不生不灭。何者眼不自见。亦藉餘缘。不可為有缘。不独生置依眼瞩。岂得為无。非有故不生。非无故不灭。既离有离无。生灭俱泯。何得不空。故言眼不自见属诸因缘等也。然既眼藉餘缘。见无<a href=\"/remen/zixing.html\" class=\"keylink\" target=\"_blank\">自性</a>。执眼能见理。恐為难缘。不自生赖眼方瞩遍谈色等。良為未说诸缘。无性名不自生。无性则空。空无共者而言和合见尘义将安在。眼识既然。餘识亦尔。皆藉因託缘。方始觉闻。炽燃建立。未曾暂起也。下明色空中。初明对眼為色。二释空。眼所见体无实也。下明无染中。初明三事俱空故无所著。二例释餘五也。言识空灭诸<a href=\"/remen/xingzhe.html\" class=\"keylink\" target=\"_blank\">行者</a>。识為初心。相等从生。识性既空。所以诸行不起。亦可捨此取彼。称之為行。昔由妄计有实缘令不住。今既悟达本无则分别永亡。故言灭于诸行也。下明因缘寂灭中有三。初明眼藉诸缘见无自性。虽恒了境未曾有生色名。从眼名无自体名。终日名不可為实。不可為实故则用时恒寂。恒见恒名故则寂时常用也。故言知眼属缘乃至名终日名犹為无名也。下第二明眼色既空心亦叵得。眾生不达著之无厌。故言以斯空眼常看空色等也。下类释可知也。下约不住明空道理。而言一切诸法无住為性。非内非外。不在中间。然以凡不之流分别未除执。眼為内情定住其内。色為外尘定在于外。故今遍破眼不局内色亦非外。此虽破而不执。言而无当也。又中初牒。次释。后结释中有二。初明眼色无住故空也。第二明心是无為相违不有眼住于内等者。眼若有性则定住于内。色有自体则局在其外。然眼从缘起睹色便生。不定在内。则眼无自性。色亦无定。对眼為因。故知色无自体也。下第二明眼之与色若有自体者。则不藉缘生。故言眼是有作色亦有作也。心是无為不在有者。若谓心无所在定為无者。不应缘有而生。然既对境则生。不可為无。而不自起。何得為有。非有故言无。不欲是其无。非无故言有。不欲是其有。言无不滞。有论者不累无。是以心不有。不可谓之无。心不无不可谓之有。不有故心相都寂不无故理无不契也。是故下第三总结眼色但空也。又如一人随人见别不碍。于心色非定有。心不定无好丑状貌。餘人不改色。复不无心非是有色之与心空无有无。一切分别迷不相应。所以虚通无碍也。自下大文第二举喻彰法。又中有三。初明炎随阳于以水无实。第二如凡夫已下举梦所见究竟是空。第三若色已下广引眾喻以通观门。前中初喻。次合喻。中初明炎随心变显现以水。愚者不知自心现故走而向之。圣济其浊水。从心生似而不实。逼之则无安可得乎。一切眾生亦复如是。无始已来妄习名言重。自<a href=\"/remen/xinshi.html%09\" class=\"keylink\" target=\"_blank\">心识</a>了随重变显现似尘。而复不知似而无实。炽然贪求造业<a href=\"/remen/liuzhuan.html\" class=\"keylink\" target=\"_blank\">流转</a>。故言如炎似水。乃至转近转灭也。下第二明智者呵责息其<a href=\"/remen/wangnian.html\" class=\"keylink\" target=\"_blank\">妄念</a>也。下明合喻。色法似有状如灾水。愚者谓实妄生追求。色从心现。体性自空。唐劳疲极。竟无所获。故言色亦如是。凡谓有实乃至转推转减也。下合上智者呵责。诸佛菩萨了知色性体空证之相应。如炎边经者。见彼凡夫贪求妄色愍而呵之。明阴从缘生都无实法。但唯是似狂或愚夫。何故自為贪染流<a href=\"/remen/zhuansheng.html\" class=\"keylink\" target=\"_blank\">转生</a>死。故言证实相者知此阴中本来无色乃至若有智者妄渴心息也。下明受等同色幻起无实。故言亦如是也。下明梦譬。依智度论说。梦有五种。若身中不调。若热气多则梦见火见黄见赤。若冷气多则多见水见白。若风气多则多见飞见黑。又所闻见事多。若思惟念故则梦见。或天与梦。欲令知未来事故。是五种梦皆无事而妄见也。眾生亦尔。身见力因缘故妄计我所得。真如智觉已知无实也。文中初喻。后合喻。文有二。初明梦心妄见。谓之為实也。种种光明即身中不调。热气故。然又风气偏多所中见事多。或思惟故则梦见。饮食行至他方乃至杀数千人等。故言譬如凡夫等也。及其下二明梦觉尘无验知所见从梦心而现也。又梦见自身远行他所心缘善恶违顺等者。但于睡时身心上见更无别有。然以心随或染不觉妄念非实谓实。此义云何。如人梦中或见恶兽怨家种种逼迫惊怖之事。或复失声叫而雨泪。傍人了知恶事所逼。遂触而唤之。睡人便觉泣止声亡。若如梦所见定有别身。远行他处者。岂得此间纔唤声振远闻彼。身非此忽尔而觉也。又梦见二心定為异者。其人觉已应无重缘梦所瞩尘。又不觉而觉。方名為觉二心。若别觉何所觉。又觉者觉不觉。而复不觉之外别有觉者亦可。或不自染染于心。心不随染应染。染若心不随染染自染者。则梦者常梦应无觉。我以此当知。睡梦两身虽非定一。然不是异。非定一故遂有安危不同。不是异故。所以触而便觉。今时亦然。良由生死不离<a href=\"/remen/niepan.html\" class=\"keylink\" target=\"_blank\">涅槃</a>。无明迷故谓為外有。诸佛菩萨愍而语之便悟。身心本来寂灭。若如凡所见定為异者。则眾生永沈生死。竟无证圣之期。纵令慈氏振唤能仁复暉累圣重光亦无奈之何。又论言虽复懃<a href=\"/remen/jingjin.html\" class=\"keylink\" target=\"_blank\">精进</a>修行菩提道。若先非<a href=\"/remen/foxing.html\" class=\"keylink\" target=\"_blank\">佛性</a>不应得<a href=\"/remen/chengfo.html\" class=\"keylink\" target=\"_blank\">成佛</a>。故知生死涅槃虽不是一竟无两体。不是一故生死殊寂体。无二故均平一味也。又梦所见尘餘人不睹。将知并从梦心而现。今时亦然。各自缘诸尘境界互不相见。故知<a href=\"/remen/weixin.html\" class=\"keylink\" target=\"_blank\">唯心</a>。故论言一切分别则分别自心故言及其觉也。身光寻灭及至寻无色相也。下第二合喻。初明眾生无始积习无明。望之如崖。覆盖自心。事同于彼<a href=\"/remen/sanjie.html\" class=\"keylink\" target=\"_blank\">三界</a>宅中无明。梦里妄见诸尘。谓之為实。此正合上譬。如凡夫夜梦见身等也。故言色亦如是乃至谓呼為实也。二明无明睡。觉了知三界唯是一心。生死涅槃本性空寂。即合上及其觉也。身光寻灭等也。故言得道觉者。乃知虚妄等也</p><p>自下广陈八喻以通观门。文中初结上色空类。收万法故言若色如是等也。下正释喻虽有八义判為两。初之四喻约依他性。显现以尘。后之四喻就分别性。究竟是无。故摄论言。幻等显依他说无显分别也。如谷嚮者。声依空谷嚮应耳闻。属诸因缘竟无自体。诸法亦然。因缘幻起究之无实。何得不空也。如芭坚者。其树无实。但有皮叶。望之似有。柝之则空。诸法亦尔。狂人耳目理观皆无。故道如芭蕉无坚也。如水中月者。以月為因。用水為缘。因缘具足遂令影现。但水无月。其影不生。不从内出。唯月无水。亦无影现。不从外来。彼此无力。各不能现。岂有自体。和合共生。故论言。若破自性他性即破共义影。若有体应有来出之处。愚人不了。执之為实。智者往观竟不可得。诸法亦然。但以无始无明起或為业。熏习藏识。即以无明或业為因。藏识為缘。因缘见故报相斯现。推而究之竟无来出之处。岂得為实也。如空中花者。病眼因缘妄见空花。花无自体。但由病眼而现。离眼之外岂有一毫可得。万法亦然。并由心现。此外则无。故论言。心生则种种法生。心灭则种种法灭也。下约分别性说。文中初释。次结。如石女儿者。石女无儿。则善恶靡分。妄计兴念。岂不谬乎。如电久住者。万法无实。念念不亭。如电寻灭何得久住。若住生终不灭。住灭终不生。良以灭故不住生。生故不住灭。灭故不住生则生是空生。生故不住灭灭则是空灭。生灭尚空。焉得有住也。论言。诸行生灭不住。无自性故空。识等既然。色亦如是。始从婴儿终至老年。十时改变。一念不亭。非空如幻也。龟老兔角类可知也。下第<a href=\"/remen/sanguan.html\" class=\"keylink\" target=\"_blank\">三观</a>益中有二。初明修之成益。第二一切眾生已下。明不修致损。前中复二。初牒结。上来修学观人劝励。智者当<a href=\"/remen/rufa.html\" class=\"keylink\" target=\"_blank\">如法</a>性而观。离生离灭。离有离无。亦有亦无。非有非无等。如世生盲未曾睹色。虽对青黄无可分别。行者观色知其性空不应分别。故言诸有智应除诸见等也。下第二正明观益。寻遇善友久观不已。自然悟无分别理。心与理冥。境与神会。不久当得阿耨菩提。故言若不分别当知不久得无上菩提也。下明不修损中有二。初明一切眾生心性无染具足恒沙诸论<a href=\"/remen/gongde.html\" class=\"keylink\" target=\"_blank\">功德</a>。可谓自体有大<a href=\"/remen/zhihui.html\" class=\"keylink\" target=\"_blank\">智慧</a>光明义乃至自性清净义。然為无始无明客尘烦恼隐于自心。不得显用。妄执根尘。计之為实。而增爱深。故言一切眾生為诸烦恼弊于惠目乃至如起贪著也。二明因之造业随还三界也</p><p>自下大文第三劝近善友。于中有三。初正劝宝明请问善智识相。第二佛言下答。第三善知识有如下总结也。答中有二。初明善知识。洞达深义。解穷法性。方可利人堪為善友。二明依解起行<a href=\"/remen/suiyuan.html\" class=\"keylink\" target=\"_blank\">随缘</a>益物。正彰善友功能。亦可自明善友自利德。后明利他德也。前中复二。初举智论境。直谈法性理深。第二了达已下举境论智。正明善友功力。前中初总。次别总者法性理玄。唯佛乃穷。诸餘不圣未测其原。名為深法也。自下别明。即是三空门也。智论言。观诸法空名為空。于空中不可取相。是时空转名<a href=\"/remen/wuxiang.html\" class=\"keylink\" target=\"_blank\">无相</a>。无相中不应有所作。是时无相转名无作。以是三门观<a href=\"/remen/shijian.html\" class=\"keylink\" target=\"_blank\">世间</a>即是涅槃何以故。涅槃空无相无作。世间亦如是。彼问曰。如经说涅槃一门。今何以说三。答曰。法虽是一而义有三。存為应度者有三故说三门。有爱多者见多者爱见等者。见多者為说空解脱门。观一切法从因缘生无有自性。无自性故空。空故诸见灭。爱多者為说无作解脱门。见一切法<a href=\"/remen/wuchang.html\" class=\"keylink\" target=\"_blank\">无常</a>苦从因缘生。见己心厌离爱则得入道。爱见等者為说无相解脱门。闻是男女等相无故断爱。一异等相无故断见也。故言空无相无作也。理体常寂故无生灭。下明善友功力。初释。后结。释中初总。次别。了达诸法究竟平等者。万法虽眾无性理同名為平等。别中初言无业者。业从缘生。竟无自体。安得為有也。何者且如杀业。竟假眾缘。一内心欲杀。及贪嗔烦恼以之為因。二有刀杖空明及所杀境以為外缘。因缘具故作业方成。来无所从。灭无所至。杀业既尔。盗等亦然。但心无或。纵有空明业亦不成。虽有刀杖等具。若离于心及所起烦恼业亦不成。因缘无性各不自生。有无共法。内外推求。竟无所从。虽為起者所起如幻。何得有实。故论言。业不从缘生。不从非缘生。是故则无有能起于业者也。无报者报不自生。竟从或业而生。烦恼与业自体尚空。所生<a href=\"/remen/guobao.html\" class=\"keylink\" target=\"_blank\">果报</a>岂得為有。故论言。诸烦恼及业是说身因缘。烦恼诸业空。何况于诸身也。无因无果者。凡论<a href=\"/remen/yinguo.html\" class=\"keylink\" target=\"_blank\">因果</a>之法无有决定。离有离无。不生不灭。非先非后亦非一时。何者夫言因义对果為名。果若未生因何所寄。要待果生方受其名。故知无性何得為有。又因无定性随缘改。而果若不生未剋。谁因当容有实也。又因若有实而生果者。為有故生。為无故生果。若先有不须更生。以先有故。若其先无何由可生。先无性故。假令半有半无。而复相违亦无生义。但因生果。不出此三。三中既无因义。要在因既由果得名。果复从因受称。若因在先可使从生名。果要由果生方得為因。则知先无体。何故从生而云為果。此虽因果炽然而恒寂灭也。性谓体性。起用為相。性相俱空称曰如如。如收万法。统无不尽。名往实际也。物从缘故不有。缘起故不无。虽不是于有无而不捨。于有无无為。而无所不為无相。亦无所不相。故言于毕竟空中炽然建立也。下第二结。若能如上观察证之相应。方是眾生真善知识。故言名善知识也。下明善友功能。随机利物。于中约喻彰德。文有十二一。则一一文中皆有三句。初牒。次喻。三明善友功能。前生蒙益也。初云父母者。第二喻也。此中借浅况深。故以父母為譬。若校量功力亦未方其大恩。世间父母养子。但成八尺危脆之身。容勉水火等难。又怖之报恩浩天罔极。况出世善友养育。终成三佛菩提金刚之体。远离生死长劫等苦。无心求报也。何者一切眾生身心万法皆由藏识而生。识不自生。复由惑业重习。此二相依幻生果报。报从缘起无有自体。从本已来不生不灭。即是性净菩提。故起信论言。明<a href=\"/remen/wuyin.html\" class=\"keylink\" target=\"_blank\">五阴</a>法自性不生则无有灭。本来涅槃故。上经又言。于三处中无有实法。即為解脱。解脱者即菩提也。始从凡夫上至诸佛。皆以之為体。无始已来无明不了。妄执我法转生死。尔来无始诸佛菩萨证之究竟了知。眾生与己同体。愍而不已。发大慈悲。遂语眾生。汝之身心本来无生。究竟寂灭。与我无别。何故自生迷惑沈溺三有。然以眾生谓有念动生灭。我所差别目属无。明心之解了功力。犹是本觉用。诸佛菩萨所有言教。从最清净法界慈悲心流。亦是本觉用。此二体同而复用融。以体同用融。故闻便信受。随分思量。久思不已。遂悟自心缘境故生。生由于境则起。不属心未曾是生。境不自生。复从心起。虽非是生亦不是灭。既无生无灭。本来空寂。岂非涅槃。但作比观。无明渐薄所观理显。缘生观智。观智转明。复显于理。理為所观所乘。智是能观能乘。境智相乘三祇圆满。所观理显名為法身。即性净菩提。能观智满成应化二身。即方便净菩提。如此大事功由善友成辨。故言养育汝等菩提身故。是汝眼目者。昔未逢善友。无明所盲造恶。履危颠坠三途。今蒙善友嘉诲。依之修习方践如来所行之迹。如人有目游之正道。故言示导汝等菩提路故。是汝脚足者。随逐恶人则常没生死。善友护持则请昇出离。事同脚足远有所涉。故言荷负汝等离生死故。是汝梯橙者。又处生死如在深坑。善友策励则阶之有期。故言扶恃汝等至<a href=\"/remen/bian.html\" class=\"keylink\" target=\"_blank\">彼岸</a>故。是汝饮食者。為恶自缠则损害法身。善友示教令修解行资成本性。譬同饮食。故言能使汝等增长法身故。是汝宝衣者。无始已来不善熏习。染污净心漂输五道。今依善友修习破染兴净功德。法身不改随流事同宝衣覆盖诸尘不染。故言覆盖汝等功德身故。是汝桥梁者。圣者慈悲利物无厌。故能长处生死济度群品。譬如桥梁载之无倦。故言运载汝等度有海故。有谓。三有欲有色有无色有。此之三有生死沈溺眾生。深而且广。故譬之如海也。是汝财宝者。一切眾生从本已来。具有无量本觉恒沙功德。但以无明隐覆不得显用于心。譬如穷子。亦同贫女宝藏。今蒙善友开导显示见真实身内明珠。似如长者出库藏奇珍委付其子。故言救摄汝等离贫苦故。是汝日月者。无明翳理事同于暗。依凭善友。顺理观察。解生惑丧。如日除昏。故言照曜汝等离黑暗故。是汝身命者。宝命重生初我俱。然此心相续恒无间断。圣人亦尔。护念眾生未曾暂捨。现则安然<a href=\"/remen/zizai.html\" class=\"keylink\" target=\"_blank\">自在</a>。随心所适终报出世常身命财。故言护惜汝等无有时故。是汝鎧仗者。鎧仗防身则外息强怨。依友自固则魔不能為。故言降伏汝等诸魔得<a href=\"/remen/wuwei.html\" class=\"keylink\" target=\"_blank\">无畏</a>故。魔谓四魔。一者烦恼魔。二谓阴魔。三曰天魔。四是外道也。是汝緪绳者。三界繫闭犹如牢狱。善友慈悲拔苦施安。如被囚执仗人维维。故言挽拔汝等离<a href=\"/remen/diyu.html\" class=\"keylink\" target=\"_blank\">地狱</a>故。是汝妙药者。法能遣惑事同良药。稟之修行拟无不碎。如人服饮药。行至处有病斯遣。故言疗治汝等烦恼病故也。是汝利刀者。稽流生死寔由于爱。覃罗行者事同其网。善友教导竟能破裂。似如利刀有物斯断。故言割断汝等诸爱网故也。是汝时雨者。卉木将枯雨润便生。善友利人则道牙兹茂事同甘雨滂沱萌牙普洽。故言润清汝等菩提牙故也。是汝明灯者。智体清洁能造盖缠。类以明灯暗无不破。正由善友功力此事方成。故能破汝等五盖暗故。五盖者。一贪欲。二瞋恚。三睡眠。四悼悔。五疑也。是汝善标者。将度深河望楼。邻浅渐蒙得达。无复沈溺之忧。亲近善友。顺教修行。生死大海度竟有期。故言教示汝等趣正道故。是汝薪火者。依友习智焚荡惑薪。功成大果利益无崖。故言成熟汝等涅槃食故也。是汝弓箭者。损害善根。其唯烦恼劫人功德。譬之如贼。懃修正观殄之。在近箭伤恶人。其类是同。故言射杀汝等烦恼贼故也。是汝勇将者。强敌侵凌则凭之。猛将生死大军。竟依善友方破。故言能破汝等生死军故也。是如来者。昔由无明在心违背己体。理外分别事同其志。今蒙善友修习返本还无。故曰如来。烦恼是客。虚无体性。正智若生不除自遣。故言能破汝等烦恼至涅槃故也。第四劝近。如文可知也</p><p>自下大文第四宝明大眾闻法庆喜。于中有三。初明闻法<a href=\"/remen/huanxi.html\" class=\"keylink\" target=\"_blank\">欢喜</a>。第二自念下若善友恩深身心推动。第三尔时已下次明世尊悲念。前中有二。初明宝明大眾闻上所说。善友功能及闻深法。庆已所得悲喜交怀。故言闻说妙法乃至悲啼懊恼不能自裁也。自下第二以今方古推功于昔。如上所明。善友恩德利益眾生。其实若此。当知从本已来恒蒙善友慈悲。拔苦与乐。晓示深法。令修解行。令得此身并闻正法。并是善友功能。非我自力。故言自念我身乃至如是遇者善知识力非我力能也。第二正荷恩深。浩天罔极。无始违背无恶不造。未曾一报。顺教修行。伤已迷深。所以重复悲号。文中初法。次喻。故言从本已来未曾报恩乃至死而复苏也。宝明既自伤已迷悲号。若是今时学者亦复须然。无始已来恒蒙三保慈悲。示教利善方获道器之身。闻法造修。创始<a href=\"/remen/faxin.html\" class=\"keylink\" target=\"_blank\">发心</a>。先须知恩报德。顺教修行称可圣心。则為修法<a href=\"/remen/gongyang.html\" class=\"keylink\" target=\"_blank\">供养</a>也。自下第三世尊悲念。振动大千亦為后念召集之端也。自下第二会说法。但眾生识无感悟有时。理不虚。应导师弗失。上来说法一周伤叹。宝明异域同闻有缘方集也。文中有三。初明普光大眾都事兴念故来听法。并事善友。第二于是普光知大眾意。已下正明对机说授教事。善知识法。前文有四。初明因事兴请為听法之由。第二宝相佛言已下述其所请敕令速往。三明普光大眾蒙遂所期咸来诣佛。第四世尊慰问也。前中复四。初明释迦慈念动地所及。二明普光睹瑞陈疑请问。第三彼佛正答现瑞所由。第四蒙决所疑情生渴仰。遂请欲来闻此事友。故言与此大眾乃至并闻正法也。第三诣佛中有六子句。初明普光既至。為物居空意示远来求法。劝彼初学之心。二彰善友功能普周无外也。第<a href=\"/remen/sanbao.html\" class=\"keylink\" target=\"_blank\">三宝</a>明睹事兴请。第四如来正答。第五眾情忻踊严仪待佛。下明普光雨花遶佛方立也。下世尊慰问中复五。初正慰问。第二普光酬答。第三文殊问其来意。第四普光答。第五文殊申眾渴仰催令速问也。初云汝之世尊气力安不者。但诸佛积行圆满。正习俱亡。万德皆备。何速之。又如来随顺世俗岁寒之仪。故问之也。自下大文第二对机说授中有三。初普光申请。第二如来善其所问敕听深说。第三正说。前中初普光叹法深妙。善友难仪。自陈德节。非己所解。第二如佛前下牒答兴请。正问亲近善知识法。并如文也。下正说中有二。初说善知识。第二尔时世尊已下次為说法。前中复二。初说善友功力令其慕德修恭。第二若有智者已下。正明事友仪式。初中有三。初总叹。第二别释。第三结也。前中总明善友功能。洞闲深法。了达贪欲嗔恚及眾尘劳。并从缘生。无有实法。如幻如梦。毕竟是空。故无行经言。贪嗔痴如幻。幻不异三毒。凡夫强分别我贪我嗔恚。善友慈悲愍念眾生。无始已来為之疲劳。今教观察悟达本无。资成观智长养眾德。故言能令汝等乃至不起一心得大功德也。自下别中有六。皆初喻。后合。初之两喻正明善友悲。凡弘深救物為念。即显利他之德。第二一文明善饵法药芸除恼病。彰自利德也。第三喻明悲智德满善能利物。所度眾生依之获益也。前中有二。初一喻正明愿心宽远济物圆极。文中初喻。次合。故言以大愿船运载汝等到涅槃岸也。自下第二次喻。行穷善巧悲心普洽也。然行之乞愿二事相须闕一不可。若有愿无行。其愿云虚。有行无愿。其行则孤。愿行相扶。方是大人之谓。故前明愿。次须辨行也。文中初喻。次合。但路游峻嶮要依智者方越。鎧仗防敌。车马远进。人物俱安。眾祸不累。故言恃託一人善于伎艺乃至得达无难。艺者六艺。谓书数射御礼乐也。下合喻。生死绝难事同嶮路。行者将过亦依智人方便。所行<a href=\"/remen/liudu.html\" class=\"keylink\" target=\"_blank\">六度</a>究竟圆满。契本法身德用自在。慈悲外拔防护眾生。识欲知报利益无到。利故得远逾生死诸难不及。故言善识如是法身壮大乃至离于三途生死难也。下第二明自利德。如人衣宝服天<a href=\"/remen/ganlu.html\" class=\"keylink\" target=\"_blank\">甘露</a>衣无夭命之忧。善友亦尔。恒修智宝以自防心。服饵真如一味之药。烦恼云消逾增惠命。故言善友亦能服于法药消烦恼病惠命无穷也。自下三喻明依之报安。初明兽中王也。其唯师子依行空旷。则诸恶兽眾不能伤害。依友处深亦复如是。若有依者游尘劳中亦无所畏。下第二明须弥宝山高而且广。八风漂鼓未倾其志。善友亦然。证理究竟固而难动。依之修习世等人法。岂能倾动也。故言善友亦尔乃至不能吹动也。下第三明金翅鸟王。其力雄猛。龙威虽大尚非所拟。依之涉难。何虑危害。善友亦然。诸魔外道虽复炽盛。朗智一拟邪徒自息。故言乃至不畏诸魔外道之难也。第四总结。如文也</p><p>自下第二事友仪式。于中有二。初明断或<a href=\"/remen/xiuzheng.html\" class=\"keylink\" target=\"_blank\">修证</a>功。由善友开导。随逐诣捨身命。相续累劫未报善友须臾之恩。况复身外所有财属五家。又是罪本妻子是若复是深因。岂得恋惜自坠长幽。故言何况揣财乃至而得吝惜也。二明大人善巧利物多端不可睹相。妄见是非自增。或累障修圣道。但自知眼翳不能分别。勿得生疑徒自妨道。文中初劝。次释。后结。故言若善知识诸有所作乃至应断疑心也</p><p>自下第二说法中曲有节四。初普光牒问深法请其正受之仪。二明所说理深。大根方悟。小心迫迮。非其所受。如来正答显法殊胜。第三普光重请。第四如来偈诵酬答。于中二十四偈。分之為三。初十八偈正说其法。第二一偈劝近善友。第三五偈明起说所由叹教功能。前文有二。初九行偈说理法。第二九偈说行法也。前中复二。初明万法平等性恒不动。即说名所自法。第三偈说名字性空。即是能自名也。前中初总。次别。总中上半敕听明说当其理简异随宜之教。故言我今如实说也。下明法性无动本来寂灭。动名為执。谓住生住灭。定有定无故。能缘生令动分别之心故名动。然万法缘生离生离灭。有无皆空。措情无地。故言不动也。故花首经言。眾缘所生法。我说即是空。亦為是假名。亦是中道义。未曾有一法。不从眾缘生。是故一切法。无不是空者。自下别中有三。初明法空。二明眾生空。第三双结也。前中初多偈明贪嗔等或。从缘性空即是法性之身。一切诸佛证之成德。初偈上三句明成德。第四句释已心由法性自尔。迷即是凡。悟即成圣。若理亦不然。则圣无此力。当知法性本来不动也。下明五盖五欲义。同前释也。次一偈明淫欲邪见。九结十使皆无体。实即是解脱涅槃也。次一偈明染净性空无有两体。达染无生即便為净德。譬如高原之地不生莲花。卑湿淤泥乃生此花。故言常处于三毒长养于白法。次一偈明是非属情法性无二。如有两人互相是非。此则以彼為非。自取其是。彼复自是。以非于此。此若定是非则非于是。彼若定非是则是于非。是非则无非。可非非是。又无是可是。无是可是虽是而无是。无非可非虽非而无非。虽不是于是非亦不离于是非。可谓法性无住而无所。是故则无所不是。无所不是则是而无是。彼此难定乎一切是非。何為不寂也。文中上半牒法无是无非。下明是非性灭本无所动。自下第三偈明眾生空。上三句明空。第四句释。但名色与识更相依起显现。以生未曾有实。离有离无。不生不灭。自体恒寂。即是涅槃也。亦可眾故非生。生故不灭。但言眾生即离生离灭。故言一切眾生实无有生灭。何者但阴阴相依。自体非有眾故非生依。即恒持非无故不灭。何得不生。况无生无灭。则生是空生。灭是空灭。生灭既空。岂非寂灭也。故言生灭即涅槃本来无所动也。下第三一偈双结。上半牒结。下明万法缘生性相皆空也。下第二明名字空。上半正明名离有无。下明寂灭空也。第三名字空。上半正明名离有无。下明寂灭。此义云何。且如堂象多人聚外有一人。久不相识。具录眾名付之令认。虽复执名求法竟不相应。故智名非定有。而复称之以名不差非。复定无。然有非定有。不可為有。无不定无。不可為无。有无不实。从本皆如。故云俱同一寂灭也。亦可名之与义互相依持。各离有无。故言俱寂灭也。下第二说行法中有二。初明依理起行。第二偈结劝修行。前中明施亦行。文即為六。初一偈明施行。上半明三事空。下明福无定实。良以能施心所施物。及以前因三事具之方生施因。更相依持究之无实福从而生。乌可得也。故云施福如野马。次一偈明戒藉缘生。又无持者。因缘生法灭诸戏论。若言我能持戒。是所持能所定执斯為倒矣。文中三句明戒性空。下句明持者為倒。今明称性兴行违则成倒。非谓默尔专為非法。餘行亦然。今明忍行。上半牒其情。此唯八為实。对之行忍。下明知嗔等炎忍无所忍。正明依理起行。何者嗔恼之生无定所。从赖心依境始方得起。若唯心无境嗔不自生。但境无心亦无得起。既心境无能。又无共法。内外推求。觅无起者。嗔尚无实。忍何所忍了境无实。嗔性自无。此则名為法忍。思惟解忍。故言知嗔等汤炎忍亦无所忍也。下偈明精进。初一偈半明说所為。但未得谓得。名增上慢。佛為此人说涅槃大果。非精进不剋。然眾生存有所得。斯并虚妄。何精进故也。云若起精心是妄非精也。下半偈次明智者了知生死涅槃因缘幻起。从本一如究竟空寂。故大品云。纵令有法过于此者尚谈如幻。何况涅槃是则心外无法。竟无所得。法外无心。复无能得所。平等进而无懈行。合理成不可以限而為量。故言若能心不妄精进无有崖也。下明定行。上半牒其事。定明有纷动之过。下释所由。但存境住心。繫相<a href=\"/foxue/changshi/153408.html\" class=\"keylink\" target=\"_blank\">修定</a>。此乃心境纷然动而非静。未若知心无起性恒寂灭。不见心相方為正定。下两偈明慧行。但万法平等非定一异。一则是常异。住是断。断常二执愚者所為。智者深悟。岂存一异。初偈明多依一成则千万不多。千万若多何得言一一千一万乃至一阿僧祇。故言参罗及万像一法之所印。又以一足一置同前一。何得言二。又一同前而言二者。初亦应二。何独言亦理。既如此乃至无量数亦同然。故智度论言。初数為一。但有一一。一故二。如是皆一更无餘数。若皆是一则无数也。故言云何一法中如生种种见。后偈明一能成千则一不為一一。若一应离之成二。以此而言百千万等。若千此一则千万不成。故知此一入千成千。入万成万。何得定一。破异故言一。不欲是其一。故言一亦不為一。為欲破诸数也。愚者寻言妄生定执。故言浅智之所闻见一以為一也。自下第三偈结劝修行。然我心学法但招漏报。菩提妙果。要唯无著。故今结劝修行。依理造修。上半正劝依理起行。下明行同理寂。但行託理成。理依行显。能所相依二俱空寂。故言知行亦寂灭是即菩提道也。自下大文第二劝近善友。上来正劝。下明近之获益。但理妙行深难為进习。自非杖託胜缘。无以修证自利益人。圣道方圆。故言善学诸方便度脱于群生也。下大文第三说所為中。初偈正明教起所由。本為群生倒或。若能达捨妄情亡言契理。则究竟无说。上半正明说意。下明眾生无累不复须说。故言若<a href=\"/remen/wuwo.html\" class=\"keylink\" target=\"_blank\">无我</a>见者究竟无有说也。下四偈叹教功能。初偈明契现之说。譬如金刚自固降伏群邪莫俎也。上半破邪。下明外不能坏也。第二偈明闻教悟理便能。拔苦施安。上半正明悟理。下明处溺生逢苦不倦。何者菩萨思念。我及眾生并是因缘幻起。本来寂灭。将我平等同归莫二。无始颠倒违背此理。自爱增他。造集诸业。流转生死。于今不息。自身既尔。一切眾生亦然。由悟此理发大慈悲。以已之疾愍于彼疾。一切眾生既与我同体。眾生受苦即是我受。何得自安。无心济拔。由有此心久处生死在苦。利人不以為尽。虽在三途中究竟清凉乐也。下一偈明纔闻经名。聊解一句便生<a href=\"/remen/jingtu.html\" class=\"keylink\" target=\"_blank\">净土</a>。何况久蕴心口如说修行也。第四一偈次明解行。既圆自然感德。大圣应机在所护持也。故言我恒在其中為护如是人令得无上道也。上广明深法泽被有缘。二眾机熟闻皆饮悟</p><p>自下大文第三。次明闻法获益也。于中有二。初明普光大眾闻法悟忍。智论言。于无上法中信受通达。无碍不退名无生忍也。第二宝明蒙记。于中有二。初正明受记十号圆满。始从如来终至于佛是其名也。二明因成所感眾纯无杂。但宝明久值诸佛。每闻深法。恒修正观。无念為德。故使成佛之时所有眷属唯是清净大菩萨眾。如净名经言。大乘心是菩萨净土。菩萨成佛时大乘眾生来生其国也。三明国界严净过无量寿。但诸佛功高德满既无上下。依随正感理无优劣。但以所度眾生宜闻不同故尔。所君之土阶差若此也。自下第三流通分也。于中初明劝学。二明付嘱。前中有三。初明文殊请问持经之人并问闻法因缘。第二如来正答。于中有二。初叹理教甚深难為值过闻之。获益福不可量。于中初明理教既深见闻不问声闻缘觉判非其分。第二假文有人。已下喻说校量。闻获胜益。良由此经。文势起尽唯明深法。法性功德究竟无尽。闻之修习福亦无穷也。下第二答闻法因缘持经功德。于中初明亲侍多佛文值善根方得闻经。随分修习而未能证。会佛即答闻因缘。二明七地已还犹為空有相间。有功用。修八地已上证会无生。不假功用。双行无间。方為究竟持经之人。故言至八地菩萨之手。此明举终括始。劝学<a href=\"/remen/shouchi.html\" class=\"keylink\" target=\"_blank\">受持</a>。二明大眾奉行。初言寧丧身命莫于此经而<a href=\"/remen/xiedai.html\" class=\"keylink\" target=\"_blank\">懈怠</a>者。无始已来虚歷生死路。而复始未能不受一劫身心大苦。竟无一豪法利。今得闻经随分修习及為无上菩提见佛之因。岂惜身命而不护持也</p><p>法句经疏</p></div>"
}]