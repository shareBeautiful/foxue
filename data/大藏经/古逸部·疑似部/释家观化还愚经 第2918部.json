[{
    "title": "释家观化还愚经 第2918部",
    "author": "未知",
    "html": "<div class=\"B1_text\"><p>释家观化还愚经</p><p>昔舍卫国有一贫家。夫妇慳恶不信<a href=\"/remen/daode.html\" class=\"keylink\" target=\"_blank\">道德</a>。佛愍其愚现為<a href=\"/remen/shamen.html\" class=\"keylink\" target=\"_blank\">沙门</a>。诣门分卫。时夫不在。其妇骂詈无有道理。沙门语曰。吾為道士。乞丐自活。不恶骂詈。唯望一食耳。主人妇曰。若汝立死食尚叵得。况今平健欲望我食。但稽留时节不如早去。于是沙门住立其前。载眼抒气便现立死。身体膖胀鼻口虫出。腹溃肠烂不净流漫。其妇见此恐怖失声弃而捨走。于是道人忽然捨去。去捨数里坐树下息。其夫来归道中见妇。怪其惊怖。其妇语夫。有一沙门见怖如此。夫大瞋恚问為所在。妇曰已去。想亦未远。夫即执弓带刀寻迹往逐。张弓拔刀奔走。直前欲斫道人。道人即化作琉璃城。以自围绕。其人遶城数匝不能得入。问道人何不开门。道人曰。欲所门开弃汝弓刀。其人自念当随其语。若当得入手拳加之。寻弃弓刀。门故不开。语道人曰。已弃弓刀。门何不开。道人曰。吾使汝弃心中恶意弓刀耳。非谓手中弓刀也。于是其人心惊体悸。道人神圣乃知我心。即便叩头悔过。啟道人曰。我有弊妻不识真人。使我与怨。愿小垂慈莫便捨。今欲将来劝令<a href=\"/remen/xiudao.html\" class=\"keylink\" target=\"_blank\">修道</a>。即起还归。其妻问曰。沙门所在。其夫具说神之德。今者在彼乡。宜自往改悔灭罪。于是<a href=\"/remen/fuqi.html\" class=\"keylink\" target=\"_blank\">夫妻</a>至道人所。五体悔过愿為<a href=\"/remen/dizi.html\" class=\"keylink\" target=\"_blank\">弟子</a>。长跪问曰。道人神变圣达乃尔。有琉璃城坚固难踰。志明意定永无忧患。行何道德致此神妙也。道人答曰。吾博学无厌奉法。不懈<a href=\"/remen/jingjin.html\" class=\"keylink\" target=\"_blank\">精进</a>持戒慧不放逸。缘是得道。自到泥洹。于是道人因说偈言</p><p>多闻持坚固奉法為垣墻精进难踰毁</p><p>从是戒慧成多闻令志明已明<a href=\"/remen/zhihui.html\" class=\"keylink\" target=\"_blank\">智慧</a>增</p><p>智则博解义见义行法安多闻能除忧</p><p>能以定為欢善说<a href=\"/remen/ganlu.html\" class=\"keylink\" target=\"_blank\">甘露</a>法自知得泥洹</p><p>闻為知法律解疑亦见□从闻捨非法</p><p>行至不死处</p><p>道人说偈已现<a href=\"/remen/foguang.html\" class=\"keylink\" target=\"_blank\">佛光</a>相。洪暉赫奕照耀天地。夫妇惊愕精神战惧。改怨洗心头脑打地。坏二十亿恶得须陀洹道</p></div>"
}]