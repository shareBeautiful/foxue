[{
    "title": "传法宝纪 第2838部",
    "author": "杜朏",
    "html": "<div class=\"B1_text\"><p>传法宝纪 (并)序</p><p>京兆□朏字方明撰</p><p>稽首善知识能令护本心犹如浊水中</p><p>珠力顿清现所以令修纪明此递传法</p><p>愿当尽未来广开佛知见</p><p>序曰。我真实法身法佛所得。离诸化佛言说传乎文字者。则此真如门乃以证心<a href=\"/remen/zijue.html\" class=\"keylink\" target=\"_blank\">自觉</a>而相传耳。是故论云。一切法从本已来离言说相。离名字相。离心缘相。毕竟平等。无有变异。不可破坏。唯是一心故名真如。又曰。证<a href=\"/remen/faxin.html\" class=\"keylink\" target=\"_blank\">发心</a>者。从净心地乃至究竟。证何境界。所谓真如以依转识说為境界。而此证者无有境界。唯真如智名為法身。又如修多罗说。菩萨摩訶萨独一静处自觉观察不由于他。离见<a href=\"/remen/wangxiang.html\" class=\"keylink\" target=\"_blank\">妄想</a>上上昇进入如来地。是名自觉圣智。是故若非得无上乘传乎心地。其孰能入真境界者哉。昔庐山远上人禪经序云。佛付阿难。阿难传末田地。末田地传舍那婆斯。则知耳后不坠于地存乎其人至矣。岂夫繫执<a href=\"/remen/yinguo.html\" class=\"keylink\" target=\"_blank\">因果</a>探研句义。有所能入乎。则修多罗所谓宗通者。宗通谓缘自得胜道。远离言说文字妄想。趣无漏界自觉地。自相远离一切虚妄觉相。降伏一切外道眾魔。缘自觉趣光明暉发。是名宗通相。是真极之地。非义说所入信矣。其有发迹<a href=\"/remen/tianzhu.html\" class=\"keylink\" target=\"_blank\">天竺</a>来道此土者。有<a href=\"/remen/puti.html\" class=\"keylink\" target=\"_blank\">菩提</a>达摩歟。时為震旦有胜惠者而传。然指真境乎。如彼弱丧顿使返躬乎。亦如暗室发大明炬□□可得而言已。既而味性有殊高拔。或少翫所先习无求胜智。翻然顶授盖為鲜矣。唯东魏惠可以身命求之大师传之而去。惠可传僧璨。僧璨传道信。道信传弘忍。弘忍传法如。法如及乎大通。自达摩之后师资开道。皆善以方便取证于心。随所发言略无繫说。今人间或有文字称达摩论者。盖是当时学人随自得语以為真论书而宝之。亦多谬也。若夫超悟相承者。既得之于心则无所容声矣。何言语文字措其间哉。夫不见至极者。宜指小以明大假。若世法有练真丹以白日昇天者。必须得仙人身手传练真丹乃成。若依碧字琼书终溃浪茫矣。此世中一有為耳犹在必然。况无上真宗岂繫言说。故斯道微密罕得其门。虽法不依人依义不依语。而真善知识何可观止。今此至人无引未易能名将以后之发蒙或因景暮。是故今修略纪。自达摩后相承传法者。著之于次以為传宝纪一卷。维当缀其所见名迹所化方处耳目所取书纪有明者。既而与為泯合而传记自简。至于觉证圣趣靡得瓢言也。之列有貌图将為后记。然相承兹道澹乎。法界真空寂处相迹自消。凡在生平不现其异。靡闻灵迹以故略诸。亦犹反袂拭面光儒不取矣。又自达摩之后至于隋唐。其有高悟玄拔深至圆顿者。亦可何世无之。已非相传授故别条列传。则照此法门之多主也</p><p>东魏嵩山少林寺释菩提达摩</p><p>北齐嵩山少林寺释惠可</p><p>随[山*完]公山释僧璨</p><p>唐双峰山东山寺释道信</p><p>唐双峰山东山寺释弘忍</p><p>唐嵩山少林寺释法如</p><p>唐当阳王泉寺释神秀</p><p>□□□达摩大<a href=\"/remen/poluomen.html\" class=\"keylink\" target=\"_blank\">婆罗门</a>种南天竺国王第三子机神超晤传□□□自觉圣智。广為人天开佛知见。為我震旦国人故船海□□高山时罕有知者。唯道昱慧可宿心潜会精竭求之。师□六年志取通晤。大师当<a href=\"/remen/congrong.html\" class=\"keylink\" target=\"_blank\">从容</a>谓曰。尔能為法捨身命不。惠可断其臂以验诚恳(案餘传云。被贼斫臂盖是一时谬传耳)自后始密以方便开发。便开发皆师资</p></div>"
}]