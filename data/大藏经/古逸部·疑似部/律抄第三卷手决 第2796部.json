[{
    "title": "律抄第三卷手决 第2796部",
    "author": "未知",
    "html": "<div class=\"B1_text\"><p>律抄第三卷手决</p><p>此□□□□□□□佛依王舍□□□□□□□应是等□□□□见解之亦同五钱者□□□□□□□□□□□□□□□善见解他僧□□角五钱等也。乃是善见五钱成重与四分同也</p><p>□观五事者。一处。二时。三新。四贵。五贱等也。其处者应观取物处主捨不已作得心不主。若不捨不成夷等说之。五钱為允者<a href=\"/remen/jielv.html\" class=\"keylink\" target=\"_blank\">戒律</a>宜应从急。当部及善见但五钱犯重之文。道从急也。更不劳引诸部。多论随依国法之文。又不要古大同钱之语。故名五钱為允也</p><p>上三句互反皆同者。上三并贵时取后贱时卖。依初依贵时结罪。若本取时贱后卖时贵。若结罪边就初取贱时。结罪名反皆同。师徒四人互相教共盗。一人六钱者师主自取三文一兰。教三<a href=\"/remen/dizi.html\" class=\"keylink\" target=\"_blank\">弟子</a>各取一钱。教不满五边共得一兰。其三弟子各教和上取三钱。二同学各取一文。自取一文。三弟子教人各满五边各得一夷。自取一文边得一兰。善见尽地作字者為分界也。知法人尽一头云齐。此处是某甲地。尽一头轻。具足两头了重(向前列)自业不合他业者不得两业。合為一也。自偷业与教他夷兰。各自别非一也</p><p>第三杀人戒</p><p>杀遣使者。直往遣人捉刀杀。往来使者。遣一人往杀不遂。即来更令往杀。后不遂情还却来。如是重重来往故云往来也。重使者。前遣人往杀事不遂情。更遣异人往杀。如是五人十人名為重使。展转使者。前杀王人。杀王人后杀张人。张人后杀李人。李人后杀赵人。如是展转相杀至于百千人。故云展转。遣书者。遣人持书往彼。彼人得言即自断命。教遣书者。语前人云。汝作书与某甲。令其自死。三性者。教人往杀随入阿性。但言命终。断即得其罪。餘如后兰者。如下持犯篇中。教人三性得罪等广说。萨婆多<a href=\"/remen/biqiu.html\" class=\"keylink\" target=\"_blank\">比丘</a>知星歷阴阳吉凶者。比丘善知星歷阴阳龟易。餘国兴衰军马形势。以比丘语征破异国有所杀害。兼得财皆得杀盗二夷罪。优婆塞例同者。此<a href=\"/remen/wujie.html\" class=\"keylink\" target=\"_blank\">五戒</a>人以王法故同心共征他国。手虽不杀以同心故亦得二罪也。优婆塞為王所使犯清净戒。<a href=\"/remen/zisha.html\" class=\"keylink\" target=\"_blank\">自杀</a>偷兰者。谓命断自不合结夷。但结方便也。过失杀人者。以赎论者谓失夺也。失手杀误借杀等。以财物赎过而论。大杀戒。佛在毘舍离城。為诸比丘说不净观。依决律释</p><p>大<a href=\"/remen/wangyu.html\" class=\"keylink\" target=\"_blank\">妄语</a>戒</p><p>戒本七句。若比丘者。能犯人也。二实无所知者。明其境虚。三自种言我得上人法我已入圣智胜法我知是我见是。已来正障过体我得上人法。总举过人法。我已入圣智胜法。别举无师过人法。言胜法者。别举有师过人法。言我知是我见是者。重语前二句。已入圣智胜法等两句。四彼于异时若问若不问欲自清净故作是说我实不知不见言知言见。虚狂妄语等明其自言。彼于异时者谓非妄语时。我实不知不见言知言见虚狂妄语。以道。前罪故五。除增上慢者。除开胜也。无师圣法名為增上。未得谓得。名之為慢。忍教无知圣不结罪故云除也。六结罪。是比丘波罗夷。喻云。譬如大石分為两片。不可还合。比丘亦如是。七不共住者。谓殯也。就结章中又分三位。初诸大德我已说四波罗夷法者。告眾情也。二若比丘犯一一波罗夷乃至波罗夷不应共住。除拟执也。三今问法大德已下至是事如是持。问净劝眾令持</p><p>造房缘起也。<a href=\"/remen/shizun.html\" class=\"keylink\" target=\"_blank\">世尊</a>因呵责造过量房。引龙像二喻及赖吒事。便呵责制戒。往昔恒水边有蠡髻梵志。每被摩尼乾龙所缠极成忧悴。乃至佛所令乞珠云。我今须如此。颈下珠瓔珞。汝以信乐心。施我严好珠。龙云。我所致财宝。缘由此珠故。汝是乞求人。不后来相见。又有一比丘。在林边坐禪。每被虫鸟惊恐。即来白佛。佛令乞翅。鸟云。我本致饮食。良由此两翅。今者从我乞。吏我臆捨地。又有比丘。名曰赖吒。是长者子。自<a href=\"/remen/chujia.html\" class=\"keylink\" target=\"_blank\">出家</a>已来不从父。乞其父曰。未见有<a href=\"/remen/shamen.html\" class=\"keylink\" target=\"_blank\">沙门</a>。婆门不从我乞者。汝是我子。何為不从我乞。比丘说偈言。多求人不爱。不得怀怨恨。是故我不乞。恐生增减故。戒本三句。若比丘。能犯人。二自求作屋已下至无妨处无妨处来。正教比丘房量大小指受方轨也。三若比丘有难处妨处自求作屋不将等至尸沙。违教结罪</p><p>无主房过量戒第六</p><p>人身量同。尔者人约多分身量共同也。以姬周者。即隋煬帝姓姬。周朝时也。隋煬之名乃是死后諡号。御寓者。天地上下曰寓。唯论以言者。了论也。率律倒也。依五分佛搩手二尺為定者。五分僧祇翻年代<a href=\"/remen/sanzang.html\" class=\"keylink\" target=\"_blank\">三藏</a>各别。良由此也。六尺為步忽丝為先者。孙子算经云。度之所起起于忽。忽者蚕口忽出也。十忽為一丝。十丝為一毫。十毫為一釐。十釐為一分。十分為一寸。十寸為一尺。六尺為一步。若用今时尺者。从忽已来计不成六尺之步也。计四尺八寸為步也。餘曾游晋魏者。谓蒲晋降泽露并派等。抄主并曾游此地。四衢道即四衢路。亦是四交道四出也。诸者识也。阴者嶮岸也。园田者好园田处妨也。四种者。二越手三异界。三作私房多。四妨处。四分若教他作者。受教者过量犯為欲一言通结二罪。受教者是房主受教残。受教者是巧师是兰也</p><p>有主房戒第七</p><p>佛在拘睒弥。忧填王為阐陀比丘造房。便斫路中神树。恼乱非人。以举白佛。佛因為说呵责制戒。若死远去不还等者。此是多论文。今具写之云。若房主死若远<a href=\"/remen/xingzhe.html\" class=\"keylink\" target=\"_blank\">行者</a>。绝不还随意处分。若与<a href=\"/remen/sanbao.html\" class=\"keylink\" target=\"_blank\">三宝</a>。若随亲与。若乞白衣。若自卖得钱。<a href=\"/remen/zizai.html\" class=\"keylink\" target=\"_blank\">自在</a>随心。若卖房不得卖地。若房主不处分与属四方僧。言若房主死竟属四方僧。不同远行不还歟。依处分不得也。如杀父罗汉等者。相解不同。如但杀父有非罗汉。无有是谤不假虚成故不同也。妄语两舌者。如离间他兄弟知他实无有恶意。欲离间他必须恶语。两边破和名為两舌。举此二对意。从上谤僧之事必是假妄语而成。妄语堕罪也。后得僧残。罗汉妄语其事虽一而得前罪残。亦示又得提也。下二眾者。<a href=\"/remen/shani.html\" class=\"keylink\" target=\"_blank\">沙弥</a>沙弥尼也。式叉尼指入沙弥尼中也。相心谓净等者。比丘实知彼净。诸人亦知不净。自相心亦為言是净。违自相心说不言净。但违相心即结谤罪也。如打<a href=\"/remen/pojie.html\" class=\"keylink\" target=\"_blank\">破戒</a>犯堕者。破戒持戒但打皆堕。违心起谤不间净秽也。语实者举实也。相实者即相心云根也。又相实者。前虽是女要须相心不拟也。事实者。如杀王人眾还道杀王等事实也。逮于下篇者。指下九十中利吒违諫戒也。谓五篇中下篇。非抄下篇也。事希者破僧事希也。法隐者。其事既希諫法亦隐也。或但有因用者。谓一寺之内各自相朋。<a href=\"/remen/shane.html\" class=\"keylink\" target=\"_blank\">善恶</a>相乖。即是破僧之因。又如说欲不障道。即是犯提之因。终不办果者。谓无諫法终不成僧残之果。行寔网生者。网者恒也。既行恶行即违教法。生在<a href=\"/remen/diyu.html\" class=\"keylink\" target=\"_blank\">地狱</a>也。广如戒本疏者。彼諫云。破羯磨僧轻兰非逆。破法轻者重兰得逆。三諫者三屏諫。四违屏諫。五违僧諫。言乖趣合者。谓戒虽即言乖理趣并合。五现法乐者。谓贪坐禪习定也。其事实尔者。谓所諫之人实有其行。能人不善諫他。设违无犯</p><p>畜长过十日戒一</p><p>以一日所成故者。彼云。长衣一日成。五条二日成。七条四日成。大衣五日成。长衣易作故云一日成。又解一日所成者。以由初一日后九日总得衣。至十一日明相出。由前一日衣过限。染后总犯故道由一日所成也。无<a href=\"/remen/yinyuan1.html\" class=\"keylink\" target=\"_blank\">因缘</a>者。若得衣已。若有一月五月及起四相。或被举留难等缘。不犯故须言无因缘也。四能染应量所染云何。故皆一染者。准多论应尔。当部不然。前句是不共活人者。前句二人共物过日不犯。今多人共物。而一善毘尼人作净。而不犯者。明知此多人共者共活人。若不作净即犯。故须<a href=\"/remen/rufa.html\" class=\"keylink\" target=\"_blank\">如法</a>方得不犯。前是不共活人。故直尔不犯耳。准此餘方未必手捉。始犯者边方望中国為餘。肩上膝上等是边方文。文势相违也。入算(抄)十日数也。苏等者。苏是七日药。若加法入算数过七日亦犯也。故言衣苏。十日通皆不犯者。此得不得约降句说之。初日二日不得。三日四日得。乃至十日得。不说前(抄)犯提。初日十日总得衣者全易解。抄不举之。第三句一日得。二日得。三日不得。四日乃至十日得。前九日所得衣尽犯。第四句一日得二日得三日得。四日不得。五日得。乃至十日得。如是第五日第六日第七日。是次第渐降。日向下直至十日不得衣。向前有九日不得。其不得日既无衣体。经十日经明相出。其应得衣日。并被初日所染尽。尼萨耆故过十日。通皆不犯。通不相染者。但一日二日随所得衣。或作净施。或与人失等。至十一日不犯。故道通不相染(不随初日所染)餘无法缘是犯者。从初日得衣。乃至十日得衣。若不净施不与人不失不故坏不忘却等。并是犯故。道餘无法缘。七亲厚意者。律文更有一取字。谓亲厚意取。谓初受物时不作己物。餘作亲厚意取。作他物解取。随过日不犯更作亲厚意取。即如己物也。昔以财者畜心染犯者。昔解云。有人畜衣犯长。已将所犯长衣贸得餘衣。衣体虽去畜心不除。贸得新衣為畜心之所染也。若作失相亦同上。前行十日内夺衣相。十日内作夺失相等。无情过亦不失衣体。实在妄起失相心耳。初言长已竟者。三衣财体具足竟。二云衣已竟者。三衣加<a href=\"/remen/shouchi.html\" class=\"keylink\" target=\"_blank\">受持</a>竟。未持无过。三云衣已竟。三衣故。竟如此可以知</p><p>离衣戒第二</p><p>不同昔解者。古人云。离长衣宿吉也。解如戒本疏者。彼云。自有比丘持一衣。生出自有此衣。随身长故(如佛藏经说之)二唯持三衣不畜长。三中人畜百一物。四下品畜诸长物。五畜七宝重物等。四分他部村相成者。此律不了。多论村有五义。今除村。村外谓男女住处也。有杂染也。抄家此四碍非但列当宗亦列诸部共成也。上之三碍通界并有者。如自结作法界為不相通(抄)然处无作法等上之三碍各通两界有也。两界自不相通耳。并有若干界者。疏云。若衣身同在一蓝。是名一界。身衣别蓝故名若干界也。若有男女来入蓝住。即村界起身衣互互经宿。失衣便成若干界。村有五义者。一聚落界散不定衣界是定。二為除诽谤故。三為除斗挣。四為护梵行故。五為除机嫌故。两无任得者祇取二十五肘势分而稍似竟。四分据明内為言。后似其窄挟<a href=\"/remen/kuanrong.html\" class=\"keylink\" target=\"_blank\">宽容</a>互通故言任得。性相乖忤者。逆不相过。十二桄梯者。若无此梯上下不得。即有离衣也。律云。夺相失相者。比丘出界外比。迴来间在路闻道。三衣被贼捋去。失相等决心失了。无离衣罪失受法。后对衣所其衣先在不失。但如法受持之。幻人乐人者。幻或人心轻算比丘情性有隔也。自然十五种界。颂曰。蓝树场车船。村舍堂库仓。兰洲井水道。十一自四作。又两无任得者。祇有楼阁界无仓库界。四分有食厨无楼阁。互取皆通故云任得。祇律楼阁外有二十五时為界体。势分分外更无十三步。势分是一无。四分库仓明内為言者。内為界体。体外别有十三步。势分自然衣界。而无僧祇二十五时(抄)分后是一无也。名两无任得也。文虽互举护衣宽挟一种取捨。情故曰任得也。舍界者。律中不释其相。应是村外舍也。若在村内者即村界所摄也。计其舍界与村界应别。故言村外舍也。村相后说者。下释云。无市為村。有市為聚落等文是也。聚非家界者。聚落有垣墙等。相周為聚落界。而内唯有一家者。随垣院护衣。是名非家界也。家界非聚者。谓垣墙聚落内有多家。家别相形对故不得依聚落。垣墙护衣也。即名家界非聚也。十诵论多论人人共住名聚落界。言别界者。鸡飞不及弃粪扫至射外是别界者。此聚落有一界异界。聚落者。院墙中有一家。纵有三四家。院墙并名聚界。就中有一别界。若各垣墙外鸡飞所及处是别界。四聚落不失衣者。為四聚落相接。中有梯通往反自在。即依聚落护衣。是名一界。以聚中唯有一家无别家相形。依聚落护衣。既得往反。是名一界也。随在一聚中身在车梯下皆得也。挨有一界异界者。随无第房得护衣。无有乖之义名一界。若望取水处作食处便利处。是别界也。挨者挨类不同名挨也。兄弟随房内所作事业。事别各各不同名挨界。谓挨类不同也。蔽露者。前蔽而无壁。是堂界也。兼势分计七十一步四尺八寸也。十二祇水中道行界者。据浅水可得行者说。听上界者。据大水说也。失不失者。律中谓言失却衣体。此中谓言衣在界外。谓言失受也。师虽疑衣谓言界外。其沙弥持衣已前入界。衣既同在界内。无离过亦不失受也。小便所逼加行难等所作怜愍者。了论中有六怜愍外。更有二种不失。一小便所逼不失。二他加行故為被水逼。以此难為加行得免比丘离衣也。此义转车戒中广说者。谓指护衣戒。了论疏云。如比丘出界外。归来未到住处。明相出即听在处。所取一车安著大界墙堑等。还更取一竹竿。量墙高下。如无墙有堑亦须量高下。取竿缚著车。軛头量之拨著。比丘记别在处。不失衣。若不不著失衣。诸部并无势分者。前引十诵多论云。鸡飞不及弃粪扫外。箭射及外名為异界意。此是四分家势分也。僧祇云。比丘有缘至他处留宿者。祇第八文云。后有失衣之相。彼云比丘著上下二衣入聚落。有女人语比丘言。我今夜欲<a href=\"/remen/gongyang.html\" class=\"keylink\" target=\"_blank\">供养</a>形像。当助料理。便住即相助。日没欲还寺。后慇懃留宿。应借僧尼俗人衣等受持。无衣时城门开后夜当还寺。至门屋下立应内。手著孔中或门孔或水瀆中。水瀆中展手与衣合。若无孔者应喻墙入。若不得入者当疾捨衣。容无衣犯越毘尼。以轻易重故。彼律无势分者。祇律中无十三步势分也。若互错陟各有别界者。戒疏云。蓝村是强。八树等界弱。八自相望不说强弱。兰若空界衣守<a href=\"/remen/zixing.html\" class=\"keylink\" target=\"_blank\">自性</a>全是其弱僧村二界互两相形引俗强僧弱。何以知之。俗人入寺村界别生。比丘入持蓝界不起故。三十已去者。多论文应望三十夏说也。法如疏说者。用白二法。一乞一月。并如戒疏说。二共作迦那衣者。十五日夏满十六日已去。是迦提月眾共作迦絺那衣成。便受<a href=\"/remen/gongde.html\" class=\"keylink\" target=\"_blank\">功德</a>衣。自合五月离衣。及他要事者。急要请唤事。或命梵等难事。急听六夜离。三者对处作法离者。处即蓝界也。作法者即蓝上有摄衣界也。出界离衣。五中隔塞或忘断等离者。比丘元在外忽难事卒起。中路隔塞未得会衣。不作离心不失受。忽然作念彼衣。或应失夺贼捋去。决心為失忘断便失受法。不失如后者。即次下开通释也。有缘时在不失者。衣重身老。有缘时在不失者。谓迦提五月时。限满便失者。迦提一月五月满即失也餘一一唯思知而会通者。如初缘前云。以轻易重。有须对首捨也。四兰苦恐怖得离。五王难贼路隔塞离。六迦提赏劳离。七為僧事塔事及要急缘开六夜离。已上并约缘难限开离衣无罪。失不失如后者。五中隔塞。忘断失不失者。当出界之时不知。后有难起身在外。未迴忽难卒起。水陆道断恶人恶兽等。不获得过心。心专望祠候。难止即归。纵经多日不离衣无过。若起心此难事卒应未止。经宿意决不拟会。衣便即失受法也。五根等不失者。谓贼捋去。谓失体故失法根。实无情过去不犯捨也。若女人来往染碍者。上明情隔。二碍者水陆道断隔碍也。恶贼兽等是情碍也。此二碍忽生失受无罪。若无摄护而為二碍者。即捨苦难忽生。而欲会不得情忆却受之。心必不失法。上二碍既如此。女人比之亦然。苦元无摄护。而為染碍者犯捨也。而常护持忽染碍不觉生者。失法无罪。此即不得。言不失此不通诸部者。此即四律望诸部不同也。祇律第八云。兄弟住处分齐等。挨界家界与此四律脱衣形露等缘不同也</p><p>月望衣戒三</p><p>诸家立名不同。亦名一月衣。谓至一月故。月望者。同衣足有望不开。同衣不足有后望。故开一月。疏云。若衣财不同各得一月。若衣同者即须併作一衣。如不尔者随过限即犯。不问月望无望等也。抄意。此戒是不蓄长人犯。若畜长者得即说净。何须此戒计亦未必然。以有先故衣欲新作者。衣财不足圣开待足。何局高行人耶。所以得知不局高行耶。如文中有三位。第一十日常开。若高行人元不畜长。何以言十日常开。既言常开。明是平常僧亦犯。若欲作高行得即说净。不劳此开者也。畜长比丘得即说净等者。人云恐未必然。若上行人不欲说净。至三十日如何。忽然即遣说净。破上行志也。故知标心专赞故衣即得近畜不简上行也。餘同长衣开去。谓同彼八门中不染等缘是也</p><p>取非亲里尼衣戒四</p><p>简下二眾者。祇律中取下二眾衣不犯。多论取同犯。虚心送与者。疏云。谓乞得贸易得不犯。虚者太<a href=\"/remen/huanxi.html\" class=\"keylink\" target=\"_blank\">欢喜</a>心与也</p><p>使非亲尼浣故衣戒五</p><p>实是三戒同由一衣生。此戒业重者。疏问云。浣染打等所以合制者何。答。一使尼处同。二但由故衣生。三容于一衣相致犯。垢污故须浣。失色即染。申舒故打(此抄三但一义耳)五分会非亲里尼浣者等。如是互作五句。一使非亲里<a href=\"/remen/biqiuni.html\" class=\"keylink\" target=\"_blank\">比丘尼</a>浣染打。而亲理比丘尼浣染打。二使亲非亲理比丘尼浣染打。而非亲理比丘尼浣染打。三使亲里尼浣染打。而非亲理尼浣染打。四使非亲理尼浣染打。而非亲里尼浣染打。五使亲里尼浣染打。而亲非浣浣染打。僧祇第四句皆犯者。自与使受使受自受自与自受使与使受。又云。打者至手打一下(一波逸提)此浣染打具足合有八业。律但有五。一教尼浣染打。尼具為之。三提是一句。次二提一吉為三句。一使非亲里尼浣染打。非亲尼浣染而不打(二提一吉)二使非亲里尼浣染打。打浣而不染(二重一吉)三使浣染打。打浣而不染(二提一吉)第三句(一提二吉)使非亲里尼浣染打。浣而不染打(一重二吉)使浣染打。染而不浣打(准上)使非亲浣染打。打而不浣染(一重二吉)第四业三句使非亲比丘尼浣染打。非亲尼浣染打(一)使非亲尼浣染打。亲尼浣染打(二)使亲理非亲里比丘尼浣染打。亲尼浣染打(三句已上并三提)第五业三句者。使亲非亲尼浣染打。非亲打浣染打(一句)使亲非亲里尼浣染打。亲非亲浣染打(二句)使亲非亲浣染打。亲里比丘尼浣染打(三句)</p><p>从非亲<a href=\"/wenda/jushi/\" class=\"keylink\" target=\"_blank\">居士</a>乞衣戒第六</p><p>无过有重犯者。先不犯捨衣使浣染打得三罪。若使教牒得吉。若好实言好者。此是施主而比丘云。汝业行好不。若实好而言好犯堕。以自代位(邪命犯堕)不好言好者犯重。非问物也。缘中一条者。祇第九云。若乞衣缘若衣中一条。抄中乍似合為一句。餘如杂法中者。指杂健度文。通前已缘去前失夺失漂。兼此衣坏时得乞。通前五缘得乞也。非法求施者。五分若知此比丘乞得钱财為非<a href=\"/remen/fashi.html\" class=\"keylink\" target=\"_blank\">法事</a>。而故与者二俱犯罪</p><p>过受衣戒第七</p><p>為他乞受犯者。前戒先自<a href=\"/remen/wuxin.html\" class=\"keylink\" target=\"_blank\">无心</a>与无所违故。為他不犯。今此施亦為先局定足。為更受转為餘人亦乖施心。為他亦犯</p><p>劝增衣价戒第八</p><p>一钱十六分之一分者。即十六磨洒劝增一磨洒即成犯也</p><p>劝二居士戒第九</p><p>制缘同前者。所制同前戒。唯劝二居士為异。餘一同前也</p><p>过限切索衣价戒第十</p><p>乞蚕绵作加沙戒十一</p><p>憍奢耶者具足。梵语高世耶悉呾例。译為野蚕卧具。今高世耶者。即是野蚕之名。此虫不养自生山泽。西国无桑多。于醋果树上而食其药。其形结白麤。如母指长三二寸餘。经一月便老以叶自果内生。其茧大如足指。极為坚硬。屠人采之。取丝成绢。极牢体细滑。若此茧虫不被收者。经一日斥茧中出。蛾其翅两开。如人张手。文章焕烂。如红锦色。每至宵中雄雌相还食于树叶。后生其卵。总名此虫為高世耶也。一方禪眾者。出续高僧传里禪师等眾也。芆布者。细擣熟芆。准絮以布袟之也。為卖故有虫者。如茧中有生虫。卖者吉罗。若卖无虫之茧者不罪。虫坏者。蛾空鼠嚙之茧也。作不应量者。谓作不应量衣。虽有虫小假衣故得吉。作大应量衣犯捨。餘如戒疏者云。手因参详亲见梵僧曰。唐国已西至于大海百国。僧现今所服并非绵帛。若所成法衣非毡非布不作也</p><p>黑毛卧具戒第十二</p><p>此毛贵出四大国。祇第九云。又毛大贵。或一金钱得一两。乃至二三四金钱得一量。然此毛极细儒。触眼睛不泪出。皆為难得。出四大国。一毘舍离国。二弗迦罗国。三剎尸罗国。四难提拔陀国。求是毛去时。或得却还。或死不还。此毛极贵也若得已成割坏者。元作意后。若得黑毛衣成时。得即疑割破后得已成黑衣。未割肘不犯。元有疑割之心落在开通门中也。背后不者若微细薄叠单衣不受畜。先元有心后若得细衣两重作后果。然得一单现成衣。未犯未本心故。重数未足故开不犯。更待得一重故。后若更得作两重了便不犯也。故道元意后得也</p><p>白色羊毛戒第十三</p><p>佛在舍卫国。诸梨车子多行邪行。作白毛栴被体衣行。六群效之还作白毛卧具讥。因制此戒。因缘同前者。白黑虽殊俱非应法。讥呵义等故同前。十律此非纯白。盖是三毛参作不犯。纯黑三毛之中。增黑毛一两犯堕。贵故。增白一两犯小罪。贼故。尨增不犯。减一两犯堕。又唯四分以纯白作犯捨。佛敢三毛参作不犯纯白之过。二分黑三分白四分尨者。成卧具者。须黑毛二分白毛一分麤尨一分。总四分成也。言二分黑第一第二分者。黑二分也。第三一分白名三分白也。第四一分尨名四分尨也。非是白三分尨四分也</p><p>减六年作三衣戒十四</p><p>不揲坐具戒第十五</p><p>尼师坛此云随坐衣也。此与后九十中相对者。此中制须揲。不尔即犯。此后九十中制应量。过量作即犯后戒。既同是坐具。何不合明。答。有四句不同。故分二戒。一作新如量。不揲犯前戒。二作故过量犯后戒。已是故物不犯不揲。三作故如量须持(并不犯两戒)四作新过量。俱新物不揲犯前。过量犯后。不分别磨事人者。不能破磨人也。反上者反如上。眾多边取即如法也。多云。若无长等者。谓旧故坐具无穿坏处。不觅一搩手咸亦须揲之。若彼自无得处者。先故物可得充揲也。更作新者。若无故者揲许更作新者。如量不犯。必有得处如律上文者。必有得故者。亦须揲著也</p><p>持羊毛戒第十六</p><p>重担者俱犯者。一人重担。只一人犯。二三人亦尔。自过三由旬越界即是重担也。尼等四眾亦吉者。每一人重担。过三由旬皆犯。各三由旬不犯。尼等四眾自担亦有犯不犯。餘衣亦吉罗者。教尼持加沙等法衣。过三由旬僧亦吉</p><p>使非亲尼浣染羊毛戒第十七</p><p>制意犯缘同浣衣戒文者。五缘成犯。一是比丘尼。二非亲。三為已。四自使浣。五浣染擗竟犯。又止恶法次第因缘者。因慈浣染。便有生著麤。现外障损<a href=\"/remen/fofa.html\" class=\"keylink\" target=\"_blank\">佛法</a>。故淫欲之因也。餘如疏中者。本疏云。前浣衣中浣故重新轻。此戒幼劳功新故同犯</p><p>畜宝戒第十八</p><p>相丞次比如上具述者。如上八文散在经律。不依次第。有人集著一处。故云不出<a href=\"/fojing/\" class=\"keylink\" target=\"_blank\">佛经</a>。沙门患者。即此畜宝不净之物。是患也。律第九云。佛告大臣。日月有四患。不明不净不能有所照亦无威神。云何為四阿修罗。烟云尘雾。是沙门<a href=\"/remen/poluomen.html\" class=\"keylink\" target=\"_blank\">婆罗门</a>亦有四患。不明不净不能有所照亦无威神。云何為四<a href=\"/fojing/niepanjing/\" class=\"keylink\" target=\"_blank\">涅槃经</a>文。或是善经律中自亦有文四者。一者若沙门耽染酒。是名第一染法不净。二者若沙门婆罗门内集爱欲不能除断是名第二染法。三者若沙门婆罗门受畜金银不捨饰好。是名第三染法。四者若沙门等邪命自活不能除断。是名第四染法不净。出家沙门有四者。令沙门不明不净。犹如日月烟云等。则令不明不净也。所以唯言此四者。盖酒為放逸本。淫是<a href=\"/remen/shengsi.html\" class=\"keylink\" target=\"_blank\">生死</a>原。金银生患重。邪命坏善根。日月有四患。无照用之能。沙门有四过。无先显之益。今此畜宝四患中一。故言即此戒是也。五分必定不信我之法律者。言许畜。此八不净者。定非是我法律所明也。有得秽果者。本疏云。所以云不净者。具有五意。一油贪增不净心。二体有污染名不净戒。三违圣明幼名不净教。四过招俗讥名不净信。五者為业沈下具缚三途名不净业。餘如正解中者。指下释本戒处种殖根栽门。毘尼母云。毕陵伽為国人所重者。或施罗细车舆象马驼驴。及一切小<a href=\"/remen/bushi.html\" class=\"keylink\" target=\"_blank\">布施</a>者。别人亦得受(為僧受之)餘如杂法中说者。指诸杂要行篇。彼引五分有五种物。不可卖。不可分。一地。二房舍。三须用。四果树。五花果等。尽形药中如法亦得者。盐是。尽形药如法受亦得。因说欲过罗剎女等者。意与<a href=\"/remen/niepan.html\" class=\"keylink\" target=\"_blank\">涅槃</a>经同。贪欲之人与罗剎女通。其罗剎女生得子。已后自食之食子既尽。次食其夫。故女為大患。荒人善根。堕三恶道等。僧祇毕陵伽在聚落自泥房者。时瓶沙王忽见尊者。泥房问阿闍梨作何等。答言。首陀罗泥房王以阿闍梨无人使耶。我当与园民言不须首陀罗。首陀罗者是轻贱。前人言。毕陵五百生婆罗门家。习气未尽。唯除如来八大声闻。乃至和上闍梨尽言首陀罗等。具如彼第三十卷说之。如是至三犹故不受。聚落中人闻王来。对其所求言。愿取我等作园民。我供给比丘。汝等一切能持五戒者。亦当取等。十诵守竹园寺。其竹园寺在王舍城内。时有多净行俗人来园中供养。数有五百。此五百人犯王法合死。佛乞命。王施供养。即施此五百人為供养也(净行人也)若云。施乳酪等五味者。谓乳酪生苏熟苏醍醐。四分乘之戒中者。遗教法律云。骑乘车马一日除五百斋。一岁三百六十日。骑乘除十八万日斋。<a href=\"/remen/sheli.html\" class=\"keylink\" target=\"_blank\">舍利</a>弗问何故。佛言。比丘禁律人法见者生谤令他得罪。骑一日除五百日斋者。准除老病暂得乘骑也</p><p>若后受得衣用吉者。有人施金宝应付净人掌之。净人后贸得衣财如法得用。今言得吉者。為是自受用。金宝不付净施。贸得衣财用得吉罗也。则破四分人解者。缘此下文中开房钱药。钱既云為房得受者明知受钱。杂含云。须木直索木。乃至人亦等亦直索之。不得為房受钱金宝等。如是四法。即是依法不依人。依义不依语。依智不依识。依了义经不依不了义经。如是四法所应依止者。涅槃第六卷末文云。一观弟子有诸檀越重物则遮不令畜。以重说轻则无听畜。二虽无檀越丰时则遮。俭时听畜。三虽俭时不為<a href=\"/remen/hufa.html\" class=\"keylink\" target=\"_blank\">护法</a>如来则遮。為护法故听畜。四时虽护法不作净施如来则遮。如是四法所应依止结明可依也。若有三藏反上说者。说云。世尊观知我等弟子。有人供须今更开八不净之物不可依也。不用亦得者。不同十轮亦得。以护法故。小小非要者。谓比丘受畜八法毁佛禁戒。自坏坏他。必堕恶道。大圣慈悲令道俗同呵使息过不為故不以如法因缘置。而不呵為护法。故事须呵责(十轮不知犯戒供敬。若知不须也)涅槃秽不须供养。已外成衣不成衣等者。百一物外名已外也。文言手提别时意也者。此中明畜為正也。而言手提者。為畜故提。非正结提。提者左下九十。非此所明。是别时意也。五欲功德者。以五欲能得后果名功德也。钱有八种者。一金钱。二银。三铜。四铁。五铅锡。六自鑞。七木。八胡胶。五种受者。一手受。二衣取。三以器取。四言著是中。五若言与是净人等。皆得犯堕也。餘有未懺必遭形戮者。若作偷盗等事。必被他人形治。即是形戮也。颊肿之儔者。昔有一痴女。婿至妇家。羞让不食。后被飢逼窃盗生米而食。其颊鼓起。妇家谓是颊肿。问其所以。固执不言。乃至以火烙之。颊穿米出。明今比丘犯重。过见不发露悔过。现受治殯来受苦也</p><p>贸宝戒十九</p><p>戒本云。种种卖买也。多论第五戒体应言。种种用宝好。不同言卖买。此戒一往成罪。一度便犯更不待再為。不同贩卖。贩卖戒為利故。买买已还卖成罪。此律不云求利等之言。但出家人不应為為故但得罪也。此戒唯以宝物相贸。后贩卖戒通以餘财相贸。有此不同。多云。贸宝与他求利。当与之时即犯堕。与此四分不同。此律但贸得宝入手方犯。但当用宝之时别得不应罪。宝体既去。将何以捨。故不得捨罪也。此与贸衣五种不同者。戒疏云。一对人不同。贸宝七眾俱犯。贩卖依唯二俗犯。贸宝自作教人為已同犯。除為三宝贸衣使人不犯。文言使净人易不犯也。三贸宝一戒不开自為贸衣。即开苏油相易。四衣宝捨则道俗不同。五还财转体不转体不同。有本物非本物故。此戒转体易净衣物还也。有斯不同故分二宝也。律中以成物易钱者。律云。已成金易他未成金(一)二将未成金易他未成金(二句)三将已成未成金易已成未成金(三句)银中三句准上金中。准第七句以钱易钱也。钱等七种相易。前六是财物。第七是钱宝也。前律中财物易钱者。比丘将财与俗人易金钱等。若不作知净语犯堕。衣食准上将钱宝易衣食。不作知净语亦堕。作知净语得与五眾。自相易衣食不犯。虽是五眾自易。若将钱宝易衣食犯堕</p><p>贩卖戒第二十</p><p>戒本云。种种贩卖也。准餘部双开者。多论中云。比丘亦得一度酬。是一开也。又开净人卖买。是二开。抄下文引衣法中。若易大价衣遣净人易。若无净人时遣比丘易得。亦是双开也。据一物為语者。具出彼文云。若比丘為利故买而不卖者犯吉。若為利卖不买亦吉。若為利买已后卖堕。二业共成一堕。约一物体上。前具二业后方得提也。不同四分。单卖一物自提。单买一物自提。贩亦触得提。四分文不了。但言。若悔应还不言日数故云不了也。一切须捨懺者。明前方便有罪过。须无罪者。先為利益得。今不供养也。要须尽捨懺断相续心。方听施僧作福等用不尔。准前僧不应食等。若苏油相易无犯者。何故前文云。以七日易七日得提邪。若此戒中文略。前戒开文中云。以油易苏為佛法僧不犯。既俱贸易理合得开。但此文略佛法僧字。又解前是自為不开。此為供养灯明故开无罪。十诵三索不得者。谓三度当价作知净语索也</p><p>畜长憬涠??</p></div>"
}]