[{
    "title": "七女观经 第2913部",
    "author": "未知",
    "html": "<div class=\"B1_text\"><p>七女观经</p><p>闻如是。一时佛说七女观经。昔冥缘王有七女觉世非常。不著繒綵衣服。不著指鐶臂釧。不捉香油涂身。岁三长斋月六斋。姊妹相将诣父王殿前。稽首白王。女等前身积罪无福。今值女身处。其深宫眼无所见。求王放女出城游观。王告女言。我作天下之文万基之主。有苑园浴地华臺楼观。亦可观之。何用出城观乎。女对王曰。虽有苑园浴池华臺楼观。可悦乐耳。非女游观之处。王即听之。出城东门。到其塚间。见一死尸。膖胀烂臭。狐狼践蹋。形骸异处。姊妹相将。遶尸三匝。涕零号泣。我等女身会当如是。姊妹七人各说一偈言</p><p>第一女说偈言</p><p>□□重其身如似好宝珠</p><p>企视鹅容步姿则欲入居</p><p>□死弃塚间禽兽竞共疽</p><p>一切皆如是何用于世殊</p><p>第二女说偈言</p><p>譬如一身居人去宅无光</p><p>身死如神誓乃知此非常</p><p>今睹死尸观忽然遇豺狼</p><p>一切皆如是安得有久长</p><p>第三女说偈言</p><p>譬如马驾车车破而马去</p><p>四大解散时魂神依何住</p><p>初集四大时来从何所处</p><p>乃知此非常唯福可恃怙</p><p>第四女说偈言</p><p>譬如好城墎眾人乐安居</p><p>所求未厌足何其忽空虚</p><p>人命如草木春长冬以枯</p><p>唯有修福德<a href=\"/remen/zhihui.html\" class=\"keylink\" target=\"_blank\">智慧</a>随身躯</p><p>第五女说偈言</p><p>人之不修福譬如乘船渡</p><p>四大乘离时如船捨岸去</p><p>地定风不动火微水还故</p><p>身非神常宅安得久长处</p><p>第六女说偈言</p><p>如人好<a href=\"/remen/zhuangyan.html\" class=\"keylink\" target=\"_blank\">庄严</a>形著诸繒綵</p><p>自纵取时荣故使欲人待</p><p>廷然不动摇其神安所在</p><p>观世塚间尸将来宜应改</p><p>第七女说偈言</p><p>如雀在瓶中罗縠覆其口</p><p>縠穿雀飞去神明随所受</p><p>四大和合时如雀瓶中有</p><p>唯有修善福智慧随身首</p><p>第四忉利天王从天来下。到诸女前。问女言。汝等何所求欲使汝得之。诸女良久不答。复问女言。汝等何所求欲使汝得之。一女言乞愿无根无鬚无枝无叶。于其中生是则為乐。一女复愿。常无五欲。常处寂静。耳餐法音。目睹圣教。是则為乐。一女复愿。幽幽冥冥犹如<a href=\"/remen/xukong.html\" class=\"keylink\" target=\"_blank\">虚空</a>。登愿玄觉。常睹圣容。是则為乐。天帝语诸女言。止止。汝之所愿无想。吾不能得日月中王使汝得之。于是七女皆得<a href=\"/remen/daoguo.html\" class=\"keylink\" target=\"_blank\">道果</a></p><p>七女观经</p></div>"
}]