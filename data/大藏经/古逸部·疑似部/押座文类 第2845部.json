[{
    "title": "押座文类 第2845部",
    "author": "未知",
    "html": "<div class=\"B1_text\"><p>押座文类</p><p>维摩经押座文</p><p><a href=\"/remen/dl.html\" class=\"keylink\" target=\"_blank\">顶礼</a>上方香积世妙喜如来化相身</p><p>是有妻儿眷属徒心净常修于梵行</p><p>智力<a href=\"/remen/shentong.html\" class=\"keylink\" target=\"_blank\">神通</a>难可测手摇日月动须弥</p><p>(念菩萨<a href=\"/remen/fozi.html\" class=\"keylink\" target=\"_blank\">佛子</a>)</p><p>我佛如来在菴园宣说甚深普集教</p><p>长者身心<a href=\"/remen/huanxi.html\" class=\"keylink\" target=\"_blank\">欢喜</a>了持其宝盖诣如来</p><p>(念菩萨佛子)</p><p>偏偏摇动布金云铃七宝双双香送远</p><p>直到菴园<a href=\"/remen/fahui.html\" class=\"keylink\" target=\"_blank\">法会</a>上捧其宝盖上如来</p><p>(佛子)</p><p>五百花盖立其前圣力合成為壹盖</p><p>日月星辰皆总现山河大地及龙宫</p><p>(佛子)</p><p>世界摇时宝盖摇世界动时动宝盖动</p><p>一切十方诸<a href=\"/remen/jingtu.html\" class=\"keylink\" target=\"_blank\">净土</a>三世如来悉现中</p><p>(佛子)</p><p>毘耶离国地中心宝树光暉金璨烂</p><p>多出人贤性慈愍欠曾过去早<a href=\"/remen/xiuxing.html\" class=\"keylink\" target=\"_blank\">修行</a></p><p>(佛子)</p><p><a href=\"/wenda/jushi/\" class=\"keylink\" target=\"_blank\">居士</a>维摩眾中尊十德圆明人所重</p><p>亲近无边三世佛故号维摩长者身</p><p>(佛子)</p><p>五百声闻皆被訶住相法空分所证</p><p>更有光严<a href=\"/remen/mile.html\" class=\"keylink\" target=\"_blank\">弥勒</a>眾身心皆拜道徒中</p><p>(佛子)</p><p>不二真门性自融只有维摩亲证悟</p><p>示病室中而独卧广谈六品不思议</p><p>(佛子)</p><p>大圣牟尼悲愿深一一亲呼十大眾</p><p>皆曰不堪而问疾唯有文殊千佛师</p><p>(佛子)</p><p>巍巍身动宝星宫岌岌珠摇飞宝座</p><p>八万仙人香满国千千圣眾遍长空</p><p>(佛子)</p><p>请饭上方香积中化座灯王师子吼</p><p>尽到毘耶方丈室作其佛事对弘扬</p><p>(佛子)</p><p>今晨拟说甚深经惟愿慈悲来至此</p><p>听眾闻经罪消灭总证<a href=\"/remen/puti.html\" class=\"keylink\" target=\"_blank\">菩提</a>法宝身</p><p>(佛子)</p><p>火宅茫茫何日休五欲终招<a href=\"/remen/shengsi.html\" class=\"keylink\" target=\"_blank\">生死</a>苦</p><p>(重述)</p><p>不似听经求<a href=\"/remen/jietuo.html\" class=\"keylink\" target=\"_blank\">解脱</a><a href=\"/remen/xuefo.html\" class=\"keylink\" target=\"_blank\">学佛</a>修行能不能</p><p>能者虔恭合掌著经题名目唱将来</p><p>三身押坐文</p><p>常嗟多劫处轮迴末法世中多障难惭愧我<a href=\"/remen/shizun.html\" class=\"keylink\" target=\"_blank\">世尊</a>悲愿重唯留<a href=\"/\" class=\"keylink\" target=\"_blank\">佛教</a>在<a href=\"/remen/shijian.html\" class=\"keylink\" target=\"_blank\">世间</a></p><p>向<a href=\"/remen/suoposhijie.html\" class=\"keylink\" target=\"_blank\">娑婆世界</a>作舟船五浊劫中為导首只是眾生恶业重敬信之心大晒希</p><p>见人造恶处强攒头闻道说经则伴不采今生少善不曾作来世觅人身大晒难</p><p>不知不觉大忙忙不怕不惊长造罪若不是者死王押头著准拟千年餘万年</p><p>今朝希过大乘经似见优曇花一种暂解听闻微妙法万劫身中恶业消</p><p>轮王髻宝此时逢穷子衣珠今日得十法行中行一行六千<a href=\"/remen/gongde.html\" class=\"keylink\" target=\"_blank\">功德</a>用严身</p><p>既能来至道场中定是愿闻微妙法乐者一心合掌著经题名字唱来</p><p>今朝法师说其真坐下听眾莫因修<a href=\"/remen/nianfo.html\" class=\"keylink\" target=\"_blank\">念佛</a>急手归舍去迟归家中阿婆嗔</p><p>八指押坐文</p><p>始从兜率降人间先向王宫示生相九龙齐嗢香和水争洛莲花叶上身</p><p>圣主摩耶往后园频妃菜女走乐喧鱼透碧波堪赏翫无忧花色最宜观</p><p>无忧花树叶敷荣夫人彼中縵步行举手或攀枝餘叶释迦圣主神中生</p><p>释迦慈父降生来还从左胁出身胎九龙洒水早是祓千轮足下有瑞莲</p><p>阿斯陀仙啟大王太子瑞应□贞祥不是寻常等闲事必作箇菩提大法王</p><p>前生与殿下结良缘贱妾如今岂敢专是日耶输再三请太子当时脱指环</p><p>长曳不恋世荣华厌患深宫為太子捨却金轮七宝位夜半逾城愿<a href=\"/remen/chujia.html\" class=\"keylink\" target=\"_blank\">出家</a></p><p>六年苦行在山中鸟兽同居為伴侣长飢不食真修饭麻麦将来便短终</p><p>得证菩提树下身降伏眾魔成正觉鷲领峰头放毫相鹿苑初度五俱轮</p><p>先开有教益群情次说空宗令悟解后向<a href=\"/remen/lingshan.html\" class=\"keylink\" target=\"_blank\">灵山</a>谈妙法益今利后不思议(今晨拟说此甚深经。唯愿慈悲来至此听眾闻经愿罪灭消)</p><p>就中地是悲哀。暂到成南便不迴。侵晨行早寻沙逕。博暮休程傍求粮。忆儿母子应长料。应须会里见如来。今日讲经功<a href=\"/remen/dexing.html\" class=\"keylink\" target=\"_blank\">德行</a>。愿因蓬便早归来。就中此地是别离。每夜唯闻处处悲。借问因何怀悵惆。昨朝强贼捉余儿。孤贫临老遭如此。啟告黄天愿照之。儻令母子重相见。由如枯树再生枝。<a href=\"/remen/dizi.html\" class=\"keylink\" target=\"_blank\">弟子</a><a href=\"/remen/bushi.html\" class=\"keylink\" target=\"_blank\">布施</a>一索分难之时。愿平美陪儿早出来久住令贱</p><p>此方日没西方照。莫道西沈日便无。此方入灭化餘方。莫道世尊真灭度。譬如长天有月被浮云障翳不出来。身中有<a href=\"/remen/foxing.html\" class=\"keylink\" target=\"_blank\">佛性</a>甚分明。被<a href=\"/remen/yezhang.html\" class=\"keylink\" target=\"_blank\">业障</a>覆藏都不现。欲长空月现先须要假细狂风。欲得身中佛性明事须懃听大乘。从纔云被狂风吹散去。月影长空便出来。在听甚深微妙法。身中佛性甚分明。一沾两沾二沾雨。灭却衢中多少尘。一句两句大乘经。灭却身中多少罪。我拟请佛恐人坐。多时便拟说经。愿不愿者检心掌待</p><p>西方还有白银臺。四眾听法心总开。愿闻法者合掌著。都讲经题唱将来</p><p>温室经讲唱押座文</p><p>顶礼上方大觉尊。归命难思清净眾。四智三身随眾愿。慈悲丈六释迦文。百千万劫作轮王。不乐王宫恩爱事。捨命捨身千万劫。直至今身证菩提。生死海中久沈沦。不觉不知业力引。垢障消除今睹佛。光照三千世界中。毘耶离国有菴园。奈女还生奈花中。宝树枝条光色好。非凡非圣化生身。祇域还从奈女生。妙通法术救眾生。能疗眾病一切差。国称之宝大医王。父号祇婆慈愍贤。下针之疾立轻便。名高八国為长者。迴丧起死阎浮中。祇域思念牟尼尊。明□敕家俱诣佛。直到灵山法会上。请佛沐浴及凡僧。佛说七物各有功。不□<a href=\"/remen/qiyuan.html\" class=\"keylink\" target=\"_blank\">祈愿</a>浴法身。香汤能净凡圣眾。功德无量满愿中。今晨拟说甚深文。唯愿慈悲来至此。听眾闻经罪消灭。总证菩提法宝身。阎浮浊恶实堪悲。老病终朝长似醉。已捨喧求出离。端坐听经能不能。能者虔恭合掌著。经题名字唱将来</p></div>"
}]