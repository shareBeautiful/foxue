[{
    "title": "回向文 第2848部",
    "author": "未知",
    "html": "<div class=\"B1_text\"><p><a href=\"/remen/huixiangwen.html\" class=\"keylink\" target=\"_blank\">回向文</a></p><p>復持勝善次用莊嚴。當今大唐聖主。伏願聖壽剋昌皇□□□金輪與沈輪齊轉。舜日與佛日□□高視百王長新萬劫皇大子潛星。少海澄闌。盤石增高。惟城作鎮</p><p>故持勝善次用莊嚴。今<a href=\"/remen/liuhe.html\" class=\"keylink\" target=\"_blank\">六和</a>尚伏願長承帝澤。為灌頂之國師。永鎮台階。贊明王之治化</p><p>次持勝善次用莊嚴都僧統和尚。伏願智山峰崇聳。德海洪深。命等松筠。福慶遐遠。即使長承國寵。永扇慈風。嘉聲溢於□中。雅範流於像季</p><p>次持勝善次用莊嚴尚書貴體。伏願福山永固。神壽無疆。功業高於雲山。德量深於巨海。出持旌節以靜萬方。入坐朝堂百寮取則。來逢元日恒保□春。命等松筠壽同劫石</p><p>又持勝福次用莊嚴大夫伏願形同大地歷千載。所恒安福比山河。跨萬齡而永固。然後振芳聲於帝里。翔翼雲衢流雅譽。於鸞池濯鱗漢水</p><p>又持勝善次用莊嚴安姚二侍御。伏願聳瓊臺於天外。飛紫蓋於雲衢。命與天長福將地遠。保離區□動止獲安。嚮震八方往還清吉</p><p>次持勝善次用莊嚴尚書垓子紹千秋之寵。恒居萬代之榮。忠孝雙全。朱門繼襲</p><p>次持勝善次用莊嚴釋門教授等。伏願榮貴轉新香名霞布。入信帝坐出統僧拳。群生因類次昇高。<a href=\"/remen/kuhai.html\" class=\"keylink\" target=\"_blank\">苦海</a>恒施於寶筏</p><p>次持勝善次用莊嚴釋門法律等。惟願色力增固。壽命霞延。常為苦海之津梁。鎮作法門之牆塹</p><p>次持勝福次用莊嚴都督公等。壽遐遠日往月來。福慶相暉。天長地久</p><p>次持勝福次用莊嚴都部落使等。惟願福祿唯承歡誤。日新榮名[利-禾+堯]昌。美譽霞備城隍燎彩。盡亦盡忠。部落官燎。為唯清唯直</p><p>次持勝福次用莊嚴尊宿大德等。長垂像訓匡護法城。永耀慈燈紀綱梵宇</p><p>次持勝善次用莊嚴諸法將大德等。唯願智山岌立德水澄清。禪枝茂而覺花敫。戒香熏而惠珠朗</p><p>次持勝福次用莊嚴諸尼大德等。唯願四依恒滿<a href=\"/remen/liudu.html\" class=\"keylink\" target=\"_blank\">六度</a>專精。意樹恒春心燈永耀。八<a href=\"/remen/gongde.html\" class=\"keylink\" target=\"_blank\">功德</a>水去垢除災。七淨妙花莊嚴法體</p><p>次持勝福次用莊嚴卿官父杖等。惟願壽同松柏福比江湖。萬歲千秋莫風莫變</p><p>次持勝福次用莊嚴諸父杖等。唯願一聞千悟得大總持。罪垢不日而消除。功德善芽而增長。亦願春秋納慶寒暑順宜。保富貴於千齡。演休祥於累劫</p><p>次持勝福次用莊嚴李和尚等。但某乙久蒙示訓。虛接鼎堂。恨生前不盡指揮。沒後慚昇法座。以此思忖倍益□□開讚之物奉申迴向。一唯願神遊奈苑欽覺□以尋真。夕慇花臺染戒香而奉聖金輪展轉。常馳歡喜之園室茂斯遊。迥汎□功德水</p><p>次持勝福次莊嚴某乙過□父母所生魂路。伏願足步金□神遊□界。過慈舟於定水永竭昏河。揮惠劍於相材長被受□。□於親族成□□潔遠□枝羅俱霑潤益</p></div>"
}]