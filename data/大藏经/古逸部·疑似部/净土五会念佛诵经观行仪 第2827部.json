[{
    "title": "净土五会念佛诵经观行仪 第2827部",
    "author": "法照大师",
    "html": "<div class=\"B1_text\"><p>第一卷第二卷</p><p><a href=\"/remen/jingtu.html\" class=\"keylink\" target=\"_blank\">净土</a>五会<a href=\"/remen/nianfo.html\" class=\"keylink\" target=\"_blank\">念佛</a>诵经观行仪 卷中</p><p>南岳<a href=\"/remen/shamen.html\" class=\"keylink\" target=\"_blank\">沙门</a>法照撰</p><p><a href=\"/fojing/emituojing/\" class=\"keylink\" target=\"_blank\">佛说阿弥陀经</a>(一名小<a href=\"/fojing/wuliangshoujing/40729.html\" class=\"keylink\" target=\"_blank\">无量寿经</a>。后秦罗什法师译。宗嘉元年。求那跋陀罗重译。名<a href=\"/fojing/emituojing/41135.html\" class=\"keylink\" target=\"_blank\">阿弥陀经</a>)</p><p>如是我闻。一时佛在舍卫国祇树给孤独园。与大<a href=\"/remen/biqiu.html\" class=\"keylink\" target=\"_blank\">比丘</a>眾千二百五十人俱。皆是大阿罗汉。眾所知识。长老<a href=\"/remen/sheli.html\" class=\"keylink\" target=\"_blank\">舍利</a>弗。摩訶目健连。摩訶<a href=\"/remen/jiaye.html\" class=\"keylink\" target=\"_blank\">迦叶</a>。摩訶迦旃延。摩訶俱絺罗。离波多。周利槃陀伽。难陀。阿难陀。罗睺罗。憍梵波提。宾头卢颇罗堕。迦留陀夷。摩訶劫宾那。薄拘罗。阿[少/兔]楼駄。如是等诸大<a href=\"/remen/dizi.html\" class=\"keylink\" target=\"_blank\">弟子</a>。并诸菩萨摩訶萨。文殊师利法王子阿逸多菩萨。乾陀訶提菩萨。常<a href=\"/remen/jingjin.html\" class=\"keylink\" target=\"_blank\">精进</a>菩萨。与如是等诸大菩萨。及释提桓因等。无量诸天大眾俱</p><p>尔时佛告长老舍利弗。从是西方。过十万亿佛土。有世界。名曰极乐。其土有佛。号阿弥陀。今现在<a href=\"/remen/shuofa.html\" class=\"keylink\" target=\"_blank\">说法</a>。舍利弗。彼土何故名為极乐。其国眾生无有眾苦。但受诸乐。故名极乐</p><p>又舍利弗。极乐国土。七重栏楯。七重罗网。七重行树。皆是四宝周匝围绕。是故彼国。名曰极乐</p><p>又舍利弗。极乐国土。有七宝池。八<a href=\"/remen/gongde.html\" class=\"keylink\" target=\"_blank\">功德</a>水。充满其中。池底纯以金沙布地。四边阶道。金银琉璃颇梨合成。上有楼阁。亦以金银琉璃颇梨车磲赤珠马瑙而严饰之。池中莲华。大如车轮。青色青光。黄色黄光。赤色赤光。白色白光。微妙香洁。舍利弗。极乐国土。成就如是功德<a href=\"/remen/zhuangyan.html\" class=\"keylink\" target=\"_blank\">庄严</a></p><p>又舍利弗。彼佛国土。常作天乐。黄金為地。昼夜六时。而雨曼陀罗花。其国眾生。常以清旦。各以衣咽⒈娒罨ā9┭??绞?蛞诜稹</p></div>"
}]