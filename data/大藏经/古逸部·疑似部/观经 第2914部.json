[{
    "title": "观经 第2914部",
    "author": "未知",
    "html": "<div class=\"B1_text\"><p>观经</p><p>观十方<a href=\"/remen/fofa.html\" class=\"keylink\" target=\"_blank\">佛法</a>念观十方佛者。坐观东方。廓然大光。唯见一佛。结跏趺坐。举手<a href=\"/remen/shuofa.html\" class=\"keylink\" target=\"_blank\">说法</a>。心明观察。光明相好书然明了。常系在心不令外缘心。若餘念摄念令还。如是见者便增至十佛即见十佛。增至百佛。乃至千佛。乃至无量无边佛。若近者则便转远广博。但见诸<a href=\"/remen/foguang.html\" class=\"keylink\" target=\"_blank\">佛光</a>光相接。心明观察得如是者。复观想东南方亦如上观。既得成已乃至西方。乃至十方亦复如是。既向方方皆见佛。说法与当。复一时往观十方佛。一念所缘周遍得见。定心成就者。于定中见十方佛。皆与已说法疑网悉除得无生忍。若有宿业<a href=\"/remen/yinyuan1.html\" class=\"keylink\" target=\"_blank\">因缘</a>不见诸佛者。当一日一夜六时懺悔。劝请<a href=\"/remen/suixi.html\" class=\"keylink\" target=\"_blank\">随喜</a>渐得见佛也。纵使诸佛不為说法。是人心得安乐无诸患也</p><p>五门禪要经云。坐禪法要五门。一者安般。二者不净。三慈心。四观缘。五<a href=\"/remen/nianfo.html\" class=\"keylink\" target=\"_blank\">念佛</a>。安般不净二门。观缘此三门。有内外境界。念佛慈心缘外境界。所以五门者随眾生病。若乱心多者教以安般。若贪受多者教以不净。瞋恚多者教以慈心。若著我多教以因缘。若不没心者教以念佛。乃一心观佛。若观佛时当至心。观佛相好。了了分别。已然后闭目忆念在心。若明了即开目。极心观之明了。然后还坐。正身意系念。如前如对真佛。明了无异。即白师云。系念见佛无异。师言。汝还本坐系念额上一心念佛。尔时额上有佛像相。从一至十乃至无边。若行人所见多佛。从额上出者。若去身乃远而还者乃见大乘人也。三乘人所出佛。还近身作地金色。此诸佛尽人于平如掌。净如镜。观己身明净如地。此名念佛<a href=\"/remen/sanmei.html\" class=\"keylink\" target=\"_blank\">三昧</a>境界。得是境界已白师云。此好境界。此名初门观也。复今系念在心。然后观佛即见诸佛。从心出乃手执琉璃仗。仗两头出。三乘人光焰有大小。如是出已未后佛执仗。在心正立而住。末后住佛。迴身还入。先去佛尽来随人。若小乘人入尽则止。若大乘人入已。悉从身毛孔满于四海。上至有顶。下至风际。如是明已还来人身如净琉璃。所以光明还来人身者。欲示踊猛健疾境界。相好如是已如师云。此名一切念处。以能生诸定故名念处。是邪道上杖者定。相光者<a href=\"/remen/zhihui.html\" class=\"keylink\" target=\"_blank\">智慧</a>相也。此内凡夫境也。复令捨前二观。系心在脐。即一心观脐观脐不久觉脐有动相。諦观不乱。见脐有物。如鹰卵。其色鲜白。即再白师。师云。汝更观在处。乃观已有莲华。琉璃為茎。黄金為臺。臺上有佛。结跏趺坐。第一佛如脐中。复有莲华。上复有佛。结跏趺坐。如是展转相出。乃至大海边。末后一佛还入第二佛脐。第二佛还入第三佛脐。如是展转还入乃至人脐。佛令為一一佛人。行人脐中已。行人自诸毛孔之迴出莲华。满<a href=\"/remen/xukong.html\" class=\"keylink\" target=\"_blank\">虚空</a>中。如垂宝瓔珞。如是出生诸莲花。尽入脐。行人乃身体柔软。轻悦自见。己身明净如杂宝色。即以白师。师云。大善成定相也。复令有观脐中。即见顶有五瑞相。观已见有一佛。有光中[跍-十+土]跏趺坐。更观佛有物。即见佛口中种种莲华出。出已遍满大地。更观五光中佛。见脐中五师子出。已食出莲华。已还入五色光中。佛脐中师子入已五光。及佛即入此顶名师子奋迅三昧定相也。行人观光入<a href=\"/remen/foshen.html\" class=\"keylink\" target=\"_blank\">佛身</a>已行人作金色。已见脐中有物。如日月明净。见已白师。师云。言更观即见佛。于腋下及腰中出凡四佛。乃出已一一佛放无量日光。日光明净。因日光见四天下色。上至有顶。下至风际。总皆明了。如见掌中。无所罣碍。名為清净<a href=\"/remen/jietuo.html\" class=\"keylink\" target=\"_blank\">解脱</a>也。若见此已还见四佛。从出处如入。入已复见焰光。前入后出。后入前出。左出右入。右出左入。如是竟见自身明净。及水四边<a href=\"/remen/yuanman.html\" class=\"keylink\" target=\"_blank\">圆满</a>净光。名為念佛三昧。在四禪境界也</p><p>修<a href=\"/remen/baiguguan.html\" class=\"keylink\" target=\"_blank\">白骨观</a>法先观身皮肉筋脉总坏尽唯白骨连。色如珂雪光亦如是。若不见者。譬如癩病人。医语言。须饮血色同乳者即当差。其家人令作银器盛血即令饮之。云汝病差也。其病人云。血我当不喫。语云。白乳。汝肯不见中物。悉皆白色耶。汝罪故见是血也。但作乳想。莫念血想也。如是七日即变。為乳也。何况实是白骨。而不能见也乃见骨人人骨人之中其心生灭相续如线贯珠。如是所见及观外身亦如是。若心故<a href=\"/remen/jingjin.html\" class=\"keylink\" target=\"_blank\">精进</a>不<a href=\"/remen/xiedai.html\" class=\"keylink\" target=\"_blank\">懈怠</a>。如钻燧见烟。穿井见埿。得水不久。若心静即行住坐卧皆见白骨。了了如水澄。清则见面相。浊则不见也</p><p>观佛三昧佛為法王。能令人得种种善法。是故坐禪之人先当念佛。念佛者能令无量罪灭也。人若念佛。佛亦念人。譬如王念于人怨家不能侵害念佛亦耳恶法敬為患也。或云。佛不在世。云何忆念之。人自信无过于服。当观如好佛像。如见真佛也。先从肉髻眉毫下至足。复至肉髻相。相諦观还于静处。闭目思念。系心在像。不令他缘。若有餘想收之令还。心自观察如意得见。是名观缘定也。当作是念。云我亦不往。像亦不来。乃见佛者当由心定想住也得观佛言。已然后进观生身便得见之。如对面无异也念心驰散。多缘恶法。当如乳母看子。不令作恶。或心不肯住。即责之云。生老病死苦常来逼切。若生天上乐著妙欲无有治心。若坠恶道恐怖苦恼即<a href=\"/remen/shanxin.html\" class=\"keylink\" target=\"_blank\">善心</a>不生也今遇<a href=\"/\" class=\"keylink\" target=\"_blank\">佛教</a>。当至心念佛。种种责已。念心行住坐观。常得见佛也然后更进生身禪定。已展转则易生身观。法观者既以观像心随相成就。即敛意入定即得见。当因心于像以念。生身观云。如坐于<a href=\"/remen/puti.html\" class=\"keylink\" target=\"_blank\">菩提</a>树下。光明头照相奇特。又如鹿苑中為五<a href=\"/remen/biqiu.html\" class=\"keylink\" target=\"_blank\">比丘</a>说四諦法时。又如耆舍掘山放大光明為大眾说<a href=\"/remen/banruo.html\" class=\"keylink\" target=\"_blank\">般若</a>法时。随用一处。系念在心。不令散乱。心想既得住。即便见佛。乃举身快乐贯彻四支。譬如热得清凉寒遇温室。<a href=\"/remen/shijian.html\" class=\"keylink\" target=\"_blank\">世间</a>之乐无已喻法身。法观者已于空中见佛生身。当因生身观内法身。十力四无所畏十八不共法大悲无量善业。如人先见金瓶内有宝珠。所以法身真妙。神智无比。无近无远。无难无易。无边世界悉在目前无有一法而不知者。一切法无所不了。是故行人当专念不令散乱。若心有餘缘即摄之令还。复复次一切命过者。知当死时。先悉诸根如投大坑。发至梵天。甚大怖畏。无边死贼唯<a href=\"/remen/foli.html\" class=\"keylink\" target=\"_blank\">佛力</a>能救拔。兴种种人天<a href=\"/remen/niepan.html\" class=\"keylink\" target=\"_blank\">涅槃</a>乐。复次一切诸佛世世常為一切眾生故不惜身命。如释迦佛。為太子时出游见癩人。即敕医言。须得生人血饮之乃差矣。太子云。是人难得一死一生即不可也即以自身与之。令病愈矣。佛為一切眾生亦复如是。佛恩深过父母过也假使一切人悉為一分二分。分中当念佛。不应餘念。如是种种<a href=\"/remen/gongde.html\" class=\"keylink\" target=\"_blank\">功德</a>随念行事。若此念成断除结缚。乃至可得无生忍。若不得定即生六欲天中。最尊第一。后生诸佛前也</p><p>无量寿佛观无量寿观者。有二种人。钝根者先观额上一寸无皮但见赤骨。念念在心不令他缘。心若有餘念摄之令还。如是成已。令变赤骨方可一寸令白如雪。既如是已令观自身。皆白骨亦如雪色。得成已又观身骨。作琉璃色。光明清净。观彻表里。如是见已。又令琉璃身中放日光。自近乃远遍满阎浮唯见光明。又摄其光入于身中。既入尽已复放如初。凡诸观行从易及难。初少后多。从身中放日光已。即于光<a href=\"/remen/zhongguan.html\" class=\"keylink\" target=\"_blank\">中观</a>阿弥陀佛。其佛身放大光明。向西端坐。相諦观。然后总观其身。结跏趺坐。如紫金山。系念在之。妙相不令他缘。若有餘念收之令还。与佛对坐无异。如是不久便可得见也若利根者。乃便观作日光。然光明想法界光明。乃于光中观之。便可见佛也<a href=\"/remen/xingzhe.html\" class=\"keylink\" target=\"_blank\">行者</a>若欲生為<a href=\"/remen/jingtu.html\" class=\"keylink\" target=\"_blank\">净土</a>者。当作是观也乃观诸法实相云。世间如梦如幻皆无实者。但以颠倒虚妄之□横起<a href=\"/remen/fannao.html\" class=\"keylink\" target=\"_blank\">烦恼</a>受诸罪报。如人见小儿共争。瓦石土木等便生瞋闷。观诸世间亦复如是。当与大悲誓愿度一切有情。常伏其心。<a href=\"/remen/xiuxing.html\" class=\"keylink\" target=\"_blank\">修行</a>二忍。所為眾生忍法忍也。眾生忍者。若恒沙等眾生扣恶心。于己分乃不生瞋恚也。种种恭敬不生<a href=\"/remen/huanxi.html\" class=\"keylink\" target=\"_blank\">欢喜</a>也。又观眾生无先无后。若有先者则无因缘。是即无初。若无初者亦无中后。如是观者□堕常断二边。用安隐道观诸眾生。不生邪见。是名眾生忍也。法忍者。当观诸清净毕竟空想。心无罣碍能忍。是名法忍也新<a href=\"/remen/faxin.html\" class=\"keylink\" target=\"_blank\">发心</a>者。虽未得此法忍者。当如是修习也。又观诸毕竟空想。而于眾生常兴大悲。凡有善事无皆迴向愿生无量寿佛国也</p><p>观经</p></div>"
}]