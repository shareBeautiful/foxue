[{
    "title": "延寿命经 第2888部",
    "author": "未知",
    "html": "<div class=\"B1_text\"><p>延<a href=\"/remen/shouming.html\" class=\"keylink\" target=\"_blank\">寿命</a>经</p><p>尔时<a href=\"/remen/shizun.html\" class=\"keylink\" target=\"_blank\">世尊</a>。在娑罗双树间。临般<a href=\"/remen/niepan.html\" class=\"keylink\" target=\"_blank\">涅槃</a>。有四眾。<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷等。皆来集会□□□□□□□延寿。[跳-兆+氐]跪合掌。前白佛言。世尊我等四眾皆来集会。奉请如来。莫入涅槃。唯愿如来哀受我等劝请。令住一劫。莫入涅槃</p><p>尔时世尊告延寿菩萨。汝等諦听。吾当為汝分别□□□□□□已来经今四十九年。<a href=\"/remen/jiaohua.html\" class=\"keylink\" target=\"_blank\">教化</a>眾生。上至飞鸟。下至蚁子。蠢动含识有形无形。四足两足多足无足。胎卵湿化。如是眾生尽令遇善知识而登正觉。与我□□□。今欲入涅槃。本為波旬所请。波旬□我言。瞿曇<a href=\"/remen/sanjie.html\" class=\"keylink\" target=\"_blank\">三界</a>眾生尽受<a href=\"/remen/shengsi.html\" class=\"keylink\" target=\"_blank\">生死</a>。瞿曇今日若住一劫。违我本愿。尔时我受波旬所请。而入涅槃。我违波旬。岂是诸佛。延寿菩萨白佛言。世尊波旬外□生寿□□诸佛涅槃。拟為三界之主。一切眾生尽入魔网。无有休息。从生死至生死。从<a href=\"/remen/fannao.html\" class=\"keylink\" target=\"_blank\">烦恼</a>至烦恼。常与魔為眷属。不遇<a href=\"/remen/zhengfa.html\" class=\"keylink\" target=\"_blank\">正法</a>。又死入<a href=\"/remen/diyu.html\" class=\"keylink\" target=\"_blank\">地狱</a>。千劫万劫常无光明。刀轮□□铜蛇铁狗。牛头狱卒手如锋刀利如霜雪。终朝竟日共相撮挽。恐怖无极。无处藏隐。不闻父母<a href=\"/remen/sanbao.html\" class=\"keylink\" target=\"_blank\">三宝</a>名字。一日之中千生万死生。从地狱出复受种种诸恶□生身。或作骆驼身。或生驴中身。常负重常因饥渴。若生人中贪穷下贱。為人所使。衣不盖形。食不充口。或有富贵而无男女。或有贫穷而多子息。或有眾生恶□在床痿黄困篤篤。连年累月形消肉尽。恶疮脓血遍体常流。人所恶贱。或受盲聋瘖哑。或百岁不死受苦。或三十富贵早亡。如是横罗其殃。并入魔网。唯愿如来令住一劫。莫受波旬所请</p><p>佛告延寿菩萨。善男子。我灭度后若有眾生。受如是种种恶报。但造延寿经一百卷乃至一卷。两卷譬如一人有力不如十人之力。十人之力不如百人。若造延寿经亦复如是。但造此经散转与人<a href=\"/remen/shouchi.html\" class=\"keylink\" target=\"_blank\">受持</a>读诵。我当救护。譬如慈母生一子。子若得病慈母亦病。子若得愈慈母亦愈。若善男子。一切眾生皆是吾子。善愿之者吾当舒金色。譬以摩其顶随其本愿无不获果。尔时延寿菩萨以偈讚曰</p><p>世尊具相真金色八十种好悉<a href=\"/remen/zhuangyan.html\" class=\"keylink\" target=\"_blank\">庄严</a></p><p>四十九年大慈父波旬无故请涅槃</p><p>寂灭如空不可见定知三界永无生</p><p><a href=\"/remen/fofa.html\" class=\"keylink\" target=\"_blank\">佛法</a>灭定起灾殃魔王毒心竞相向</p><p>一切声闻及菩萨一切人民四部眾</p><p>法河涸竭法幢摧法山崩倒法舡没</p><p>八国诸王皆自扑血汗流泪如暴雨</p><p>何期大师入涅槃我等凡夫更久住</p><p>声闻缘觉称善哉一切眾生失依附</p><p>尔时眾中有大菩萨。名曰普净。问延寿菩萨。如来今日入涅槃。将何付嘱恶趣眾生。令命长寿。莫似如来三界第一。而不住一劫</p><p>尔时延寿白言。普净菩萨。佛灭度后令写延寿经一百卷。散与眾生。而共转读。短命眾生令得长寿。如来大慈舒金色臂為摩顶受记。如来当自覆护。尔时普净讚言。善哉善哉。承如是言。必非虚偽。信受奉行</p><p>延寿命经</p></div>"
}]