[{
    "title": "大方广佛花严经普贤菩萨行愿王品 第2908部",
    "author": "未知",
    "html": "<div class=\"B1_text\"><p>大方广佛花严经普贤菩萨<a href=\"/remen/xingyuan.html\" class=\"keylink\" target=\"_blank\">行愿</a>王品</p><p>应在十方剎土中游于三世人师子</p><p>彼等诸佛我无遗以净身口意稽首</p><p>為修普贤行愿力诸佛现于意想中</p><p>俯身量等剎土尘虔心敬礼诸最胜</p><p>于一尘上微尘佛居中<a href=\"/remen/fozi.html\" class=\"keylink\" target=\"_blank\">佛子</a>眾围绕</p><p>如是法界尽无遗诸佛满中应信解</p><p>彼诸德海叹无尽妙响枝海眾言音</p><p>诸佛<a href=\"/remen/gongde.html\" class=\"keylink\" target=\"_blank\">功德</a>我称扬一切善逝我今讚</p><p>最上妙花及花鬘铃鐸涂香及宝盖</p><p>最上灯明及<a href=\"/remen/shaoxiang.html\" class=\"keylink\" target=\"_blank\">烧香</a><a href=\"/remen/gongyang.html\" class=\"keylink\" target=\"_blank\">供养</a>彼等诸最胜</p><p>眾妙衣服及薰香最上间错<a href=\"/remen/zhuangyan.html\" class=\"keylink\" target=\"_blank\">庄严</a>具</p><p>积妙香末等须弥供养彼等诸最胜</p><p>供养无上广大者以信持献诸最胜</p><p>乐修普贤<a href=\"/remen/xingzhe.html\" class=\"keylink\" target=\"_blank\">行者</a>力稽首供养诸最胜</p><p>贪嗔痴力所持故身业口业及意业</p><p>我曾所有造罪者悉皆随类别别懺</p><p>十方最胜及佛子缘觉声闻学无学</p><p>眾生所修何福德于彼我皆尽<a href=\"/remen/suixi.html\" class=\"keylink\" target=\"_blank\">随喜</a></p><p>谁于十方作世灯渐得<a href=\"/remen/puti.html\" class=\"keylink\" target=\"_blank\">菩提</a>证无著</p><p>我于彼等诸导师劝请转于无上轮</p><p>或乐趣于<a href=\"/remen/niepan.html\" class=\"keylink\" target=\"_blank\">涅槃</a>者皆為利乐诸有情</p><p>或乐住世剎尘劫我当合掌应劝请</p><p><a href=\"/remen/libai.html\" class=\"keylink\" target=\"_blank\">礼拜</a>供养及懺悔劝请随喜及啟发</p><p>我所积集少善根皆為迴向于菩提</p><p>过去十方一切佛谁住于世应供养</p><p>未来所有诸<a href=\"/remen/shizun.html\" class=\"keylink\" target=\"_blank\">世尊</a>愿证菩提速<a href=\"/remen/yuanman.html\" class=\"keylink\" target=\"_blank\">圆满</a></p><p>应是十方诸剎土愿皆广大成清净</p><p>趣菩提树等觉者愿诸佛子皆圆满</p><p>十方所有眾生类愿无病苦常安乐</p><p>眾生所有诸法义愿所希望同得成</p><p>菩提之行我<a href=\"/remen/xiuxing.html\" class=\"keylink\" target=\"_blank\">修行</a>愿所生处知<a href=\"/remen/suming.html\" class=\"keylink\" target=\"_blank\">宿命</a></p><p>世世捨身受身处愿常出处成具足</p><p>依诸最胜学修行普贤之行為圆满</p><p>戒行无垢最清净愿无瑕缺常奉持</p><p>天龙夜叉鳩槃荼人及非人等诸类</p><p>随其所有诸言音我皆于彼為<a href=\"/remen/shuofa.html\" class=\"keylink\" target=\"_blank\">说法</a></p><p>淳善精勤修诸度愿常莫忘<a href=\"/remen/putixin.html\" class=\"keylink\" target=\"_blank\">菩提心</a></p><p>所有诸幢成罪者愿皆消灭永无餘</p><p>于业若等诸魔道<a href=\"/remen/jietuo.html\" class=\"keylink\" target=\"_blank\">解脱</a>逍遥行<a href=\"/remen/shijian.html\" class=\"keylink\" target=\"_blank\">世间</a></p><p>不著于水若莲花修行无碍如日月</p><p>所有剎量及方所恶趣眾苦使消除</p><p>置诸有情安乐中<a href=\"/remen/154932.html\" class=\"keylink\" target=\"_blank\">饶益</a>诸趣群生类</p><p>圆满修习菩提故随入眾生诸行中</p><p>开示普贤诸行愿尽未来劫為修行</p><p>谁有同我行此行愿与彼等常相随</p><p>身业口业及意业与彼所行愿為一</p><p>谁乐利我诸善友开示普贤行愿者</p><p>愿与彼等常相逢于彼永无违背意</p><p>佛子所饶眾道师现前常得亲瞻仰</p><p>于彼应行大供养尽未来劫倦无时</p><p>护持诸佛胜妙法普示修行菩提者</p><p>若净普贤菩萨行尽未来劫应修行</p><p>于诸有中轮转时福德<a href=\"/remen/zhihui.html\" class=\"keylink\" target=\"_blank\">智慧</a>获无尽</p><p>定慧方便诸解脱愿成无尽诸德藏</p><p>于一尘上微尘剎彼剎无边佛无量</p><p>居中佛子眾围绕行菩提行应瞻仰</p><p>如是无尽诸方所毫端之上三世量</p><p>佛海及与剎土海劫海修行要应入</p><p>一言音枝诸语海皆是诸佛净言枝</p><p>随其诸趣所乐声常使入于佛音响</p><p>游于三世诸最胜<a href=\"/remen/rufa.html\" class=\"keylink\" target=\"_blank\">如法</a>转于诸法轮</p><p>彼等诸佛无尽音以智慧力我应入</p><p>若入未来诸劫时剎那之顷我应入</p><p>谁于三世劫等量剎那随分入修行</p><p>谁游三世人师子彼等剎那我瞻仰</p><p>常于彼等所行境如幻解脱力入中</p><p>谁以三世庄严剎悉皆建立一尘上</p><p>如是无尽诸方所入诸佛剎庄严中</p><p>所有未来诸世灯当成种觉转法轮</p><p>示现涅槃趣真际诸导师所我应往</p><p>普及速疾诸神力普及普门诸乘力</p><p>普及诸行福德力普及普遍慈等力</p><p>普及诸善福德力无著所成大智力</p><p>智慧方便定慧力真实成就菩提力</p><p>能最清净诸业力破坏一切苦恼力</p><p>摧伏一切诸魔力圆满普贤行行力</p><p>诸眾剎海令清净诸有情海令解脱</p><p>诸眾法海令得见诸眾智海令得观</p><p>诸眾行海令清净诸眾愿海令圆满</p><p>诸佛眾海应供养劫海修行无倦时</p><p>谁游三世诸最胜菩提行愿眾差别</p><p>修普贤行等觉已彼尽无遗我圆满</p><p>诸佛子中最威势是故号之為普贤</p><p>智者能同修彼行是等诸善应迴向</p><p>身业口业意业净诸行清净眾剎净</p><p>普贤如何尽迴向愿我亦同于彼行</p><p>皆善普贤之行故文殊之行亦应行</p><p>尽未来劫倦无时彼之所作应圆满</p><p>愿所修行无有量愿诸福德亦无边</p><p>虽住无量诸胜行彼诸神变要应知</p><p>尽于<a href=\"/remen/xukong.html\" class=\"keylink\" target=\"_blank\">虚空</a>所有际眾生无量际亦然</p><p>所有业际<a href=\"/remen/fannao.html\" class=\"keylink\" target=\"_blank\">烦恼</a>际我之愿际量亦尔</p><p>应是十方无量剎以宝庄严献诸佛</p><p>人及诸贤眾妙乐经劫尘剎持<a href=\"/remen/bushi.html\" class=\"keylink\" target=\"_blank\">布施</a></p><p>谁闻如是迴向经于胜菩提生信解</p><p>若能于此一生信即成最胜功德聚</p><p>谁发普贤此行愿是即捨离诸恶趣</p><p>亦名远离诸恶友是人速见阿弥陀</p><p>是等获最安乐寿现世亦招如意乐</p><p>普贤菩萨如云何此等不久亦如是</p><p>谁為无明力所转造五无间等诸罪</p><p>若能称此普贤行速疾消灭永无餘</p><p>智慧端严诸相具种族毫尊悉圆满</p><p>如魔外道无能如<a href=\"/remen/sanjie.html\" class=\"keylink\" target=\"_blank\">三界</a>一切咸供养</p><p>速趣<a href=\"/remen/zizai.html\" class=\"keylink\" target=\"_blank\">自在</a>菩提树為利有情坐于彼</p><p>成等正觉转法轮降伏一切魔军眾</p><p>谁于普贤此行愿<a href=\"/remen/shouchi.html\" class=\"keylink\" target=\"_blank\">受持</a>读诵及开演</p><p>彼之<a href=\"/remen/guobao.html\" class=\"keylink\" target=\"_blank\">果报</a>唯佛知于胜菩提莫疑惑</p><p>文殊雄猛及所知普贤菩萨亦如是</p><p>我依彼范而修行此等诸善悉迴向</p><p>游于三世诸最善于迴向中最上者</p><p>我以此等诸善根為修普贤行迴向</p><p>我若临欲命终时除遣一切诸盖障</p><p>现前亲睹弥陀尊速往游于极乐国</p><p>到彼此等诸行愿愿悉分明皆现前</p><p>如是无遗我圆满尽于世界利群生</p><p>极乐殊丽佛道场生彼胜妙莲华中</p><p>亲于最善弥陀前愿我于中得授记</p><p>我于彼所授记已获得无量亿<a href=\"/remen/shentong.html\" class=\"keylink\" target=\"_blank\">神通</a></p><p>以智慧力遍十方于诸眾生广饶益</p><p>大方广佛花严经普贤菩萨行愿王品</p></div>"
}]