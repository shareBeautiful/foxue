[{
    "title": "无量寿经义记卷下 第2759部",
    "author": "庵惠然",
    "html": "<div class=\"B1_text\"><p><a href=\"/fojing/wuliangshoujing/40729.html\" class=\"keylink\" target=\"_blank\">无量寿经</a>义记卷下</p><p>者乃至七宝□□□□□□□□□□□□□□□□□合成池体也。此池体亦□□□□□□□□□□□□□□□□二明池体。以七宝合成也。三明池体□□□□□□□□□□□中辩明<a href=\"/remen/faxiang.html\" class=\"keylink\" target=\"_blank\">法相</a>说。昔空<a href=\"/remen/wuchang.html\" class=\"keylink\" target=\"_blank\">无常</a>十力四无□□□□□□□□□□□第十子段。从其池岸上讫。弥覆水上。此□□□□□□□□□□诸菩萨及声闻眾者。此是信说门中第三段。明无量寿国。纯大乘学无三乘差别也。就此章复為六子段明义</p><p>第一子段。从若入宝池。意欲令水没足讫净若无形。此明菩萨声闻有大神力在。宝池中纵任随意也。欲令水没足水即没足者。此亦寄事以表意。宝池总譬三世诸<a href=\"/\" class=\"keylink\" target=\"_blank\">佛教</a>理。明水能洗除尘垢。明教能生解。解能除或人一形之中以足為卑。眾惑之中以见諦<a href=\"/remen/fannao.html\" class=\"keylink\" target=\"_blank\">烦恼</a>最為下坠。今明初地已上乃至三地皆除见諦烦恼。如水没脚足也。欲令至膝者。从四地□六地断思惟九品惑尽。如水没膝也。欲令至腰者。明七地菩萨断爱佛<a href=\"/remen/gongde.html\" class=\"keylink\" target=\"_blank\">功德</a>或处二门中间。如水半腰也。欲令至颈水即至颈者。明八地以上乃至九地入无生寂灭念念增明。断恒沙等障烦恼尽。唯有一品细无明在如水没颈唯有头在。欲令灌身者。明法云一地断除无明尽。如水遍洗身净也。欲令还复者。息化归本故言还复也。调和冷暖者。调和眾生贪瞋痴。三不善根令眾生苦也。开神悦体者。应根<a href=\"/remen/shuofa.html\" class=\"keylink\" target=\"_blank\">说法</a>称适物情也。净若无形者。万惑斯尽无复累碍。譬如<a href=\"/remen/xukong.html\" class=\"keylink\" target=\"_blank\">虚空</a>无有形别也</p><p>第二子段从宝沙映彻讫名曰安乐。此明菩萨声闻随意欲闻宝池妙音辩明法相即自然应之也。宝沙映彻者。譬大土金刚后心照理既周与佛齐等。故言无深不照也。微兰迴流者。应入<a href=\"/remen/shengsi.html\" class=\"keylink\" target=\"_blank\">生死</a>接物也。转相灌注者。传化小行菩萨令增进也。不迟不疾者。言教接物从小至大不得[去*页]说也。波杨无量者。应化无方演说诸法。或闻佛声叹佛宝。或闻法声者叹法宝也。或闻僧声者。叹僧宝也。或闻寂灭声者。叹<a href=\"/remen/niepan.html\" class=\"keylink\" target=\"_blank\">涅槃</a>无累為寂灭也。<a href=\"/remen/wuwo.html\" class=\"keylink\" target=\"_blank\">无我</a>声者无吾我二十五有也。大慈悲声者。慈欲与乐悲拔苦也。无所作声者。无為理中无有為起作也</p><p>第三子段。从阿难彼佛国诸<a href=\"/remen/wangsheng.html\" class=\"keylink\" target=\"_blank\">往生</a>者讫泥洹之道。明彼土贤圣感得自然<a href=\"/remen/guobao.html\" class=\"keylink\" target=\"_blank\">果报</a>。欲有所须七珍宝器森然在前也。虽有此食实无食者。明现贤圣感食百昧现前。虽不食味但以见色闻香自然饱满。身心怡悦。谓圣食。不甘汁泽故言不食也</p><p>第四子段。从其诸声闻菩萨讫无极之体。此明纯大乘学无三乘差别也。感同一类者。明声闻菩萨人天。此三大士。<a href=\"/remen/zhihui.html\" class=\"keylink\" target=\"_blank\">智慧</a>高明。同行大乘万善同归。更无异趣故言同类也。形无异状者。同紫磨金容三十二相。相好齐等长短亦均也。因顺餘方故有<a href=\"/remen/tianren.html\" class=\"keylink\" target=\"_blank\">天人</a>之名者。同修大乘无有三别。因顺娑婆故有天人之名。名虽有三同行一乘也。非天非人者。容根端政微妙奇特。非人天方类也。皆受自然虚无之身者。明此身虚妙火外映彻如光如影也。无极之体者。身大无量<a href=\"/remen/shouming.html\" class=\"keylink\" target=\"_blank\">寿命</a>亦长也</p><p>第五子段。从譬如<a href=\"/remen/shijian.html\" class=\"keylink\" target=\"_blank\">世间</a>贫穷乞人讫百千万亿不可计倍。明西方大士容貌端政世之无双。今以此土帝王乃至第六他化<a href=\"/remen/zizai.html\" class=\"keylink\" target=\"_blank\">自在</a>天比于百千万亿倍。不及一分也。故知。因旷劫来久今得妙胜果报也</p><p>第六子段。从无量寿国其诸天人衣服饮食讫卷。明彼土人天所感果报。自然七珍随意受用。亦同诸菩萨所得果报不异。总结<a href=\"/remen/jingtu.html\" class=\"keylink\" target=\"_blank\">净土</a>门果报讫耳答上四十八愿中摄人天愿也</p><p>佛告阿难其有眾生生彼国者。此是正说中第三讚叹劝修门也。前章以明彼佛长寿<a href=\"/remen/yinguo.html\" class=\"keylink\" target=\"_blank\">因果</a>。利根之徒即蒙解悟钝根之人犹未能了。是以十方诸佛共相影嚮。应机人而作讚叹彼佛寿命长远及国土纯净。天人妙乐劝引。钝根懃修妙因取于妙果也。就劝修门中凡有十劝修明义。第一劝修。先叹彼佛。然后此土三辈眾生愿生彼国也。第二劝修。明十方菩萨往诣西方。讚受妙法<a href=\"/remen/liutong.html\" class=\"keylink\" target=\"_blank\">流通</a>十方也。第三劝修。明观世音一生次补佛处。如无量寿无异也。第四劝修。明无量寿佛济度。為眾生说法也。第五劝修。广明眾生有得有失也。第六劝修明简释也。第七劝修。明破净戒也。第八劝修。明诚劝也。第九劝修。明广现国土也。第十劝修。明解戒也</p><p>第一劝修。从其有眾生生彼国者。此土眾生殖因既久<a href=\"/remen/faxin.html\" class=\"keylink\" target=\"_blank\">发心</a>。往生因得信首五根已立。在不退位中假名空成就。是正定聚人即应前四十八愿中设我得佛国中天人皆悉于住正定之聚也。所以者何。释所以住于正定之聚者。皆由修因真正故堕正定聚也</p><p>无诸邪聚者。彼国淳净无诸邪见。造作五逆谤方等经也。及不定聚者。在正行中不退作邪行也。十方恒沙诸佛如来。皆共讚叹无量寿佛者。明无量寿佛何须此讚叹。為时情故令生渴仰情至修因而取果也。威神功德者。威举其外德。神举其内德。圣智外被為威冥来益我内解為神也。功德者。修功进行而得此善故言功德也。诸有眾生闻其名字<a href=\"/remen/xinxing1.html\" class=\"keylink\" target=\"_blank\">信心</a><a href=\"/remen/huanxi.html\" class=\"keylink\" target=\"_blank\">欢喜</a>乃至一念者。眾生闻叹彼国清净妙乐。皆发至心念念相续愿生彼国也</p><p>至心迴向愿生彼国者。若偏谈善体善有习因相生。自然感果复无迴向。若就果报复為阴身及以财帛所繫。复无迴义。所以得有迴义者。以我所得果报迴施一切眾生。以迴施之功我生善。善既增长。所繫果报便断。麤果报既断。得受细妙之身。迴麤来作细故言迴向也。住不退转者。迴向心為因。终得不退转為果也。愿生彼国凡有三辈已下明十方诸天人民有发心专政愿生彼国。欲生彼者凡有三辈。三辈之人上中下三品殊别。然此经文虽略辩三品而义含有九。今就<a href=\"/fojing/guanwuliangshoujing/yuanwen.html\" class=\"keylink\" target=\"_blank\">观无量寿经</a>广明三辈分為九品。佛自解释分明歷然矣。其上辈者。凡生方有九品人。上品生者。发三种心即便往生。何等為三。一者诚心。二者深心。三者迴向发愿心。具此三心必生彼国也。捨家弃欲而作<a href=\"/remen/shamen.html\" class=\"keylink\" target=\"_blank\">沙门</a>。发<a href=\"/remen/putixin.html\" class=\"keylink\" target=\"_blank\">菩提心</a>者。此是上品之人。愿生彼国。即弃欲<a href=\"/remen/chujia.html\" class=\"keylink\" target=\"_blank\">出家</a>发<a href=\"/remen/puti.html\" class=\"keylink\" target=\"_blank\">菩提</a>心修慈不杀。具诸戒行读诵大乘方等经典。<a href=\"/remen/xiuxing.html\" class=\"keylink\" target=\"_blank\">修行</a>六念发愿往生。具此功德从一日乃至七日。<a href=\"/remen/jingjin.html\" class=\"keylink\" target=\"_blank\">精进</a>勇猛昼夜不息。阿弥陀佛与观世音大势至无数化佛百千<a href=\"/remen/biqiu.html\" class=\"keylink\" target=\"_blank\">比丘</a>诸天大眾。皆乘七宝宫殿。观世音执金刚臺。与大势志。至其人前。阿弥陀佛放大光明照其人身。与诸菩萨授手迎接。讚叹行人劝进其心。行人见已欢喜踊跃。自见其身乘金刚臺。随从佛后。如弹指顷往生彼国。见彼<a href=\"/remen/foshen.html\" class=\"keylink\" target=\"_blank\">佛身</a>及眾菩萨眾相具足。于光明林中演说妙法。闻已即悟无生法忍。遍歷十方<a href=\"/remen/gongyang.html\" class=\"keylink\" target=\"_blank\">供养</a>诸佛。于诸佛前次第受记。还至本国。得无量百千陀罗尼门。是名上品人也</p><p>一向专念无量寿佛者。此是上辈中品人愿生彼国。此人不必<a href=\"/remen/shouchi.html\" class=\"keylink\" target=\"_blank\">受持</a>读诵方等经典。善解义趣。而于第一义心不惊动。深信因果不谤大乘。以此功德愿生彼国。临命终时。阿弥陀佛与观世音大势志无量大眾。皆持紫金臺现其人前。讚言。法子。如行大乘解第一义。是我今迎持汝。与千化佛一时授手。行人自见坐紫金臺中。叉手讚叹诸佛。如一念顷即生彼国七宝池中。经一宿宝莲华方开。行人身作紫磨金色。足下有七宝莲华。佛及菩萨俱时放光。照其人身行人眼目开明。因前宿习得闻眾声。纯甚深第一义諦。行人即下金臺<a href=\"/remen/lifo.html\" class=\"keylink\" target=\"_blank\">礼佛</a>合掌讚叹<a href=\"/remen/shizun.html\" class=\"keylink\" target=\"_blank\">世尊</a>。经于七日。得不退转。即能飞至十方供养诸佛。于诸佛所修诸<a href=\"/remen/sanmei.html\" class=\"keylink\" target=\"_blank\">三昧</a>经。一小劫得无生忍现前受记。是名上辈中品人也</p><p>修诸功德愿生彼国者。此是上辈下品人愿生彼国。此人亦信因果不谤大乘。但发无上道心。以此功德迴向愿生彼国。行人临欲终命。阿弥陀佛及观世音大势志。与诸菩萨持金莲华。化作五百佛。来迎此行人。五百化佛一时授手讚言。法子。汝今清净发无上道心。我来迎汝。行人即自见坐莲华。坐已华合。即随佛后往生彼国七宝池中。经一日一夜莲华乃开。七日之中乃得见佛。虽见佛身于眾相好心未明了。于三七日后乃了了见。闻遍至十方供养诸佛。于诸佛前闻意甚深法。经三小劫得百法明门。住欢喜地。是名上辈下品人也。此等眾生临寿终时讫上辈经文总举三品人。随佛住彼自然化生也</p><p>其中辈者。亦有上中下品人也。虽不能行作沙乃大修功德者。此是中辈在家上品之人愿生彼国。受持<a href=\"/remen/wujie.html\" class=\"keylink\" target=\"_blank\">五戒</a>八戒斋法。不造五逆无眾过患。以此善根迴向愿生西方<a href=\"/remen/jileshijie.html\" class=\"keylink\" target=\"_blank\">极乐世界</a>。临命终时阿弥陀佛与诸比丘眷属围遶。放金色光至其人前。演说苦空无常无我。讚叹出家得离眾苦。其人见已心大欢喜。自见己身坐莲华臺。长跪合掌為佛作礼。举头之顷即得往生彼国。莲华寻开。得闻眾音讚叹四諦。即得阿罗汉道。三明六通具八<a href=\"/remen/jietuo.html\" class=\"keylink\" target=\"_blank\">解脱</a>。是名中辈上品人也</p><p>一向专念无量寿佛者。此是中辈中品之人愿生彼国。明此行人。若一日一夜受持八戒斋。若一日一夜持<a href=\"/remen/shani.html\" class=\"keylink\" target=\"_blank\">沙弥</a>戒。及<a href=\"/remen/juzujie.html\" class=\"keylink\" target=\"_blank\">具足戒</a>。威仪无缺。以此功德迴向愿求生极乐国。戒香勋修。此行人临欲终时。见阿弥陀佛与诸眷属放金色光。持七宝莲华至其人前行人。自见空中有声讚言。善男子。如汝善人。随顺三世诸佛教。我来迎汝。行人即自见身坐莲华中。莲华即合生于西方在宝池中。经于七日。莲华乃敷。华既敷已。开目合掌讚叹世尊。闻法欢喜得须陀洹道。经半劫已成阿罗汉道。是中辈中品人也</p><p>多少修善奉持斋戒讫散华<a href=\"/remen/shaoxiang.html\" class=\"keylink\" target=\"_blank\">烧香</a>者。此是中辈下品人愿生彼国。明此行人。<a href=\"/remen/xiaoyang.html\" class=\"keylink\" target=\"_blank\">孝养</a>父母行世仁善。此人临欲终时。遇善知识。為其广说阿弥陀佛国土妙乐。亦為说法藏比丘四十八愿。闻此事已寻即命终。如人屈伸譬顷。即生西方极乐世界。终七日遇观世音及大势志。闻法欢喜。过一小劫成阿罗汉道。是名中辈下品人也。以此迴向愿生彼国讫如次如上辈者也。此总明中辈三品人愿生西方。而彼佛与诸大眾来相迎接也</p><p>佛告阿难其下辈者亦有上中下品人也。假使不能作诸功德。当发无上菩提之心者。此明下品人愿生彼国也。或作眾恶业虽不诽谤方等经典。如此愚人。多造恶法无有惭愧。命欲终时遇善知识。為讚大乘十二部经首题名字。得闻如是诸经名故。除千劫重罪。智者复教合掌叉手。称南无阿弥陀佛名。除五十亿劫生死之罪。尔时彼佛。遣化佛化观世音化大势志。至行人前讚言。善男子。汝称佛名故眾罪消灭。我来迎汝。作是语已。行人即见化<a href=\"/remen/foguang.html\" class=\"keylink\" target=\"_blank\">佛光</a>明遍满其室。见已欢喜即便命终。乘宝华。随化佛后生七宝池中。经七七日莲华乃敷。当华敷时。观世音放大光明住其人前。為说甚深十二部经闻以信解发无上道心。经十小劫具百法明门。得入初地。是下辈上品人也</p><p>一向专意乃至十念念无量寿佛者。此是下辈中品人也。明此行人。或毁犯五戒八戒及具足戒。如此愚人。偷僧祇物。盗现前僧物。不净说法无有惭愧。以诸罪而自<a href=\"/remen/zhuangyan.html\" class=\"keylink\" target=\"_blank\">庄严</a>。如此罪人。以恶发故应堕<a href=\"/remen/diyu.html\" class=\"keylink\" target=\"_blank\">地狱</a>。命欲终时。地狱眾火一时俱至。遇善知识。為说阿弥陀佛十力威德。广说彼佛光明神力亦讚<a href=\"/remen/jiedinghui.html\" class=\"keylink\" target=\"_blank\">戒定慧</a>解解脱知见。此人闻已得除八十亿劫生死之罪。地狱猛火化為凉风。吹诸天华。华上皆有化佛菩萨。迎接此人。如一念顷。即得往生七宝池中。在莲华中。经六劫莲华方开。观世音大势志。以梵声音安慰彼人。為说大乘甚深经典。闻此法已即发无上道心。是下辈中品人也</p><p>若闻深法欢喜信乐不生疑惑者。此是下辈下品之人愿生彼国也。明此行人。先作不善业五逆十恶。具诸不善。必堕恶道。经歷多劫受苦无穷。如此恶人临命终时。遇善知识种种安慰者。说妙法教令<a href=\"/remen/nianfo.html\" class=\"keylink\" target=\"_blank\">念佛</a>。行人见苦逼切不暇念佛。善知识语其人言。若不能默念。但举声称无量寿佛。如是至心令声不绝。具足十念。于念念中除八十亿劫生死之罪。命终之后见金莲华犹如日轮住其人前。如一念顷即得往生极乐世界。于莲华中满十二大劫。莲华方开。观世音大势志以大悲音声。為其人广说实相之法。除灭罪法。行人闻已生欢喜。即发无上菩提之心。是名下辈下品之人也。不生疑惑。乃至一念者。明一念心没定明了不生狐疑。若有狐疑无量寿佛眉间白豪苑转如五须弥山。起心疑言。為有此白豪如五须弥。為当无耶。起如此心便堕狐疑城中。十二劫懃苦懺悔行道。满十二劫便得出狐疑城。始登不退位也。此人<a href=\"/remen/linzhong.html\" class=\"keylink\" target=\"_blank\">临终</a>梦见彼佛者。此下总明三品人愿生彼国也</p><p>第二劝修。从无量寿佛威神无极讫偈叹。十方菩萨往诣西方。听受妙法宣通正教也</p><p>诸佛如来莫不称叹者。诸佛所以共讚彼佛政欲级引凡夫菩萨现同故。往诣彼国听受经法。宣布未闻也</p><p>尔时世尊而说颂曰者。此下凡有三十偈。悉是释迦颂彼佛德也。大判此偈凡作四阶明义。第一有七行。总叹十方菩萨以华香音乐供养彼愿得净土。如西方无异也。第二从应时无量尊此下有八行。明彼佛应其所请。為说妙行必登净果也</p><p>第三从诸佛告菩萨此下有八行。明十方诸佛叹诸菩萨。令修万行往近彼国也。第四从声闻若菩萨此下讫偈。明佛智深远非二乘十地之所测也。就第一阶中东方诸佛土。此下二偈明恒沙菩萨住至彼土也。各齎天妙华。此下二偈明菩萨齎妙华音乐以供养佛也。究达<a href=\"/remen/shentong.html\" class=\"keylink\" target=\"_blank\">神通</a>慧。此下二偈叹佛智慧深远无与等者也。见彼严净土。此一偈明菩萨见西方净土。发心愿得净土亦如是也。第二阶中应时无量寿尊。此下二偈持欲為说净果先现客笑及以放光也。大士观世音。此一偈明观世音因机致请也。<a href=\"/remen/fanyin.html\" class=\"keylink\" target=\"_blank\">梵音</a>犹雷震。此一偈明阿弥陀佛将欲说法。先诫敕令殷重心。十方来正士。此下四偈如来為说一切万法如幻如梦。若能深达此理净土即便可阶也。就第三阶中诸佛告菩萨。此二偈劝人发心往生彼国。明十方佛令菩萨皆得记受得清净妙土也。其佛本愿力。此一偈明无量寿佛有昔本愿力往生者有利益也。菩萨兴至愿。此下二偈劝令修净因。必获于净果。所得果报不异西方也。若人无善本。此下三偈明善能修因者得闻彼妙法。不修因者不得闻此法也。第四阶从声闻或菩萨劝人莫强思量佛智。明声闻菩萨不能测佛智。何况凡夫能测佛智也。下已盲人声闻智。从如来智慧海深广无崖底。四偈叹佛智慧难得测量。寿命亦难得辩。不但寿命难得辩。佛出世亦难得值。不但佛出世难值。值佛生信亦难。若有智慧生信即易。无慧则难也</p><p>第三劝修。从佛告阿难彼国菩萨讫示现同彼如我国也。明观世音等位阶十地。于一生次补佛处。善能往还接引眾生也。除其本愿為眾生故者。明观世音昔与娑婆眾生结缘。命还来应生。然此菩萨本自无形应物故。形今除应物之形故言唯除本愿也。以弘誓功德而自庄严。色身用化眾生。令脱<a href=\"/remen/sanjie.html\" class=\"keylink\" target=\"_blank\">三界</a>眾苦。何等為四。一未解者令解。二未度者令度。三未安者令安。四未得涅槃者令得涅槃也。有二菩萨最尊第一者。一是观世音。二是大势志。此二菩萨<a href=\"/remen/dexing.html\" class=\"keylink\" target=\"_blank\">德行</a>高远次补佛处。故言第一也。此二菩萨讫命终转化生彼国者。明观世音捨此身生西方<a href=\"/remen/chengfo.html\" class=\"keylink\" target=\"_blank\">成佛</a>。是以释迦讚叹。此二菩萨捨命现成佛。所得国土淳净而妙乐也。明此大士本自无形。何所可捨。政欲级引时情故现。命终时眾见二大士捨命生彼佛。檦心情重悉愿往生彼国也。智慧成满深入诸法究畅要妙者。明眾生往彼国行道积久。入无生平等智慧。成满便登初地也。神通无碍具六神通者。飞行自在也。诸根明利者。神智洞达超越无方為利也。其钝根者成就二忍者。成就信忍柔顺忍。明此人住下三十心殖因来久懃修万行。满三阿祇劫愿生彼国。经二忍登六地位也。其利根者是住下三十心满。亦三阿僧祇劫勤修万行。情根复利愿生彼国。即登八地之位得无生法忍。亦经歷下地位过也。从彼国菩萨承佛威神讫还其本国。明菩萨所得神通速疾欲往十方。供养诸佛不齎香华于彼佛国。忆念则得随意供养也</p><p>第四劝修。从无量寿佛為诸声闻菩萨已下。明阿弥陀佛于七宝树下广说妙法也。叹七宝出五音声。此音声中辩宫商角徵羽苦空无常无我之音声。闻音皆悟道也。从生彼佛国诸菩萨等已下。明菩萨内备无尽之法。外能自在為人说法。就此章有三子段明义。随顺知慧者。明菩萨三业。随佛智行身业。随佛智慧行口业。随佛智慧行意业。随佛智慧行也。无违无失者。明身无失口无失意无失也。于其国土所有万物无我所心者。此下叹三善根。有四句。明八住无意地贪欲也。照无生理。不见我之可受我之可取。混然<a href=\"/remen/wuxiang.html\" class=\"keylink\" target=\"_blank\">无相</a>。岂有贪欲可得也。无染著心者。若内有烦恼见境。是有生著。内既无烦恼外何所可染也。去来进心者情无所系者。内无有贫。外能随意现化也。随意自在无所适莫者。有感斯应不偏。為一人故言无所适莫也。无彼无我者。此四句明无瞋恚也。无竞无讼者。第二句。若是凡地可有挣讼。明此八地菩萨心会无生平等理中。岂有瞋恚在德也。于诸眾生得大慈悲<a href=\"/remen/154932.html\" class=\"keylink\" target=\"_blank\">饶益</a>之心者。第三句。明菩萨内德慈悲救苦眾生。常行利益之心。明知无瞋柔软调伏无忿恨心者。第四句。若刚强眾生以柔和语调伏。教令入正道。亦无致忿也。离盖清净无厌怠者。此下明无遇痴也。离三界惑盖得清净之心。明心精进懃策故无厌怠心也。等心者。平等之心也。胜心者。八地无生之心。求于上地故言胜也。深心者。入无生寂灭之理。念念增进。為深心也。定心者。在境而不散也。爱法乐法喜法之心者。始起心观境為爱见。境应心為乐。混然一相不见无之别故喜法之心也。灭诸烦恼离恶趣心者。灭三界或累也。究竟一切菩萨所<a href=\"/remen/xingzhe.html\" class=\"keylink\" target=\"_blank\">行者</a>。究竟十地之行也。得深禪定者。不但解四禪而已。乃深入四空定。空处识处不用处非非想处也。诸通明慧者。通是六神通。此是定家果。明是三明慧能决断也。游志七觉者。明小乘行七觉。从斯陀含至阿罗汉断思惟惑尽。菩萨行七觉从四地至七地。亦断思惟惑尽故判七觉。何等為七。一择法觉者。简择诸法取最胜法也。二精进觉。就思惟中昼夜懃察不息也。三喜觉。得正观在心欣悦无量也。四念觉。念念增明也。五定觉。定是念家果心缘在境而不乱也。六猗觉。明受乐唯泰也。七捨觉。捨于三界麤细之惑尽也。肉眼清彻者。此中凡有五眼。前四眼制因地。后一眼主在佛地。若不判作境智唯是一慧眼。若不尔唯一<a href=\"/remen/fayan.html\" class=\"keylink\" target=\"_blank\">法眼</a>境。是所照智。是能照就坟自為四眼。于法眼中离出三眼对色者名為眼。天眼色有麤妙。肉眼见麤。天眼见妙。十四种色中唯一色法麤故是肉眼所见。餘有十三种色细妙故属天眼所见也。<a href=\"/remen/yinyuan1.html\" class=\"keylink\" target=\"_blank\">因缘</a>之法莫过有无有者。是色属肉眼所见。无者是第一义諦法身<a href=\"/remen/foxing.html\" class=\"keylink\" target=\"_blank\">佛性</a>。是妙有。照于妙有妙无名為慧眼也。照于四阴非色非心心数及无為法有漏无漏行不同肉眼。天眼之麤不及慧眼之妙。三眼所不摄。还伏法眼名也。肉眼天眼约根受名法眼。从境以立称。慧眼就慧体以立号。四眼所不周见色不尽。乃至照空未穷穷原尽性。其唯是佛。是以迦之佛眼也。肉眼清彻靡不分了者。明肉眼唯见麤色未及细色也。天眼通达无量无限者。明天眼见细色明了故。言通达非一切处通达也。此二眼从根受名制在三十心中也。法眼观察究竟诸道者。此法眼从初地至七地明。此法眼摄一切有為无為数缘。非数缘无作佛性等法也。慧眼见真能度<a href=\"/remen/bian.html\" class=\"keylink\" target=\"_blank\">彼岸</a>者。此慧眼从八地至十地。慧能鉴空会无生真如之理。与<a href=\"/remen/foguo.html\" class=\"keylink\" target=\"_blank\">佛果</a>相近故能度彼堓也。佛眼具足觉了法性者。此一眼是佛眼。五眼具足。觉了一切有无之法无不朗然。大明降金刚已下未得此眼。唯成佛当得了以无碍智為人演说者。如来以四无碍辩法辩义辩辞辩乐。说辩常為眾生演说妙法也。等观三界空无所有者。三界之法悉為虚偽。无有一法真实也志求<a href=\"/remen/fofa.html\" class=\"keylink\" target=\"_blank\">佛法</a>具诸辩才者。不见三界一法可乐。便求如来真实妙典而具于四辩也。除灭眾生烦恼之患者。如来有无量智慧之力。除眾生烦恼之患也。从如来生者。八地以上智慧辩才从如来而得故。言从如来生也。解法如如者。明八地以上解与佛同。善能应现作佛身说法。亦如佛所说故言解法如如也。善智习灭音声方便者。善知三界外习灭应现音声以接眾生也。修诸善本志崇佛道者。修念进崇于佛果也。知一切法皆悉寂灭者。会无生理不见有无之相故。言寂灭也。生身烦恼二餘俱尽者。三界内生者是因。身者是果。烦恼业為因。生死<a href=\"/remen/wuyin.html\" class=\"keylink\" target=\"_blank\">五阴</a>身為果。明八地菩萨除三界内分段报身。是一除三界麤烦恼是二。此二麤报于八地边成餘。今八地除此二餘麤报故言二餘俱尽也。又一解生身烦恼二餘俱尽者。判餘此细习烦恼在三界外。唯八地菩萨至十地能断尽。明此细习有二种餘。一者业餘。二者是烦恼餘。所以言餘者。寔由七地菩萨断三界麤内麤业麤烦恼尽。未断三界外无明住地细习故言餘也。今言生身烦恼二餘俱尽者。明八地菩萨断已自分尽。未能断九地十地分也。生者是业。即是因也。身者是果。以念念為身。八地菩萨断意生身餘业餘烦恼尽故。言生身烦恼二餘俱尽也。闻甚深法心不疑惧常能修行者。明八地菩萨上断二餘烦恼唯有念念。意生身与无生理会闻九地十地甚深妙法。念念修进何容心德疑惧也</p><p>第二子句叹大乘内德德量高远。从其大悲深远微妙讫于世间无污染故者。叹大乘内德也。悲能拔苦。寔由理深德妙故能尔也。靡不覆载者。内德讫既备善能覆载眾生也。究竟一乘至于彼岸者。究竟因中一乘便到泥洹之彼岸也。决断疑网慧由心出者。决断无明细惑之疑网。智慧明鉴由心而出也。于佛教法该罗无外者。佛教弘广该罗万法无不悉尽也。智慧如大海者。自下有二十三譬。明此大乘德。内外化海水深而能广明大乘妙理。理深润旷。举手低头之善悉入大乘海中也。三味如山王者。明须弥山七宝所成。乃是眾山之王。八风所不动。明此三味<a href=\"/remen/dingli.html\" class=\"keylink\" target=\"_blank\">定力</a>。眾邪所不能干也。从慧光明净乃至等一净故者。明大乘光明<a href=\"/remen/yuanman.html\" class=\"keylink\" target=\"_blank\">圆满</a>清净超于二乘七地也。犹如大地净秽好恶无异心故者。地能胜一切好恶之物。明大乘之善平等无二善能摄生三乘眾生。如地能生一切万物也。犹如净水洗除尘劳诸垢深故者。水能洗垢。大乘能除烦恼之垢深也。犹如火王烧灭一切烦恼薪故者。火能焚薪。明大乘之法能焚烦恼之薪也</p><p>犹如大风行诸世界无障阂故者。明大乘有自在之力纵任无方无障碍也。犹如虚空于一切有无所著故者。此大乘平等之心应化眾生虽入五欲而无所著。如虚空无异也。犹如莲华于诸世间无染污故者。莲华虽处淤泥不為淤泥之所染。明大乘虽应在三界五欲中<a href=\"/remen/jiaohua.html\" class=\"keylink\" target=\"_blank\">教化</a>而不著于五欲也</p><p>第三子句明大乘内德满足善能外化也。从犹如大乘运载群萌出生死故讫百千万劫不能穷尽。犹如大乘运载群萌出生死者。明八地菩萨所得大乘未及于佛故言犹如。明此大士用大法教化眾生运载。令出脱于眾苦也。犹如重云振大法雷觉未觉故者。云能覆荫一切万物。雷能振声骇动物情。明菩萨内以慈悲為覆荫。外说四辩以引接。譬如若雷音之振声也。犹如大雨雨<a href=\"/remen/ganlu.html\" class=\"keylink\" target=\"_blank\">甘露</a>法润眾生故者。天雨润萌芽。菩萨说法润益眾生故也。如金刚山眾摩外道不能动故者。明金刚能碎万物。菩萨金刚之智能碎万惑也。如尼拘类树普覆一切故者。明大乘平等普覆一切眾生也。如金翅鸟威伏外道故者。譬菩萨威伏外道也。如诸游禽无所藏迹故者。大乘之理平等不偏。如禽兽无有藏迹。若有藏便是偏也。犹如牛王无能胜故者。国是菩萨而八地以上胜于地下也。象王者明菩萨力大也。如师子王者。明<a href=\"/remen/wuwei.html\" class=\"keylink\" target=\"_blank\">无畏</a>说也。旷若虚空者。明大乘之心运载弥旷如虚空也。修<a href=\"/remen/liuhe.html\" class=\"keylink\" target=\"_blank\">六和</a>敬者。身口意念见净施人衣食。此六是同一意。出家人法一一共相諮受心无障隔。若有微富豪障隔六和敬则不成。灭三垢障者。灭贪瞋痴烦恼也。因力者。明八地菩萨恒以大乘化接眾生。始开悟物情逐境立名。故言因力也。明大士唯是一慧体逐境有深浅。判名亦随境也。缘力者。為作外缘令眾生神解暂增长快蔬也。意力者。明意地恒觅眾生善机欲接之也。愿力者。明菩萨為有重愿愿度一切眾生也。方便之力者。方便言巧巧度眾生也。常力者。常欲度眾生也。善力者。总上来诸力悉是善也。定力者。在境而不乱也。慧力者。慧以观照為义。照于万境。多闻之力者。眾生机缘不一。欲得种种闻法故从境立名。故多闻之力也。施戒忍辱行者。<a href=\"/remen/liuboluomi.html\" class=\"keylink\" target=\"_blank\">六波罗蜜</a>以化物。此<a href=\"/remen/zhengnian.html\" class=\"keylink\" target=\"_blank\">正念</a>者。劝作十念令生彼国也。<a href=\"/remen/zhiguan.html\" class=\"keylink\" target=\"_blank\">止观</a>者。始入定家初门也。诸通明力者。通是六通。明是三明也。<a href=\"/remen/rufa.html\" class=\"keylink\" target=\"_blank\">如法</a>调人伏诸眾生力者。刚强眾生化也。如是。以刚强伏之然后与<a href=\"/remen/zhengfa.html\" class=\"keylink\" target=\"_blank\">正法</a>受之。柔顺者以软语化也。如是等力一切具足。总结诸力明菩萨悉具也。常為诸佛之所称叹者。叹此菩萨殖因来久供养无量诸佛。是以得如此诸力也。不生不灭诸三昧门者。无生空理。岂容生灭心。会此理寂然不乱為三味。三味是定也。成就无量功德讫不能穷尽。上叹大乘内德。外化诸力用既竟。此总结之力也</p><p>第五广明得失劝修。初修从佛告<a href=\"/remen/mile.html\" class=\"keylink\" target=\"_blank\">弥勒</a>菩萨诸天人等讫如教奉行不敢有疑。所以明得失者对弥勒更举彼土菩萨天人及以妙土。是眾生所应得而贪著于五欲。斗挣于钱财。乃以父母兄弟皆无义理。不知弃之以修善。是六失。就此章中复有四子句</p><p>第一子句从初讫男女共忧钱财也。功德智慧不可称说者。将欲叹其失。先叹其所失之果。果者是何。菩萨及以净土是也。何不力為善念道之自然者。劝令修因取自然佛果也。著于无上下洞达无边际者。经文衝应言无著于上下。明自然之体虽复应在人天<a href=\"/remen/liudao.html\" class=\"keylink\" target=\"_blank\">六道</a>而不染著。玄鉴未来三世不可穷尽。故言洞达无边际也。然解著于上下者。明彼土果报。天之与人无有<a href=\"/remen/seyu.html\" class=\"keylink\" target=\"_blank\">色欲</a>界之隔。天亦来在下。人亦上至天。国土通同无障隔。上下自在纵任故言洞达无边际也。宜各懃精进怒力自求之住生安养国者。劝令懃策修因必得于妙果。横截五恶道自然闭者。精进懃策修善增明。不复五道受生恶道俱然闭也。昇道无穷极者。妙理清昇其土真净旷若无边故言无穷极也。易往而无人者。劝修八万四千诸波罗蜜行。便是难劝修十念力故。便是易于易中。修十念亦不能得一念成就。若修十念乃至一念得成就者。便得往生净国。以其不能成就故。故言易往而无人也。其国不逆违自然之所牵者。明彼国净无有五道之苦违于<a href=\"/remen/shanxin.html\" class=\"keylink\" target=\"_blank\">善心</a>。唯有自然妙善善善资故言之所牵也。何不弃世事乃至受乐无有极者。劝令修善得生净国寿命遐劫也。然世人薄俗共挣不急之事者。明薄俗之人少于道训不识有為无常。唯共挣不急之事弥增重罪。<a href=\"/remen/shengren.html\" class=\"keylink\" target=\"_blank\">圣人</a>劝言。何以不共挣修十念。念西方无量寿佛。便得往生妙乐净国也。无尊无卑者。在重惑之中以苦為乐。既不识苦之可厌。复何由能识菩提之可崇也</p><p>第二子句明者。无劝修也。从有无同然忧思适等讫莫能知者。所以明有无者。明眾生為惑所缠不识有為无常。但只知有田忧田有宅忧宅下悉如此。从初乃至与痛其居者。明已有田忧之也。从贫穷下劣困乏常无已下明无有田宅亦忧欲有之也</p><p>第三子句明无义劝修。从世间人民父子兄弟讫欲何乐乎。当相敬爱无相憎嫉者。劝令修善学礼义识尊卑上下。共修善道生于西方净土之国也。有所恚怒今世恨意微相憎嫉后世转剧者。此明无义之人现世共相憎嫉。已得无量重罪。未来世转甚惑入三涂地狱。无有休息也</p><p>第四子句明不信劝修。从如是世人不信作善得善讫痛不可言甚可哀愍。不信人死更生者。果中不信也。惠施得福者。因中不信也。<a href=\"/remen/shane.html\" class=\"keylink\" target=\"_blank\">善恶</a>之事都不信之者。善恶双不信也。然谓之不然者。然实修善得善惠施得福。而今不信修善得福故言谓之不然也。不然者。只是不信之异名也。终无有是者。明不信终无有修善得福也。但坐是故且自见之者。但坐先师祖父行不信善恶致使见行。见此法用依先师行不信也。更相瞻视先后同然者。行不信种类前世后世传相承受行恶不异。故言同然也。自不能见无有语者。不自见已之重恶。复无善知识语令修善也。吉凶祸福竞各作之无一怪者。无善知识语其吉凶祸福懃学修之也</p><p>第六明简择劝修。从佛告弥勒菩萨诸天人等我今语汝讫四教奉行不敢有疑。所以明简择者。简去诸恶。择取妙善也。择其善者。懃而行之者。劝令简恶以修善世间荣之。物皆是无常。不如修一豪之善必离生死之苦也。勿得随心所欲亏负经戒在人后者。诫敕催学令离五欲。使善根日夜增长。不得在他人后也。与佛相值听受经法者。殖因来久。今值遇佛诫令听法击厉时情也。又复得闻无量寿佛快哉甚善者。时眾闻彼佛国土长寿妙乐快当物情故言快哉甚善也。长与<a href=\"/remen/daode.html\" class=\"keylink\" target=\"_blank\">道德</a>令明者。既生净土以善自居神解。与无生理会為合明也。次于泥洹之道者。此弥勒乃至一生补处之士邻佛之境故言次于泥洹之道也。无得疑或中悔者。无量寿佛眉间白豪宛转如五须弥。眾生见此白豪起于疑言。此白豪為是无量寿佛白豪為非是作。如此疑后生西方落狐疑城中。莲华合头不开。在此莲华中行道懺悔。满五百岁莲华方开。见佛闻法。虽见佛闻法由不明了。虽不明了已渐悟于道也。生彼边地七宝殿堂者。此由是狐疑。城中人虽有此疑愿生彼国。有愿力强得生彼国。以狐疑故不得近佛。唯得始入彼佛境界边在莲华中住。莲华合头不开故言生在边地也</p><p>第七明破五戒劝修。从佛告弥勒如等能于此世。特欲明五痛五烧。先广明五戒十善之相。此五戒十善悉具意地三善根无贪痴瞋也。修十善幡十恶修五戒幡五恶。此五戒是在家<a href=\"/remen/lvyi.html\" class=\"keylink\" target=\"_blank\">律仪</a>。凡律仪者。詮量轻重也。今言五戒者。戒以心恶為义。心恶之义即是心善自心意地恶不起。复能外化即是<a href=\"/remen/xingshan.html\" class=\"keylink\" target=\"_blank\">行善</a>也。此戒亦言彼。彼解脱亦言事。事得解脱于不。不得杀边解脱乃至不饮酒。于不饮酒边得解脱也。然眾生欺惑情重违破五戒。起于五恶乃至五烧也。就此章中凡有七段明义。第一段总明破五戒相。五痛五烧是也。从如等能于此世端心正意讫长寿泥洹之道。如等能于此世端心正意者。若能无意地贪瞋痴便是无眾恶。无眾恶故内德便生也。十方世界最无伦匹者。能无贪瞋痴。是世之所无故无伦匹也。所以者何。释所以意地无贪瞋痴者。何只由修善幡恶故无贪瞋痴也。自然作善者。彼国天人无有三毒。唯有淳善也。易可开悟者。入理之人易為道化也。今我于此世间作佛处于五恶者。释迦自明所得国土。爰是秽恶眾生洹以三毒四倒以為过患。是以幡五戒起五恶也。此五恶是起恶之因。何者是五。一者<a href=\"/remen/shasheng.html\" class=\"keylink\" target=\"_blank\">杀生</a>。二者偷盗。三者贪淫。四者<a href=\"/remen/wangyu.html\" class=\"keylink\" target=\"_blank\">妄语</a>。五者饮酒。此五恶是过去时因能灭现在。五痛五烧之果也。五痛者。是现在果。因恶而果痛。烦恼炽然盛自相燋然故言五痛也。五烧者。是未来果。现在果既不实。未来便应磨灭烧尽也。教化群生令捨五恶者。劝令修善令幡五恶。恶因既不起。俱然无五痛五烧之果也。降化其意令持五善者。令持五戒之善也。度世长寿泥洹之道者。是无為之果也。第二段明杀生破不杀戒。从其一恶者讫是為一大善。就此段中有五子句明义。第一子句明过去造杀生因也。从其一恶者讫犯者。不杀蠕动之类。欲為眾恶莫不皆然者。明过去行恶。因眾生修行杀恶业。现在得短寿六根不具报也。残害杀戮者。不知反流尽源。唯以杀戮為怀。此造地狱之因也。恶逆无道后受殃罚者。过去有造恶因现在必受贫贱下劣斯报也。第二子句明现在受餘果报也。从故有贫穷下贱讫不逮之属贫穷下贱者。此下八句明现在餘果定。是由前身造杀生恶业不行<a href=\"/remen/bushi.html\" class=\"keylink\" target=\"_blank\">布施</a>。只劫夺他物。是以堕地狱。受罪毕已餘殃不尽。现在受得人身。虽得人身聋盲瘖哑六根不具足也。第三子句明修善得果报尊贵也。从又有尊贵讫转相受身。又有尊贵豪富高才明达者。明行善因得善果也。皆由宿世慈孝修善德所致者。明过去时行此慈孝善因。现在得尊贵豪富果报也。第四句与上聋盲瘖哑人作譬受二世果报也。从譬如王法<a href=\"/remen/tongku.html\" class=\"keylink\" target=\"_blank\">痛苦</a>极形者讫一痛一烧懃苦如是。一譬如王法痛苦极一刑者。明聋盲瘖哑示人现世受极重苦报也。故有自然三涂无量苦恼者。现在已受苦未来世复受三涂之重苦也。转贸其身者。受六道之身非一更故言转贸其身也。改刑易道者。既讫受六道之身所行恶道亦同也。所受命或长或短者。受六道之形所行造业亦不同。是以寿有长短也。第五子句明劝结也。从譬如大火焚烧人身讫是為一大善明。此劝修。若能懃修自策者。便得无為泥洹之道。若不能修行起恶者。便堕三涂如大火烧人也</p><p>第三段明偷盗破不盗戒也。从佛言其二恶者讫是為二大善。就此段中有五子句明义。第一子句段明盗因。从佛言其二恶者讫无所恃怙。此盗中句明义无异前章也。第二第三子句双明也。从独来独去无一随者讫事至乃悔善恶祸福追命所生者。善因善果恶因恶果双明也。或在乐处者。此是善果也。或入苦毒者。此是苦果也。第四子句与前行恶人作譬也。从今世现有王法牢狱讫二痛二烧懃苦如是。此明二世苦。现在受五法之苦。未来世受三涂之苦也。第五子句明劝结。从譬如大火焚烧人身讫二大恶。第四段明贪淫破不淫戒。从佛言其三恶者讫是為三大善。就此段中有四子句明义。第一子句明贪淫因。从初讫但欲唐得。第二子句明行恶因果。从眄睞细色患人而苦之也。第三子句明后受三涂苦报从亦复不畏五法禁令讫三痛三烧懃苦如是。如是之恶著于人鬼者。造如此重。或注其名字。或在人中六根不具。或在鬼中也。第四子句段明劝结也。从譬如大火焚烧人身讫三大善。第五段明妄语破不妄语戒。从佛言其四恶者讫是為四大善。就此段中有五子句。第一子句明妄语因。从佛言其四恶者讫难得诚实。第二子句明恶果。从尊贵自大讫天神记识。第三子句明修善因也。从赖其前世颇其作福德讫营护助之。第四子句明行恶眾生后世受三涂地狱果报。从今世為恶福德自灭讫四痛四烧懃苦如是。第五子句明劝结。从譬如大火焚烧人身讫四大善。第六段明饮酒破不饮酒戒。从佛言其五恶者讫是為五大善。就此段中有六子句明义。第一子句明饮酒方便。从佛言其五恶者讫用自振给。特欲饮酒先起方便饮酒。是正犯戒体也。第二子句明饮酒是恶因也。从耽酒嗜美讫父母兄弟眷属。第三子句明行恶果报。从六亲憎恶讫无得脱捨。如是人心意俱然者。明六亲及一切世人同心愿令其死故言心意俱然也。第四子句明善因果也。善人行善者。明行善因也。从乐入乐唯明入明者。善果也。第五子句明行恶未来世爱重苦报也。从恶人行恶讫五痛五烧懃苦如是。第六子句明劝结。从譬如大火焚烧人身讫五大善。人能于中一心制意者。此明十善意地贪瞋痴也。端身正念者。明身无杀盗淫也言行相副者。不妄语也。所作至诚者。不綺语也。所语如诸者。不两舌也。心口不转者。不恶口也。此是十善幡十恶劝持五戒十善必得生天也</p><p>第七段明总结五痛五烧劝修。从佛告弥勒菩萨吾语如等讫古今有是痛哉可伤。总结劝修所以来者。上明五痛五烧违负五戒起于重恶。现世受报得贫穷下贱六根不具。后世受报必堕三涂地狱之中。是以劝令修善令免此苦。是以总结劝修来也</p><p>第八明戒敕劝修。从佛语弥勒世间如是讫受佛重诲不敢违失。流通方法所以来者。劝令自策。就此章中有四子句明诫敕诸<a href=\"/remen/dizi.html\" class=\"keylink\" target=\"_blank\">弟子</a>。第一从初讫為德立善。第二子句格量功德。从正心正意讫如是忪务未尝寧息。斋戒清净一日一夜胜在无量寿国為善百岁者。无量寿国淳善无恶。彼国人修善心纵容不甚有急。此土眾生淳秽。若能于秽中反流尽源。精懃一日一夜苦行道者。胜在西方為善百岁。所以然者。明心勇猛处胜也。彼佛国土无為自然者。明彼国淳善无為豪毛之恶。常以大乘法乐以自勋心也。第三子句明如来授与经法劝令修之。从吾哀如等讫昇无為之安。随器开导授与经法者。随眾生有授道之器。授已法药令悟道也。第四子句明佛灭度后经法渐灭劝令懃修善也。从吾去世后经道渐灭讫受佛重诲不敢违失。明佛灭之后人民语偽。还起五痛五烧。剧于前世。是以如来诫敕弥勒。我灭度后懃行正化度脱眾生令离三涂也</p><p>第九明现国劝修。从佛告阿难汝起更整衣服讫亦皆自然。上开宗中愿欲得见彼佛。寿命长远国土清净眷属淳黄金色会。释迦重命阿难。汝起更整衣服礼西方无量寿佛。乃可得见二圣共相影响。无量寿佛即放大光明普照诸佛世界。时眾悉见彼佛微妙净土。无不愿生彼国也。普照一切诸世界金刚围山者。明彼佛明光淳黄金色。今照十方石沙诸山悉同黄金色也。譬如劫水弥满世界其中万物沈没不现者。借譬以明光色大水弥满不见万物。明此光明照十方世界及以诸山。悉作金色不见石沙之异也。阿难即见无量寿佛威德巍巍如须弥山王者。明阿难见彼佛色身相好。如百千万亿夜摩天宫。阎浮檀金色佛身高十六万亿那由他恒河沙由旬也。眉间白豪右旋婉转如五须弥山也。佛眼如四大海水清白分明也。身诸毛孔演出光明如须弥山彼佛圆光如百亿三千<a href=\"/remen/daqianshijie.html\" class=\"keylink\" target=\"_blank\">大千世界</a>。于圆光中有百万亿那由他恒河沙佛。一一化佛亦有眾多无数化菩萨。以為侍者。又明无量寿佛吾八万四千相。一一相中各有八万四千随形好。一一好复有八万四千光明。一一光明遍照十方世界。明阿难悉见此事也。如见彼国。从地已上至净居天。其中微妙之物為悉见不者。彼间本无净居天。借此间天以况彼国。阿难答言悉见也。彼国人民有胎生者。明此土眾生愿欲生彼。疑佛智慧為深為浅。命终得生彼国。在狐疑城中方经五百岁。方出狐疑城见佛。為说法便得解了然。极钝根者。经五百岁耳。若利根者。或二百一百岁乃至五三十岁。得出此城见佛闻法。彼国淳是化生。无有胎生。今言胎生者。只犹在狐疑城中不见佛不闻法名胎生也。又一解旧经本解言。在狐疑城中见佛闻法不明了。以不明了故落不闻中故言名為胎生。其实是化生也</p><p>第十明解。或劝修。从尔时慈氏菩萨何因何缘讫我今略说之耳也。就此章中有四段明义也。第一章从初讫谓之胎生也。何因何缘彼国人民胎生化生者。弥勒请问胎生化生之法用也。愿生彼国不了佛智者。此人愿生彼国唯疑佛智為深為浅。有此疑故命终生在狐疑城中。经五百岁。此是钝根人也。利根者或一百乃至五三十岁也。自下释胎生之所以也。第二明化生也。从若有眾生明信佛智讫无有智慧疑惑所致。明彼国淳是化生身相光明智慧如诸菩萨具是无异也。第三段与胎生人作譬。从譬如转轮圣王别有宫室讫无上智慧。转轮圣者。譬佛也。若有诸小王子得罪于王者。与胎生人作譬明胎生也。不见佛不闻法如王子犯于大王繫在宫中也。但种种方便求诸大力欲自免出者。明胎生人在狐疑城中。虽复行道懺悔不乐在此城中。恒欲出此城求至佛边也。虽有餘乐犹不乐彼处者。在狐疑城中虽脱此间石沙之苦。犹不乐住在城中欲求出此城也。為失大利者。若不疑惑佛智即得生在佛边。闻法悟道故為大利。只由狐疑故失此大利益也。第四段明释迦引证也。从于此世界有几数不退菩萨生彼佛国讫略说之耳。此引证所以来者。寔由上彼佛放光照十方世界。此土诸菩萨悉见彼佛国土清净长受妙乐。是以我国土诸菩萨悉往生彼国。何但我诸弟子往生。亦有他方十四佛国土诸菩萨往生彼国。乃至十方世界诸菩萨亦尔。是以引<a href=\"/remen/zhengde.html\" class=\"keylink\" target=\"_blank\">证得</a>知彼土淳净妙乐也。于此世界六十七亿不退菩萨往彼国者。此是释迦国土菩萨位阶。七地悉往生西方无量寿佛国也一一菩萨已曾供养无数诸佛者。明此菩萨德量甚高与弥勒同类位阶十地。诸小行菩萨者。诸言不一。此小行菩萨是住下三十心人。初十心是习种性人也。初六心有退。至第七心不退。此人作<a href=\"/remen/sinianchu.html\" class=\"keylink\" target=\"_blank\">四念处</a>观。在外凡夫位中也。中十心者。是性种性人也。在软顶忍位中也。最后三十心者。是解行地人也。在世第一法位中也。不但我剎土诸菩萨往生彼国他方佛土亦复如是者。此是正明引证由。彼佛国土清净妙乐致使我诸弟子及诸他方诸菩萨悉往生彼土也。其第一佛名曰远照有百八十亿菩萨皆当往生者。所以列他方十四名佛者。欲令出十方诸<a href=\"/remen/fodizi.html\" class=\"keylink\" target=\"_blank\">佛弟子</a>悉往生彼国。诸佛证明彼土清净妙乐也。自下诸佛弟子类可知也。十方世界无量佛国其往生者。亦复如是者。何但十四佛国菩萨往生乃至十方世界诸菩萨眾皆当往生彼国也。佛告弥勒其有得闻彼佛名号欢喜踊跃者。此是第三分流通门也。上说序正已竟。次说付嘱流通。就流通中有三段明义。第一从其有得闻彼佛名号讫应当信顺如法修行。明说此经既竟便付嘱流通令后代使不断绝也。特留此经正住百岁者。像法将灭龙王舐一切经字悉尽。唯留此无量寿经文字在世经百年流通。后代受持读诵也。自得随意所愿度危难也。如来兴世难值难闻者。此下凡有五难得。闻此经已乃至信乐受持此之甚难也。第二从尔时世尊说此经法无量眾生皆发无上正觉之心讫经。明无量眾生诸天人民及诸菩萨闻说经竟。皆悟道得果也。万二千那由他人得清净法眼者。得悟须陀洹果也。八十万比丘漏尽意解者。得阿罗汉道也。四十亿菩萨得不退转者。得七地不退也。第三何。但有情之类得悟道。亦使无情之物六种震动降于妙华也</p><p>无量寿经义记卷下</p><p>一校竟</p><p>比丘洪锈许</p></div>"
}]