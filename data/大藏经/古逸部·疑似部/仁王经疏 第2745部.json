[{
    "title": "仁王经疏 第2745部",
    "author": "净源法师",
    "html": "<div class=\"B1_text\"><p>仁王经疏</p><p>难闻时。更无先后。简去传闻。成上我闻。故云一时。异说如是。次辨过非先以事验。后引文证。事验如何。如经中说。阿难是佛得道夜生。如小乘中佛成道已过六七日。即便说经。阿难尔时。犹在怀抱。身不豫会。佛成道已。过二十年方始<a href=\"/remen/chujia.html\" class=\"keylink\" target=\"_blank\">出家</a>。三十年后方為侍者。自斯已前。所说诸经多不亲闻。虽不亲闻。而所集经。亦云一时。明知一时。非简传之谓。又小乘中。不得说言阿难是权。何由得言说听一时。人复反微。云何得知阿难是佛得道夜生。将来破我。為证此义。须知阿难立字<a href=\"/remen/yinyuan1.html\" class=\"keylink\" target=\"_blank\">因缘</a>。阿难陀者。是外国语。此名<a href=\"/remen/huanxi.html\" class=\"keylink\" target=\"_blank\">欢喜</a>。之名三因缘立。一过去因缘。如经中说。释迦行菩萨时。作一陶师。名曰大光。值过去世释迦文佛。父名净饭。母名摩耶。侍者<a href=\"/remen/dizi.html\" class=\"keylink\" target=\"_blank\">弟子</a>。名曰阿难。因土眷属。如今无别。因即发愿。愿我当来成得佛道。还如今佛。由斯本愿。今得<a href=\"/remen/chengfo.html\" class=\"keylink\" target=\"_blank\">成佛</a>。故今侍者。还字阿难。二现在因缘。阿难<a href=\"/remen/biqiu.html\" class=\"keylink\" target=\"_blank\">比丘</a>。面貌端正。世人见者。莫不欢喜。是故字欢喜。是故经中。讚叹阿难。面如月目清莲。<a href=\"/remen/fofa.html\" class=\"keylink\" target=\"_blank\">佛法</a>海水阿难心。三父母立字。父母何缘。与字欢喜。喜时生故。何者喜时所谓如来得道夜时。如来十九踰城。出家既出家已五年习定。六年自饿身极羸瘦父王遣人。恒往膳伺。知极微惙。常恐不令。菩萨后时。知饿非道。受食乳糜欲取正觉。魔作是念。若佛道成。空我境界。闻道未成。当败其志。遂率官属。十八亿万。持诸菩具来悕菩萨。菩萨于时。入胜意慈定。令魔眷属颠倒堕落。魔既被降。便作是念。菩萨力大悲我能胜。当恼其父。遂便往诣净饭宫上。唱如是言。悉达太子。昨夜了矣。王时闻已。从林而堕。良久乃苏。便為伤叹。念子在家当為轮王。何期出家空无所获未久之间。<a href=\"/remen/puti.html\" class=\"keylink\" target=\"_blank\">菩提</a>树神。以佛道成。复持天化。庆贺父王。当成佛时。天雨妙花。而為<a href=\"/remen/gongyang.html\" class=\"keylink\" target=\"_blank\">供养</a>。故持庆王。其时亦往净饭宫上。唱如是言。大王当知。地天太子。昨夜明星出时。降魔兵眾。成得佛道。王时生疑。向者有天。言我子死。今复有天。云子成道。何者可信。菩提神曰。我言可信。向者是魔。故相恼耳。我是菩提树神。以佛於我树下得道。故相庆贺。王时作念。我子在家。当為轮王。今日出家。為法轮大王。彼此无失。向者闻死。今忽闻活。重大喜。复闻道成。两重大喜。未久之间。王弟斛饭。夜生阿难演说抱诣王第。於昨夜生此一男。王时对曰。我子成道。汝复生男。眾庆併集。与字欢喜。以斯验求定知。阿难得道夜生。阿难既是得道夜生。何由得言说听一时。事验如此。次以文证。佛初成道。在波罗奈仙人鹿苑。為五比丘。转四諦法。名转法轮经。佛灭度后。阿难比丘。先集此经。将集此经。先昇高坐。说偈自言。佛初<a href=\"/remen/shuofa.html\" class=\"keylink\" target=\"_blank\">说法</a>时。尔时我不见。如时是展转闻。佛游波罗奈。為五比丘眾。转四諦法轮。彼经之中。道已传闻。复言一时。明知一时。非简传之辞。辨非如此。次显正义。言一时者。就佛解释。為化之辰。目之為时。於佛一代。化时眾多。為简餘时。是故言一。一时之言。经中大有。如<a href=\"/remen/niepan.html\" class=\"keylink\" target=\"_blank\">涅槃</a>说。我於一时。在迦尸国。我於一时。在恒河岸。我於一时。在尸首林。我於一时。在王舍城。如是非一。今言一时。共彼相似。云何得知。一时从后。非是属前。准依地经。所以得知。华严大本十地品初。故言我闻一时</p><p>圣教虽眾。略要唯二。一声闻藏。二菩萨藏教声闻法。名声闻藏。教菩萨法。名菩萨藏。声藏中所教有二。一声闻声闻。二缘觉声闻。声闻者。是人本来。求声闻道。乐观四諦。成声闻性。於最后身。值佛欲小。如来為说四真諦法。而得悟道。本声闻性。今复闻声。而得悟道。是故名為声闻声闻。经言為求声闻之者。说四真諦。据斯為论。缘觉声闻者。是人本来。求缘觉道。常乐观察十二缘法。成缘觉性。於最后身值佛為说十二缘法。而得悟道。本缘觉性。於最后身。闻声悟道。是故名為缘觉声闻。经言為求缘觉之者。说十二缘。据此為言。此二虽殊。同期小果。藉教处等。以是义故。齐号声闻。对斯二人。所说之法。名声闻藏菩萨藏中。所教亦二。一是渐入。二是顿悟。言渐入者。是人过去。曾习大法。中闻觉小。后还入大。大从小来谓之為渐。故经说言。除先修习。学小乘者。我今亦令入是法中。此即是其渐入菩萨。言顿悟者。有诸眾生。久习大乘相应善根。今始见佛。即能入大。大不由小。目之為顿。故经说言。或有眾生。世世已来。常受我化。始见我身。闻我所说。即皆信受。入如来惠。此是顿悟。渐入菩萨。藉浅阶远。顿悟菩萨。一越解大。顿渐虽殊。以其当时受大处一。是故对斯二人。所说。名菩萨藏圣教虽眾。要不出此。故龙树云。佛灭度后。<a href=\"/remen/jiaye.html\" class=\"keylink\" target=\"_blank\">迦叶</a>阿难。於王舍城。结集<a href=\"/remen/sanzang.html\" class=\"keylink\" target=\"_blank\">三藏</a>。為声闻藏。文殊阿难。在铁围山。结集摩訶衍。為菩萨藏。地持亦云。佛為声闻菩萨。行出苦道。说修多罗。结集经者。集為二藏以说声闻所行。為声闻藏。说菩萨行。為菩萨藏。地持复言。十二部经。唯方广部。是菩萨藏。餘十一部。是声闻藏。故知。圣教无出此二。此二亦名大乘小乘。半满教等。名虽变改。其义不殊。今此经者。二藏之中。菩萨藏收。為根熟人。顿教法轮。已知教分齐。次释其名。今言佛说仁王护国波若波罗蜜者。盖乃檦经部别名也。诸经所以皆首题其名者。為求所明法。此经以真性為宗。故始檦举。但诸经立不同。乃有多种。或就法為名。如<a href=\"/fojing/niepanjing/\" class=\"keylink\" target=\"_blank\">涅槃经</a>波若经等。或就人為目。如萨和树须达拏等。或就事立秤。如枯树经等。或就喻障名。如大云经宝□经等。或就人法并障。如胜鬘经等。或事法覆举。如彼方等大集经等或法喻但题。如<a href=\"/fojing/huayanjing/yuanwen.html\" class=\"keylink\" target=\"_blank\">华严经</a>等。或人事并立。如<a href=\"/remen/sheli.html\" class=\"keylink\" target=\"_blank\">舍利</a>弗问病经等。如是非一。今此经者。人法為名。如来所说。是其人名。波若波罗蜜。是其法名。法藉人通。故须檦人法。是所须举法但诸经首。别人有四。一题说人。如胜鬘等。二举问人。如彼<a href=\"/remen/mile.html\" class=\"keylink\" target=\"_blank\">弥勒</a>所问经等。三举所说。如睒子经萨和檀等。四举所化人。如玉琊经须摩提女等。今举所说人。说者不同。有其五种。一是佛说。二是圣弟子说。三诸天说。四神仙等说。五变化说。此经如来圣弟子说</p><p>开皇十九年六月二日抄写讫</p></div>"
}]