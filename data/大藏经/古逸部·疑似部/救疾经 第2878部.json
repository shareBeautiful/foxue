[{
    "title": "救疾经 第2878部",
    "author": "未知",
    "html": "<div class=\"B1_text\"><p>救疾经</p><p>尔时佛在娑罗双树□□□□□□□□□阿难及无量诸天□□□□□□□□□□切诸<a href=\"/remen/tianren.html\" class=\"keylink\" target=\"_blank\">天人</a>皆来集会□□□□□□□□□佛还正坐告阿难言吾□□□□□□□□诸<a href=\"/remen/dizi.html\" class=\"keylink\" target=\"_blank\">弟子</a>及诸菩萨摩訶□□□□□□□□国界安行人民无诸□□□□□□□□□乱世界和顺善敬<a href=\"/remen/sanbao.html\" class=\"keylink\" target=\"_blank\">三宝</a>□□□□□□□□侵害三宝者佛安行□□□□□□□□□见三人身体疮秽不可□□□□□□□□堕落言语不转衣服染污身负荷□□□□行复似疾人以乞耳為命</p><p>佛问此三人。汝何而来。何国之子□□□□皆默然。佛便慇懃问之。三问不答。佛即以善方便化之。三人答言。我等是幽厄之子。用何苦问。佛问此三人。汝之所疾从何所起。由何所得。三人答言。我之所患不知何由。不觉痛痒疮遂增广。愿<a href=\"/remen/shizun.html\" class=\"keylink\" target=\"_blank\">世尊</a>说病本缘使我开解。佛即告阿难并集眷属。乃至七佛名字悉来集坐。吾為此人观其宿业即调七佛。第一唯卫佛。第二式佛。第三随叶佛。第四拘楼秦佛。第五拘那含牟尼佛。第六<a href=\"/remen/jiaye.html\" class=\"keylink\" target=\"_blank\">迦叶</a>佛。第七释迦文佛。此七佛悉来集坐</p><p>佛复问七佛言。三人病是谁与之。七佛从西面各各答言。我无与者。佛即入<a href=\"/remen/sanmei.html\" class=\"keylink\" target=\"_blank\">三昧</a>禪定。諦观三病知疾本缘。七佛白言。世尊此疾不从他生。即自招患发之与。是金刚密迹见恶人。以金刚杵打之。唾面生疮。鬚眉即落。由犯三宝使之然也。佛即问。金刚密迹复何<a href=\"/remen/yinyuan1.html\" class=\"keylink\" target=\"_blank\">因缘</a>与此三人病也。金刚答言。世尊我愿恒在佛左右。為护三宝故。不令恶人侵害如来<a href=\"/remen/shanxin.html\" class=\"keylink\" target=\"_blank\">善心</a>沈没。我见此三人。一犯如来毁损尊像。二犯<a href=\"/remen/zhengfa.html\" class=\"keylink\" target=\"_blank\">正法</a>凌盗经像断灭圣教善法沈塞。三犯圣僧欺害大眾。能使四道眾僧遂从陵灭。金刚密迹白佛言。设犯餘神病不如此。鬚眉不落。其疮痒脓世有可治。犯三宝者非世諦之师可能治也。面目生光。身中脂出。金刚密迹白佛言。我先愿世尊得道之时。恒在左右。為防三宝。使眾魔恶鬼恶人不来侵恼。若有恶人凌辱窃盗三宝者。我金刚杵碎其头。如阿梨树落地七分。金刚密迹白佛言。此三人者。一从父母并及七世罪累相牵受此恶报。或从自身微犯不觉。设有故犯不时懺悔。罪遂增厚。治此恶病。唯有归心诸佛悔心七佛发露金刚至心愿七佛威力可令消灭重罪</p><p>佛告一切眾生。凡三宝物有人取者。不问隐显入手几倍。七佛答言。若是佛物入手十倍。十年不还。密迹生愤能使取者恶病。若是经像之物入手七倍。七年不还。能使取者恶病。若是眾僧<a href=\"/remen/changzhu.html\" class=\"keylink\" target=\"_blank\">常住</a>之物入手五倍。五年不还。故生欺捍能使取者恶病。阿难白佛言。世尊阎浮提人多生不信。谓无三宝侵犯者眾招致恶病罪积无数。阎浮提人杀父母害法仪。及伯仲星歷有契者杀之。正身能使恶病</p><p>若有人保任是实者。六斋之日佛前誓者。使人交报。或四天王下。或太子下。或使者下。或三十三天下。或大仙人下。或剎命下。或金刚力士下。当下之日。注人<a href=\"/remen/shane.html\" class=\"keylink\" target=\"_blank\">善恶</a>宜<a href=\"/remen/xingshan.html\" class=\"keylink\" target=\"_blank\">行善</a>事不宜作恶。或有人偷劫经像之物。知如故為使人恶病。或举持金银铜铁。或有闇取三宝之物及以钱粟绢帛之物。逕年有如不还。能使人恶病。或人咒誓烧佛形像。推拟<a href=\"/remen/foshen.html\" class=\"keylink\" target=\"_blank\">佛身</a>。或烧煮圣容。点灭经句。或将内人僧伽蓝内宿。或将内人入佛塔里。共内人言语信要。或共内人共相贪模。或身生往及如此之事。能使人恶病。如此之事久久当病。不至三年。或有人闇取他人斋米供斋之。调知而故取能使人恶病</p><p>若有人取他綵色与他内人。受者知情与者因罪。二人俱病。或有闇取僧尼杂器。知而不还。能使人病。若有人共经像牛驴行不净行。能使人病。虽是畜生拟作经像乃至三年病。或有人将内人入三宝屋行不净法。能使人病。若有人妻掠净行尼。能使人病</p><p>若有人安经像屋里。无木函盛之在下。共内人止宿。能使人病。不出三年一切身招恶病。宜以苦重懺悔。罪从心生。罪从心灭。心如天堂。心如<a href=\"/remen/diyu.html\" class=\"keylink\" target=\"_blank\">地狱</a>。仰手是天堂。覆手是地狱。欲灭身中重罪。至心懺悔莫生懈退。佛告七佛及金刚密迹诸大菩萨及诸眷属。此三病人云何可济。金刚大士以发本缘。今者可愍。方便方宜救济得免此人病苦。世称如来大慈大悲。七佛各各白言。世尊眾生蠢蠢皆有<a href=\"/remen/foxing.html\" class=\"keylink\" target=\"_blank\">佛性</a>。此人之病易除消灭。今自问之。金刚密迹是吾长兄。阿难是吾小弟。吾之眷属数不可计。阿私陀仙能禁毒气。阿罗罗仙能咒恶鬼。三十三天能下法水。雪山大医能降妙药。<a href=\"/remen/ganlu.html\" class=\"keylink\" target=\"_blank\">甘露</a>法津能润枯涸。阿闍世王身犯重罪。尚有可消。身疮除灭。佛以方便身复如故不消不灭。是病者心中生也。佛即以观心虚实化作大坑。方圆四千步。满中火炭。问阿闍世王。汝能入此大坑除灭汝罪。疮痍平复。阿闍世王言。若能灭我罪。我当即入。阿闍世王即以佛前<a href=\"/remen/shaoxiang.html\" class=\"keylink\" target=\"_blank\">烧香</a>发愿。踊身入火。入已水挤掖变為浴池。眾罪消灭。譬如有人堰长流水。从上如堰在下则止。从诸佛归悔重罪。则灭不信经语轻罪难灭</p><p>佛告诸疾人。吾教汝。但当至心百日之中请大德法师治斋。日日礼七佛名字。日日礼金刚密迹。日日礼无量寿佛。一日之中造成一卷救疾经。百日之中行道懺悔百卷成就作济度经。可免此宿殃患耳</p><p>莫生不信。疮遂增广。佛语不虚。经云非谬。正法之言。甚深甚善</p><p>诸佛语大弟子。此经名救护眾生恶疾经。令流布阎浮提人有疾者知闻</p><p>救疾经</p></div>"
}]