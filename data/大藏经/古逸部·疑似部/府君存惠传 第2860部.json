[{
    "title": "府君存惠传 第2860部",
    "author": "未知",
    "html": "<div class=\"B1_text\"><p>府君存惠传</p><p>府君讳存惠。字察远。号怀气义。夙抱温案文武之道。相兼宽猛之诚。共济善乘鞍马弓开而猿猴先啼颇晓阵图施设而纵擒<a href=\"/remen/zizai.html\" class=\"keylink\" target=\"_blank\">自在</a>。故得入于儕辈。折旋以越于常伦。凡居□寮起就。独彰于群彦。僉谐眾□举。荐人多寻沐□君主慎求。遂乃起昇班袟不注。司局清畏人知。让宝越于前贤。知足过于后辈。将谓辕门之内分。□□君主之□忧州府之中。设机谋之佐国。岂期地火暗背。灵性归常空。留白王之肌肤。不闻黄金之美语。妻居孀室血泪交流。此世难遇于鱼揌。别后须凭于鸟字。遂请丹笔。輒会容仪。又邀儒生以讚芳美。乃讚曰。府君天然貌。神理有多般。入眾人皆敬。出君他比难。文请孔氏学。武拜楚王坛。荣禄君恩重。功劳自有千。弹絃五音足。诗唱四声全。综核于州府。神谋著在边。岂期逝水早。暗地鬼来先。堂上空有步。庭前见没缘。官寮皆动哭。妻室又悲前。邀尽生前貌。贵徒后人看。他年蒿里下。水镇向黄泉。鸟字须凭远。虫文輒要传</p><p>府君讳存惠。字察远。其先著姓。殷王武丁之派。陇西伯阳之苗。谱谍颇明略而言矣。而乃指树命氏射□留芳。白马东来。青牛西去。因化胡国以留子孙。至□今為燉煌人也。曾祖墨釐军事守。瓜州刺史。金紫光禄大夫。检校<a href=\"/ctwh/jing/13j/shangshu.html\" class=\"keylink\" target=\"_blank\">尚书</a>。左僕射。兼御史大夫上。柱国讳皇祖。管内都计使。银青光禄大夫。检校。兵部。常侍。兼御史大夫上。柱国讳绍丘。皇考归义军。节度都头摄。石城镇遏使。银青光禄大夫。检校。左散骑常侍。上骑。都尉。讳安亡男。内亲从都头知右左霜。马步军都校练使。检校。兵部尚书。兼御史大夫上。柱国阴住延皇妣小娘子。武威郡阴氏亡叔。节度押催录。青光禄大夫。检校。国祭酒。兼御史中承。讳安定亡男。内亲从者头。银青光禄大夫。检校。右散骑常侍。兼御史大夫。阴住千兄释门僧正。临坛供奉大德。兼义学法师。赐紫<a href=\"/remen/shamen.html\" class=\"keylink\" target=\"_blank\">沙门</a>法定府君武功早备。文业夙彰。纔伸理国之方。不遂匡君之道。岂期齐歌暗唱鲁句。先吟魄引惊波魂随逝水。于太平兴国五年庚辰岁正月乙亥朔二十六日庚子。枕疾终于修文坊之私弟矣。取其年二月甲辰朔三日丙午。权殯奠高里阳。开河北原之礼也。别卜年华葬于先塋矣妹婿都头邓庆顺□□□□外弟都头曹右崇。并宗连骨血义亲枝。或早逝于泉臺。或现存于内外。倚卢痛切牵仍弟妹之肠枕魄魂消。交流女男之泪。世事遂年华私改。声名随日月消。亡贵凭鸟迹之文。以记龙头之碣。铭曰。天列星辰号必膺。贤才风云契会兮。君臣偶谐不入。徛建兮冰清玉洁。一方断割兮列直难迴。将谓村巷兮水為综核。何期风送兮魄赴夜臺。松椒寂寂兮空睹狐兔。窀窀穸传远兮唯石是牌。千秋记遐兮莫非鸟字。万载留芳兮笔墨者哉。于时太平兴国五庚辰岁二月三日题起</p></div>"
}]