[{
    "title": "佛说小法灭尽经 第2874部",
    "author": "未知",
    "html": "<div class=\"B1_text\"><p>佛说小法灭尽经</p><p>闻如是。一时佛在拘夷那竭国。如来三月当般泥洹。与诸<a href=\"/remen/biqiu.html\" class=\"keylink\" target=\"_blank\">比丘</a>及诸尊菩萨无央数来诣佛所。稽首于地眷属围绕渴仰闻法。<a href=\"/remen/shizun.html\" class=\"keylink\" target=\"_blank\">世尊</a>寂然默无所说。光明不亮。贤者阿难长跪叉手白佛言。前后<a href=\"/remen/shuofa.html\" class=\"keylink\" target=\"_blank\">说法</a>啟光独显。今大眾会明更不现。何故如此。此必有异。愿闻其意。佛默不应。如是至三</p><p>佛告贤者阿难。吾般泥洹后。五逆浊世魔道兴盛。魔作比丘坏乱吾道。著俗衣裳乐好<a href=\"/remen/jiasha.html\" class=\"keylink\" target=\"_blank\">袈裟</a>五色之服。饮酒炙肉。<a href=\"/remen/shasheng.html\" class=\"keylink\" target=\"_blank\">杀生</a>贪味。无有慈心。更相憎嫉。时有菩萨辟支罗汉比丘。<a href=\"/remen/jingjin.html\" class=\"keylink\" target=\"_blank\">精进</a>修德。一切敬待人所宗何。<a href=\"/remen/jiaohua.html\" class=\"keylink\" target=\"_blank\">教化</a>平等。怜贫念老救济穷厄。恒以经像令人奉事。作诸<a href=\"/remen/gongde.html\" class=\"keylink\" target=\"_blank\">功德</a>。志性恩善。不伤害人。损身济物。不自惜已。设有是人。眾魔比丘咸共憎嫉。诽谤扬恶。儐出驱遣不令得住</p><p>自共于后不<a href=\"/remen/xiudao.html\" class=\"keylink\" target=\"_blank\">修道</a>德。寺庙空荒无人修理。转就毁坏。但贪钱物积聚不散。不作功德。贩卖奴婢耕田垦殖。焚烧山林。伤害眾生无有慈愍。奴為比丘。婢為<a href=\"/remen/biqiuni.html\" class=\"keylink\" target=\"_blank\">比丘尼</a>。无有<a href=\"/remen/daode.html\" class=\"keylink\" target=\"_blank\">道德</a>。淫劮浊乱男女不别。令道薄贱。皆由此辈。或避县官依猗吾道求作<a href=\"/remen/shamen.html\" class=\"keylink\" target=\"_blank\">沙门</a>。不修<a href=\"/remen/jielv.html\" class=\"keylink\" target=\"_blank\">戒律</a>。月半月尽卦名讲戒。厌倦<a href=\"/remen/xiedai.html\" class=\"keylink\" target=\"_blank\">懈怠</a>不欲听闻。抄略前后不肯尽说。经不讲读。设有读者不识字句。為强言是不諮明者。贡高求名嘘天雅步以為劳。冀望人<a href=\"/remen/gongyang.html\" class=\"keylink\" target=\"_blank\">供养</a>眾魔比丘。寿终之后精神当堕无泽<a href=\"/remen/diyu.html\" class=\"keylink\" target=\"_blank\">地狱</a>。五逆罪中无不更歷。恒边沙数罪毕。乃出生在边国无<a href=\"/remen/sanbao.html\" class=\"keylink\" target=\"_blank\">三宝</a>处</p><p>法欲灭时。人女精懃恒作功德。男子懈慢不用法语。眼见沙门如视粪土。无有<a href=\"/remen/xinxing1.html\" class=\"keylink\" target=\"_blank\">信心</a>劫欲弥没。诸天泣泪水旱不调。五穀不熟疫气流行。死亡者眾。人民懃苦。县官[革*占]剋不顺法理。皆思乐乱。恶人转多如海中沙。劫欲尽故日月短促善者甚少。若一若二。人命促短。四十头白。男子淫劮精尽夭命。年寿六十。女人<a href=\"/remen/shouming.html\" class=\"keylink\" target=\"_blank\">寿命</a>七八九十或至百岁。大水忽起年至无期。世人不信。不问豪贱没溺浮[漂*寸]。鱼鱉食敢菩萨辟支阿罗汉比丘。眾魔驱遂不豫眾会。三乘入山福德之处。淡泊自守以為欣快。寿命延长诸天卫护</p><p>月光出世得相遭值。共兴吾道五□□□□楞□□□□□未□□化去□□□□□□□□□□□□□□文</p></div>"
}]