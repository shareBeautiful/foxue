[{
    "title": "大乘开心显性顿悟真宗论 第2835部",
    "author": "慧光大师",
    "html": "<div class=\"B1_text\"><p>大乘开心显性顿悟真宗论</p><p><a href=\"/remen/shamen.html\" class=\"keylink\" target=\"_blank\">沙门</a>大照<a href=\"/wenda/jushi/\" class=\"keylink\" target=\"_blank\">居士</a>慧光集释</p><p>夫大道融心显实一理。前后贤圣唯趣此门。悟者<a href=\"/remen/sanjie.html\" class=\"keylink\" target=\"_blank\">三界</a><a href=\"/remen/weixin.html\" class=\"keylink\" target=\"_blank\">唯心</a>。不悟随眠□□□乘宗定对相显。真了悟者知诸法寂然<a href=\"/remen/yinyuan1.html\" class=\"keylink\" target=\"_blank\">因缘</a>立事假合成名。不了者著名住字取想奔耶。若欲摄妄归真染净平等者。要须注意观心。本觉自现。意观有力。仍不出意念到<a href=\"/remen/bian.html\" class=\"keylink\" target=\"_blank\">彼岸</a>。常入甚深禪定。久习不已。自然事是皆毕。若观处有事渐渐向真。纵放身心虚豁其坏。起作恒寂不像而照。任运<a href=\"/remen/sanmei.html\" class=\"keylink\" target=\"_blank\">三昧</a>温道育德。资成法。身返悟心源无妨无碍。体若<a href=\"/remen/xukong.html\" class=\"keylink\" target=\"_blank\">虚空</a>名无边三昧。心无出入名无寂三昧。于一切有处净无求名不思议三昧。三昧不昧不从缘起名法性三昧。一切学者但求其解不求自证。若欲修习大乘者。不解安心定知悟失。时有居士。俗性李名惠光。是雍州长安人也。法名大照。不顾荣利。志求<a href=\"/remen/puti.html\" class=\"keylink\" target=\"_blank\">菩提</a>。前事安闍梨。后事会和尚。皆已亲承口决蜜授教旨。至于精义妙理达本穷源。出有入无<a href=\"/remen/yuanrong.html\" class=\"keylink\" target=\"_blank\">圆融</a><a href=\"/remen/zizai.html\" class=\"keylink\" target=\"_blank\">自在</a>。居士乃禪思餘暇叹此群迷。遂显事理幽门。諮呈妙义开斯法要。可谓涉海之舟船直往菩提。斯言信矣。庶将未悟者愿令得悟。未安者愿令得安。未<a href=\"/remen/jietuo.html\" class=\"keylink\" target=\"_blank\">解脱</a>者愿令解脱</p><p>居士问曰。<a href=\"/remen/fofa.html\" class=\"keylink\" target=\"_blank\">佛法</a>幽玄凡人不惻。文字浩汗意义难知。请问禪师法要暂辞方便。直往直言不弃俗流。幸无祕密大照禪师答。善哉善哉观汝所问。菩萨根基似欲纯熟。吾长身四十有五。入道已来二十有餘。未曾有人问斯意义。汝有何事复决何疑。直问直说不假烦言问曰。夫欲入道者当修何法看何法证何法求何法悟何法得何法而趣菩提答曰。一法不看亦无有求。一法不证亦无有后。一法不悟亦无道可修。即是菩提问曰。<a href=\"/remen/dizi.html\" class=\"keylink\" target=\"_blank\">弟子</a>无始世来流浪<a href=\"/remen/shengsi.html\" class=\"keylink\" target=\"_blank\">生死</a>。与理相违。乍闻顿说冥漠不知。<a href=\"/remen/shenshi.html\" class=\"keylink\" target=\"_blank\">神识</a>昏昏莫知所在。由若醉人未能星悟。伏愿下接群迷赐垂少问。方便会真问曰。云何真性答曰。不起心常<a href=\"/remen/wuxiang.html\" class=\"keylink\" target=\"_blank\">无相</a>清净问曰。云何<a href=\"/remen/zixing.html\" class=\"keylink\" target=\"_blank\">自性</a>答曰。见闻觉知四大及一切法等各有自性问曰。自性从何而生答曰。从妄心生又问曰。云何离自性答曰。心不起即离问曰。云何是道。云何是理。云何是心答曰。心是道。心是理。则是心心外无理。理外<a href=\"/remen/wuxin.html\" class=\"keylink\" target=\"_blank\">无心</a>。心能平等名之為理。理照能明名之心。心理平等名之<a href=\"/remen/foxin.html\" class=\"keylink\" target=\"_blank\">佛心</a>。得此理者不见生死。凡圣无异。境智无二。理事俱融。染净一如。如理真照。无非是道。自他俱离。一切行一时行。亦无前后亦无中间。缚解自在。称之道问曰。云何顺正理人答曰。心不起常无相顺问曰。云何顺道答曰。直心不著一切即顺问曰。云何是妄答曰。不识自心是妄问曰。云何是颠倒答曰。若起种种境界是颠倒问曰。何者是自心。何者是妄心答曰。若行分别是妄心。不分别是自心问曰。分别心及不分别心从何而生答。分别心从颠倒生。不分别心从正智生问曰。分别心及与不别心俱从何生答曰。<a href=\"/remen/wuwo.html\" class=\"keylink\" target=\"_blank\">无我</a>生处问曰。既生处云何称有颠倒称有正智答。若不识自心即行种种颠倒若识自心即是正智问曰。今言识与不识俱从何而生答。若识从悟生。若不识从<a href=\"/remen/wangxiang.html\" class=\"keylink\" target=\"_blank\">妄想</a>生问曰。一切眾生总在妄想。為复亦在正智答曰。一切眾生无在正智。实无妄想问曰。我今现在妄相云何称有正智答曰。汝本来实无妄想。今称妄想。即如人食莨荡子于空中觅针。如此虚空实无有针问曰。本来既无妄。今一切行人断何物而求道乎答曰。不断一物亦无道可求问曰。既无道可求。无物可断。云何<a href=\"/remen/shizun.html\" class=\"keylink\" target=\"_blank\">世尊</a>经文说断妄想答曰。世尊实不遣断妄想。若断妄想者即不离妄想一切眾生妄有所得妄有所断妄见有妄想法。世尊随眾生意说假立妄想法。世尊实不说一字妄想法。譬如根凿对病说药。若无有病即不说药问曰。既是世尊不说妄想法。其妄想何谁造作答曰。眾生自造作。正智即无问曰。云何不造正智。偏造作妄想答曰。不识正智即有妄想。若识妄想问曰。既有正智。即合有妄想。云何说称无妄想答曰。眾生实无妄想。亦无正智。二俱不可得问曰。既二俱不可得。即合无有凡夫亦无<a href=\"/remen/shengren.html\" class=\"keylink\" target=\"_blank\">圣人</a>答曰。亦有凡亦有圣。汝自不识问曰。何者是凡何者是圣答曰。汝若分别即是凡夫。若也不分别即是圣问曰。分别是凡。不分别是圣。如小婴儿长头不分别。可是圣人乎答曰。作此见解大是愚夫。准如婴儿幼稚不识好恶。由如痴人不识尊卑。岂得是不分别会。须于真如理中常行分别心得无分别智问曰。作勿生即是不分别智答曰。汝且看处看净心看心起处。即须觉知心从本已来清净。不被外缘所染。事须了了见。因缘性不可得。即知因缘亦空亦非空者。即是<a href=\"/remen/shijian.html\" class=\"keylink\" target=\"_blank\">世间</a>所有森罗万像君臣父母人义礼信。此即是世间法不坏。是故经文不坏世法而入<a href=\"/remen/niepan.html\" class=\"keylink\" target=\"_blank\">涅槃</a>。若坏世法即是凡夫流浪生死。其世间因缘法各各无主。假缘和合体性皆空。毕境不可得。若见如是理者。即名见性是也。即于分别中得无分别智。常行分别而不分别。此是不坏世法。是故经云。分别诸结相入第一义而不动。是以能觉之者即动而起寂也又问曰。维摩经云。常求无念实想智惠。于世间法少欲知足。于出世间法求之无厌。不坏威仪而能随俗起<a href=\"/remen/shentong.html\" class=\"keylink\" target=\"_blank\">神通</a>惠引道于眾生。此义云何答曰。此义者即是三世诸佛妙。即证者乃智非心所惻问曰。既常求无念实想者。缘何事。诸经即说<a href=\"/remen/bushi.html\" class=\"keylink\" target=\"_blank\">布施</a>持戒人天之福。岂不是有念法耶。因何得不同而有差别。令一切学人孤疑不信答曰。汝莫不信。汝不解事。佛说布施持戒人天之福者。為眾生多在妄想。佛无量善巧方便。随眾生意说妄想法。诱引令趣大乘门。汝今不信。即為引经来证也。<a href=\"/fojing/miaofalianhuajing/\" class=\"keylink\" target=\"_blank\">法华经</a>云。我此九部法随顺眾生说大乘為本。又说云。十方佛土中准有一乘法。且以假名字引道于眾生。终不以小乘济渡于眾生。又说云。勿亲近小乘<a href=\"/remen/sanzang.html\" class=\"keylink\" target=\"_blank\">三藏</a>学者。又说云。唯此一事实餘二即非真。又诸法无行经云。若人分别戒。是即无有戒。若见有戒者。是即為失戒。据此而言。明知佛说究竟门非说人无福。只是引眾生令入佛惠。过去现在圣人说心得自在心得解脱心得圣人者。此是三世诸佛大印破汝疑也问曰。诸佛若说一乘。<a href=\"/remen/jiaohua.html\" class=\"keylink\" target=\"_blank\">教化</a>诸眾生故。如今总得悟。何须更说惑乱眾生。岂不得罪过也答曰。汝莫起此意。诸佛大慈悲故。所為眾生落三恶道者眾。所以闻方便门為说<a href=\"/remen/liuboluomi.html\" class=\"keylink\" target=\"_blank\">六波罗蜜</a>。波罗蜜者。布施持戒忍褥。行此三事得离三恶道人天来往。<a href=\"/remen/jingjin.html\" class=\"keylink\" target=\"_blank\">精进</a>禪定智惠。行此三事得离生死苦。当来<a href=\"/remen/chengfo.html\" class=\"keylink\" target=\"_blank\">成佛</a>问曰。过去诸佛说三乘。為当现在诸佛说三乘答曰。过去现在未来说佛总说问曰。以何义理而得知耶答曰。法华经云。若且讚佛乘。眾生没在苦。不能信此法。破法不信。故堕于三恶道。我寧不<a href=\"/remen/shuofa.html\" class=\"keylink\" target=\"_blank\">说法</a>。疾入于涅槃。寻念过去佛所行方便力。我今所得道亦应说三乘。明知过去诸佛并说三乘引道于眾生令入于一乘问曰。何者是一乘答曰。心是一乘问曰。心云何知是一乘答曰。可见心空无所有。即是一乘问曰。了见心空无所有是一乘者得圣耶答曰。得圣又问曰。有凡耶答曰。亦有凡问曰。凡与圣有异无异答曰。并无异也。若悟朝凡暮圣。不悟即<a href=\"/remen/liudao.html\" class=\"keylink\" target=\"_blank\">六道</a>受生问曰。今言悟时何物答曰。悟心问曰。凡心圣心是一是二答曰。是一云何是一答曰。了见性清净从本以来无染无著。即知是一问曰。何谁知无染无著答曰。心知无染问曰。心云何知无染答曰。三世诸佛说心无形体毕竟不可得。是以得知无染问曰。既无形体。如何得知无染答曰。只為无形体。故知无染。若有相貌处所还有染问曰。前言说心。未审心总有几心答曰。汝若悟一心不可得。汝若不悟即有若干种心不可知数也问曰。是凡心。何者是圣心答曰。汝若取相是凡心。离相即是圣心问曰。取相心及不取相心请示其要答曰。一切<a href=\"/remen/xiudao.html\" class=\"keylink\" target=\"_blank\">修道</a>者若见来去心即是长矩心。见好恶。见憎爱。见嗔喜。见邪正。见凡圣。见自在不自在。见涅槃。见解脱。见不解脱。见佛菩萨。见究竟不究竟。见知解不知解。见精进。见禪定。见智惠等者。并是凡夫妄想心也问曰。如何是圣人心答曰。不起一念亦不见一物。即是圣人心也问曰。禪师得圣人心耶答曰。我亦无得问曰。既是无得何有知耶答曰。我今亦无得亦无知。是故经云。无智亦无得。以无所得即是菩提萨埵问曰。此理究竟属谁答曰。一物不属。若有所属。即生死轮迴。若无所属。毕竟<a href=\"/remen/changzhu.html\" class=\"keylink\" target=\"_blank\">常住</a>问曰。一切眾生皆以<a href=\"/remen/bashi.html\" class=\"keylink\" target=\"_blank\">八识</a>而转不得自在。云何是八识答曰。所為眼耳鼻舌身意末那赖耶是也。所言识者。以了别為义。如眼与色相应之时<a href=\"/remen/yishi.html\" class=\"keylink\" target=\"_blank\">意识</a>于中分别。或时计好。或时计恶。随彼所计便有相生即薰于第七末那之识。承此薰故遂即执取。转薰于第八识。所已积聚诸业种子得名為藏。眼识既然。诸识亦尔。一切眾生业受报者。先将藏识展转成因作未来三业。所已因因想乘果果不绝。终还六道受生死苦。是以未能了心者即被八识惑乱也。所言此八识者。谓本有以云為因。藉现在缘而起。造作因缘和合。还欲生未来之因。今欲断除不令生者。当正观之时了眼识从何而得。為从色得。為从眼得。為从心得。若从心得。盲人有心。云何不能生。于眼识。若死人有眼。云何不能分别于色。若从色得。色即顽碍无知。如此眾缘不能独辨了心之时乃知。眼见色时眼因缘空。眼缘既空。即是色空。若了此三事体空即无分别。以无分别故意识分别而无分别。七识欲执而无所执。八识藏中更无薰习。杂染种子以无种子。更不爱生死。湛然常住。不為生之所生灭之所灭问曰。佛有三身从何而得答曰。佛三身者从八识而得。由转八识得成四智。就此四智束成三身。此乃从因至果。有此三身差别问曰。云何义故而得知耶答曰。因眼识耳识鼻识舌识身识此五识以為妙观察智。第六意识成所作智。第七末那识為平等性智。第七阿赖耶為大圆镜智问曰。此四智者有何义故而作是说答曰。用前五识亦云五根。其五根者即惠门照触前境而无妄染。所以将此五识以為妙观察智。第六意识者亦云意根。是智门当须懃觉。觉云便净。与<a href=\"/remen/faxiang.html\" class=\"keylink\" target=\"_blank\">法相</a>应。真俗齐观成就智惠。转意成惠。惠照能明。识无分别。转智成。是名成所作智第七末那识者。更无执取自然无憎无爱。以无憎爱故一切法悉皆平等。故云平等性智。第八阿赖耶识藏中即空。杂染种子悉皆清净。犹如明镜悬在于空。一切万像悉皆中现。而此明镜终不作念言。我能现像。像亦不言。我从镜生。无能无所。故说此智名為大圆镜智问曰。四智既尔。云何三身答曰。大圆镜智以為法身。平等性智以為报身。成所作智及妙观察智以為<a href=\"/remen/huashen.html\" class=\"keylink\" target=\"_blank\">化身</a>又问曰。以何知之而作是说答曰。据今时现在而言。具定一切无漏<a href=\"/remen/gongde.html\" class=\"keylink\" target=\"_blank\">功德</a><a href=\"/remen/yuanman.html\" class=\"keylink\" target=\"_blank\">圆满</a>义足。犹如世间明镜现眾面像而无分别。故说此知以為法身。妄心既尽。平等性成万行成就。以為报身。六根无染广度眾生。自离离他。令他同解而修因。故以化身问曰。一切眾生令欲求佛。三身之中先修何身答曰。经云。所说从平等法身流出报身。从此报身流出化身。从此化身流出三藏等教十二部经。以是义故先修法身。言法身者所為妙有妙无中道正观。若悟此理即是法身。以见法身即知自身心从无始世来常违法故。既见法以即须懃。懃用意无间自然清净。顺于如故久如不以。如心既成。是為报佛。所以法身本有报身<a href=\"/remen/xiuxing.html\" class=\"keylink\" target=\"_blank\">修行</a>。化身者。经云。现种种身名化身问曰。佛三身既尔。云何是<a href=\"/remen/sanbao.html\" class=\"keylink\" target=\"_blank\">三宝</a>答曰。佛三身者亦云三宝。所谓佛宝法宝僧宝问曰。三宝即有几种答曰。若具释而言。有三种三宝问曰。云何名三答曰。一体三宝。别相三宝。住持三宝问曰。云何一体三宝答曰。真心体觉性清净。名為佛宝圆满义足具有恒沙功用。名為法宝。功用之义一体一味。名為僧宝问曰。云何别相三宝答曰。别相者即此自身。名為佛宝。亦能随机授药自欲修行。名為法宝。四大五荫和合不相违。皆名為僧宝问曰。何名住持三宝答曰。住持者。所谓善能扶上接下事事清平。名為佛宝。随意言说闻者<a href=\"/remen/huanxi.html\" class=\"keylink\" target=\"_blank\">欢喜</a>。名為法宝。在于眾中万行不违善巧方便能和一切不相挣论。名為僧宝问曰。云何称之為宝答曰。此第一义者不在内外亦无中间。无有秤量无直无价。即喻而言。名三宝。若也有价不名為宝。故说如意无价宝珠是也问曰。老经云。佛道為而无不為。此义云何答曰。佛道本自无為。眾生起我见如须弥。而则有為。此义非意所知非心所惻。证者了知。但能有功。一时大悟问曰。经云一切法皆从此经出答曰。经者心也。心能表一切。行人修习圆照无碍。无上正道因是发明。诸佛如来始则自修。终则化物无法不□。故云皆从此经出问曰。经云荷担如来此义云何答曰。汝但反照于性。不住于常。反悟无身。谁受荷负。深达<a href=\"/remen/banruo.html\" class=\"keylink\" target=\"_blank\">般若</a>广為人说。是即荷负<a href=\"/remen/zhengfa.html\" class=\"keylink\" target=\"_blank\">正法</a>担运胜义。令诸眾生成就功德。故云荷担如来问曰。经云。如来度眾生。此义云何答曰。汝自了眾生正性本来清净。六根起相。<a href=\"/remen/fannao.html\" class=\"keylink\" target=\"_blank\">烦恼</a>病生。观生本空。有何可度。是故若言如来度者。即著我人眾生受者问曰。金刚般若波罗蜜多经者。此义如何答曰。金刚者是色心。般若者清净也。波罗者彼岸也。密者到也又问曰。不取于相如如不动答曰。汝心若起有去有来。即有為法皆是不安之相。汝心不起即无来无去即无為法。无為法中动不动俱离。是即常住。故称如如不动问曰。温室经云。具其七物洗浴眾僧获福无量。其福意义请為表示答曰。经云。所说者实不虚也。汝若具七物洗浴者。即须内外相应德福无量。汝离烧炭火温净水清灰操豆杨枝苏膏内衣等七物先浴者。若常弄心性纵放贪嗔。呵打是非令他声泪俱下。即是出<a href=\"/remen/foshen.html\" class=\"keylink\" target=\"_blank\">佛身</a>血。常行三涂业。如此洗浴者犹如洗堑。泥尽应休。但身心清净不起贪嗔。自然平等即离分别。已分别水洗。却一切尘垢或足清净问曰。此三毒之心若為对治。成就六波罗蜜答曰。汝须心勇猛精进对三毒发其三誓愿。誓断一切恶。对于嗔毒。誓修一切善。对于痴毒。誓一切眾生。对于贪毒。以能断能修著。会于心三毒。制成<a href=\"/remen/sanjujingjie.html\" class=\"keylink\" target=\"_blank\">三聚净戒</a>。次明下心者。即便对于五荫发五种下心者。一誓观一切眾生作贤圣想自身作凡夫想。二者誓观一切眾生作国王想自身作百姓想。三者誓观一切眾生作师僧想自身作弟子想。四者誓观一切眾生作父母于自身作男女想。五者誓观一切眾生作曹主想自身作奴婢想。六波罗蜜者亦云<a href=\"/remen/liudu.html\" class=\"keylink\" target=\"_blank\">六度</a>。布施持戒忍辱精进禪定<a href=\"/remen/zhihui.html\" class=\"keylink\" target=\"_blank\">智慧</a>等。对其六六根清净。六道不生内外无著自然布施。即摄檀波罗蜜。<a href=\"/remen/shane.html\" class=\"keylink\" target=\"_blank\">善恶</a>平等俱不可得。即摄尸波罗蜜。境智和会违害永尽。即摄忍辱波罗蜜。大寂不动万行自然。摄精进波罗蜜。繁兴妙寂法身自现。摄禪波罗蜜。妙寂开明无有变异究竟常住不著一切。摄般若波罗蜜。是名六波罗蜜。梵言波罗蜜。汉言达彼岸也问曰。俗流向来问答皆是量起心生恼乱。禪师布施欢喜不有小疑。未敢由意。恐致劳烦禪师答。汝若无疑不须强问。法无得答问。即有法高下。无问无答是法平等。若广求见解。即失本道。亦与汝心中作所知障。令汝心起破□。若也实有疑滞。即须懃问。皆是证真问曰。<a href=\"/fojing/lengqiejing/yuanwen.html\" class=\"keylink\" target=\"_blank\">楞伽经</a>云。远离觉所觉。此义云何答曰。觉念不生其心安泰问曰。弟子虽是俗人。<a href=\"/remen/xinshi.html%09\" class=\"keylink\" target=\"_blank\">心识</a>早已入道。曰文今闻师说皆是正真无上菩提。誓愿志成心无退转。顿断世缘心神六识併在无所。一心专念渴仰。声泪俱下。不能自止。领解暂愧不胜悲泣。五内当惟心中痛切自恨。多劫已来迷此真理。不因禪师悲愍。苍生无由可悟。故云。大解脱论。作此论者。若合圣意。一切眾生同露此福。若也不合圣意。愿罪消灭如有非人不可传之。恐将傍毁破法之慧。若有实觉福重之人。传□□与悕惜大道之法。不可轻示。不得翻喜挣论。唯是默心。自知<a href=\"/remen/wangnian.html\" class=\"keylink\" target=\"_blank\">妄念</a>不生我所心灭</p><p>大乘开心显解脱论</p></div>"
}]