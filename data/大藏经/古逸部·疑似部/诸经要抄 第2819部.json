[{
    "title": "诸经要抄 第2819部",
    "author": "未知",
    "html": "<div class=\"B1_text\"><p>诸经要抄</p><p>挣。<a href=\"/remen/sheli.html\" class=\"keylink\" target=\"_blank\">舍利</a>弗。如是见人。我则不听<a href=\"/remen/chujia.html\" class=\"keylink\" target=\"_blank\">出家</a><a href=\"/remen/shoujie.html\" class=\"keylink\" target=\"_blank\">受戒</a>。舍利弗。如是见人。我则不听受一饮水以自<a href=\"/remen/gongyang.html\" class=\"keylink\" target=\"_blank\">供养</a>。但懃修习<a href=\"/remen/wuxiang.html\" class=\"keylink\" target=\"_blank\">无相</a><a href=\"/remen/sanmei.html\" class=\"keylink\" target=\"_blank\">三昧</a>。于无相三昧亦取相。是人通达一切诸<a href=\"/remen/faxiang.html\" class=\"keylink\" target=\"_blank\">法相</a>皆是一相。所谓无相</p><p>佛藏经<a href=\"/remen/nianfo.html\" class=\"keylink\" target=\"_blank\">念佛</a>品云恶知识</p><p>佛告舍利弗。若有<a href=\"/remen/biqiu.html\" class=\"keylink\" target=\"_blank\">比丘</a>教餘比丘。汝当念佛念法念僧念戒念施念天。唯爱<a href=\"/remen/niepan.html\" class=\"keylink\" target=\"_blank\">涅槃</a>毕竟清净。如是教者名為邪教。谓是正教而是邪教。舍利弗。如是教者名為恶知识。是人名為诽谤于我助于外道。亦為他人说邪道法。舍利弗。如是恶人我乃不听受一饮水以自供养。舍利弗。是念<a href=\"/remen/fofa.html\" class=\"keylink\" target=\"_blank\">佛法</a>断语言道过出诸念。不可得念是名念佛。舍利弗。一切诸念皆寂灭相。随顺是法。此即名為修习念佛。不可以色念佛。何以故。念色取相贪味為识。无形无色<a href=\"/remen/wuyuan.html\" class=\"keylink\" target=\"_blank\">无缘</a>无性。是名念佛。是故当知。无有分别无取无捨。是真念佛</p><p>佛藏经念法品云善知识</p><p>舍利弗。是人尔时都无所有寂灭无性。不集诸相灭一切法。是则名為修习念佛。念佛名為破善不善一切觉观。无觉无观寂然无想。名為念佛。何以故。不应以觉观忆念诸佛。无觉无观名為清净念佛。舍利弗。随所念起一切诸想皆是邪见。舍利弗。随无所有无觉无观无生无灭。通达是者名為念佛。如是念中无贪无著。无逆无顺。无名无相。无想无语。乃名念佛。是中乃无微细小念。何况麤身口意业。无身口意业处。无念无分别。空寂无性灭诸觉观。是名念佛。汝念佛时莫取小想莫生戏论。莫有分别。何以故。是法皆空无有体性。不可念一相。所谓无名。是名真实念佛。何以故。如来不名為色。不名為想。不名為念。不名為分别。不逆不顺不取不捨。非定非慧。是人于佛犹尚不得。何况于念。舍利弗。如是教者名善知识。若人成就如是相者。<a href=\"/remen/shijian.html\" class=\"keylink\" target=\"_blank\">世间</a>希有。得不颠倒真实见故。是為<a href=\"/remen/zhengjian.html\" class=\"keylink\" target=\"_blank\">正见</a>。复次舍利弗。正见者。名為正作正行正道正解。无有颠倒如实而见。是故如来说名正见。若生我想人想眾生想者。当知。是人皆是邪行</p><p>佛藏经云恶知识</p><p>舍利弗。人以清净信等诸根出家学道。遇恶知识。恶知识者。常好调戏轻躁无羞。言语散乱不摄诸根。心不专一痴如白羊。亲近如是恶知识者。失须陀洹果斯陀含阿那含果阿罗汉果。乃至失于生天之乐。况涅槃道。舍利弗。是人随恶知识。若生人中父母生离死亡丧失。亲里衰恼国土破坏。生八难中捨于乐处。遇恶知识生无佛处。若值佛世目不喜见。不喜闻法。不与佛眾而和合</p><p>念诵结<a href=\"/remen/hufa.html\" class=\"keylink\" target=\"_blank\">护法</a>普通诸部</p><p><a href=\"/remen/sanzang.html\" class=\"keylink\" target=\"_blank\">三藏</a>金刚智授与灌顶<a href=\"/remen/dizi.html\" class=\"keylink\" target=\"_blank\">弟子</a></p><p>凡欲念诵先须护身结界澄想。观察本尊圣者。起慈悲心愍念有情。发大誓愿迴向<a href=\"/remen/puti.html\" class=\"keylink\" target=\"_blank\">菩提</a>。方可念诵。持四种<a href=\"/remen/nianzhu.html\" class=\"keylink\" target=\"_blank\">念珠</a>作四种念诵。一者音声念诵。二者金刚念诵。合口动舌点诵是。三者三摩地念诵。心念是也。四者真实念诵。如字义<a href=\"/remen/xiuxing.html\" class=\"keylink\" target=\"_blank\">修行</a>是也。能令<a href=\"/remen/xingzhe.html\" class=\"keylink\" target=\"_blank\">行者</a>速证无上菩提。具一切智。此心<a href=\"/remen/zhenyan.html\" class=\"keylink\" target=\"_blank\">真言</a>。是一切诸佛第一义。真如智中流出。非是作法显现。如巧色摩尼能满诸愿。一切诸佛同声共说。思惟之时。唯是明朗亦不见身之与心。况无一物法非空故。若久能熟当自证智。作是观时。诵密言曰</p><p>念此明者。即能证入一切灌顶曼荼罗位。于诸菩萨祕密法门随意无碍。作是观时不复延促。务在证入。若能一一与心相应方大成就。一切时处作意任运相应。无所罣碍。一切<a href=\"/remen/wangxiang.html\" class=\"keylink\" target=\"_blank\">妄想</a>贪瞋痴等。不假断除自然不起性常清净。此真实法门。是一切眾生<a href=\"/remen/zixing.html\" class=\"keylink\" target=\"_blank\">自性</a>清净心名為圆镜智。上从诸佛下至眾生。悉皆同等无有增减。但為无明妄想所覆。令其法体不得显现。作是观者便证<a href=\"/remen/jietuo.html\" class=\"keylink\" target=\"_blank\">解脱</a>一切智三昧。名為地前三贤位。所有动作任运相应。自然进入初地生大<a href=\"/remen/huanxi.html\" class=\"keylink\" target=\"_blank\">欢喜</a>。所以然者。以观月為方便。具有三义。一月清净义。离贪欲垢故。二者清净源义。离贪嗔热恼故。三者光明义。离愚痴故。所以取月為喻亦莫作月解。世间者四大所成毕竟破坏。眾生自性清净心无生灭故。此是诸佛菩萨内证非二乘声闻外道所知境界。作此观者。一切佛法恒沙<a href=\"/remen/gongde.html\" class=\"keylink\" target=\"_blank\">功德</a>不由他悟。此一法摄无量。剎那悟入诸法中。<a href=\"/remen/zizai.html\" class=\"keylink\" target=\"_blank\">自在</a>无碍。从地至地渐渐昇进。学此观者。不得专守念以為究竟。当须<a href=\"/remen/zhengnian.html\" class=\"keylink\" target=\"_blank\">正念</a>进修方便。然后证入究竟清净法海</p><p><a href=\"/fojing/xinjing/\" class=\"keylink\" target=\"_blank\">般若波罗蜜多心经</a>三世诸佛依<a href=\"/remen/banruo.html\" class=\"keylink\" target=\"_blank\">般若</a>波罗蜜多故得阿耨多罗三藐三菩提。故知。般若波罗蜜多是大神咒。是大明咒。是无上咒。是无等等咒。能除一切苦真实不虚</p><p>金刚三昧经真性空品第六舍利弗言。如尊所说在事之先。取以本利是念寂灭。寂灭是如。总持诸德该罗万法。<a href=\"/remen/yuanrong.html\" class=\"keylink\" target=\"_blank\">圆融</a>不二不可思议。当知。是法即是摩訶般若波罗蜜。是大神咒。是大明咒。是无上咒。是无等等咒。佛言。如是如是。真如空性。性空智火烧灭诸结。平等平等。等觉三地。妙觉三身。于九识中皎然明净。无有诸影若有眾生无餘杂念。尔时菩萨常作<a href=\"/remen/huashen.html\" class=\"keylink\" target=\"_blank\">化身</a>权护是人。不离左右</p><p>大般若经摩愁品云若有眾生修行般若波罗蜜者。与不忆不念相应。一切魔家眷属悉皆愁忧不乐</p><p>佛藏经云舍利弗。我法无诸难事。不乏饮食卧具医药。汝等但当懃行佛道。莫贵世间财利供养。舍利弗。汝今善听。我当语汝。若有一心行道比丘。千亿天神皆共同心以诸乐具欲共供养。舍利弗。诸人供养坐禪。比丘不及天神</p><p>假佛一切形像是</p><p><a href=\"/fojing/jingangjing/39210.html\" class=\"keylink\" target=\"_blank\">金刚经</a>云凡所有相皆是虚妄。若以色见我以音声求我。是人行邪道。不能见如来</p><p>佛藏经云。佛告舍利弗。我餘经说。若人见法是為见我。如来非法亦非非法(不顺有相不依无相即是见法。见法者见本性)何以故。调达愚人及诸外道。皆以色身见佛。舍利弗。如来不应以色身见。亦复不应以音声见。舍利弗。若人以色身见佛。是去佛远。所以者何。佛不名见名為见佛(不依有见无见即是不依正见)</p><p>维摩经云夫求法者不著佛求不著法求不著眾求法名无染。若染于法乃至涅槃。是即染著非求法也。法名无為。若行有為。是求有為。非求法也。法离见闻觉知。若行见闻觉知。是即见闻觉知非求法也。唯舍利弗。夫求法者。于一切法应无所求</p><p><a href=\"/fojing/miaofalianhuajing/\" class=\"keylink\" target=\"_blank\">法华经</a>云无上宝聚不求自得(若人不求种种世法。亦不求佛法。即是真求法人)真佛者(<a href=\"/remen/shixin.html\" class=\"keylink\" target=\"_blank\">识心</a>见性悟理之人即是真佛)</p><p>金刚经云离一切诸相即名诸佛(离有离无故。不垢不净故。无生无体故)</p><p>法身礼</p><p>入佛境界经云佛常在世间。而不染世法。以不分别世间故。敬礼无所观。<a href=\"/remen/xukong.html\" class=\"keylink\" target=\"_blank\">虚空</a>无中边。诸<a href=\"/remen/foshen.html\" class=\"keylink\" target=\"_blank\">佛身</a>亦然。心同虚空故。敬礼无所观。一切平等礼。无礼无不礼。一礼遍含识。同归实相体(实相者。不顺有体相不依无相是)</p><p><a href=\"/fojing/lengqiejing/yuanwen.html\" class=\"keylink\" target=\"_blank\">楞伽经</a>云尔时大惠白佛言。<a href=\"/remen/shizun.html\" class=\"keylink\" target=\"_blank\">世尊</a>。愿為我说诸佛体性。佛言。大惠。觉二<a href=\"/remen/wuwo.html\" class=\"keylink\" target=\"_blank\">无我</a>。除二种障。离二种死。断二种<a href=\"/remen/fannao.html\" class=\"keylink\" target=\"_blank\">烦恼</a>。是佛体性。大惠声闻缘觉得此法已亦名為佛。我以是义但说一乘</p><p>尔时世尊重说偈言。善知二无我。除<a href=\"/remen/erzhang.html\" class=\"keylink\" target=\"_blank\">二障</a>二恼。及不思议死。是故名如来</p><p>假<a href=\"/remen/sanbao.html\" class=\"keylink\" target=\"_blank\">三宝</a>形像佛是佛宝。一切经论教法是法宝。剃髮被<a href=\"/remen/jiasha.html\" class=\"keylink\" target=\"_blank\">袈裟</a>受二百五<a href=\"/remen/shijie.html\" class=\"keylink\" target=\"_blank\">十戒</a>是僧宝(若不识心不见性总无宝)</p><p>真三宝(见性之人三宝具足)</p><p>维摩经云。寂根菩萨曰。佛法眾為二。佛即是法。法即是眾。是三宝。皆无為相。与虚空等。一切法亦尔。能随此行者。是為入<a href=\"/remen/buerfamen.html\" class=\"keylink\" target=\"_blank\">不二法门</a>(不随有行不依无行即是离法之人)</p><p>思益经云若身证是法。亦不离身见法。亦不离法见身。于是观中不见二相。不见不二相。如是现前知见而亦不见。名圣默然。若有诸菩萨。于上中下法。亦不取不捨。是名行菩提。若法及非法。不分别為二。亦不得不二。是名行菩提。若二即有為。非二即无為。离是二边者。是名行菩提。是人过凡夫。亦不入法位。未得果而圣。是世间<a href=\"/remen/futian.html\" class=\"keylink\" target=\"_blank\">福田</a>。行于佛道时。无法可捨离。亦无法可受。是名菩提相。一切无所念。是即如来法</p><p>文殊师利菩萨问思益菩萨言。云何名為<a href=\"/remen/xiudao.html\" class=\"keylink\" target=\"_blank\">修道</a>。思益菩萨答言。若不分别是法是非法离于二相。名為修道。又问云。何名為修道。答言。不堕有不堕无亦不分别是有是无。习如是者名為修道</p><p>又问。何故不见。答。言离二相故不见。不见即正是见。若<a href=\"/remen/shuofa.html\" class=\"keylink\" target=\"_blank\">说法</a>不违佛不违法不违僧名為说法。若知法即是佛(是佛宝)离相即是法(是法宝)无為即是僧(是僧宝)一人见性。分明三宝具足</p><p><a href=\"/fojing/niepanjing/\" class=\"keylink\" target=\"_blank\">涅槃经</a>云见性<a href=\"/remen/chengfo.html\" class=\"keylink\" target=\"_blank\">成佛</a>道(除见性外更有法门出<a href=\"/remen/sanjie.html\" class=\"keylink\" target=\"_blank\">三界</a>得成佛者无有是处)假戒(因犯禁戒制戒是。此戒是方便戒。是不了教。只许五岁学五岁若不捨是真外道。是具足邪见人)佛藏经云佛告舍利弗。我说教者不说受者。舍利弗。于我法中多有如是增上慢教。舍利弗。若受教者受戒五岁不能悉捨。如是所教于是教中懃心<a href=\"/remen/jingjin.html\" class=\"keylink\" target=\"_blank\">精进</a>自有得。无有比丘不往諮问。我说此人虽有五岁犹名邪见。杂外道法顺行魔教。舍利弗。若有比丘受是教已闻空无所得法。即<a href=\"/remen/zijue.html\" class=\"keylink\" target=\"_blank\">自觉</a>知。我先受者皆是邪见。于空无所得法无悔。深入通达不依一切我见人见。舍利弗。我说此人名為清净梵行</p><p>法句经云若说诸持戒。无善无威仪。戒性如虚空。持者為迷倒</p><p>金刚三昧经為说戒者。為不善慢故海波浪故如彼心地<a href=\"/remen/bashi.html\" class=\"keylink\" target=\"_blank\">八识</a>海澂九识流净风不动波浪不起戒性等空持者迷倒</p><p>诸法无行经云若人分别戒。是则无有戒。若有见戒者。是则為失戒。戒非戒一相。知是為道师</p><p>涅槃经云戒有二种。一者性自能持。二者须他教敕。若遇师僧白四羯磨。然后得戒。虽得戒已要凭和上诸师同学善友诲喻。乃知。进止听法说法备诸威仪。是名须他教敕</p><p>花严经梵行品云若戒是梵行者。為场坛是戒耶。问。清净是戒耶。教威仪是戒耶。三说羯磨是戒耶。和上是戒耶。阿闍梨是戒耶。剃髮是戒耶。著袈裟衣是戒耶。乞食是戒。正命是戒耶。如是观已于身无所取。于修无所著。于法无所住。过去已灭。未来未至。现在空寂。无作业者。无受报者。此世不移动。彼世不改变。此中何法名為梵行。从何处来。谁之所有体。為是谁由谁而作。為是有為是无</p><p>真戒(一切眾生本来自有<a href=\"/remen/foxing.html\" class=\"keylink\" target=\"_blank\">佛性</a>。是持真戒者识心见性人。是见性之时想念不生。不起分别及有漏习。入无戒不自不他不垢不净无我无人无念无分别无主无宰无吝无惜百无所须。诸欲永息等同虚空。同无情物身心不自。戒犯不二能。如是知者是真持戒人)</p><p>不净说法</p><p>楞伽经云未来世当有。身著于袈裟。妄说于有无。毁坏我<a href=\"/remen/zhengfa.html\" class=\"keylink\" target=\"_blank\">正法</a>。佛告大惠。彼愚痴人说有三乘。不说<a href=\"/remen/weixin.html\" class=\"keylink\" target=\"_blank\">唯心</a>无诸境界。一切痴外道。妄见作所作。悉著有无论。是故无解脱。涅槃离心意。唯此一法实。藏识说為心。思量以為意。心如白色衣。<a href=\"/remen/yishi.html\" class=\"keylink\" target=\"_blank\">意识</a>习為垢。垢习之所污。念心不显现。若随言取义。建立于诸法。以彼建立故。死堕<a href=\"/remen/diyu.html\" class=\"keylink\" target=\"_blank\">地狱</a>中</p><p>佛告大惠。彼人愚痴不知。言说是生是灭。义不生灭。一切言说堕于文字。义则不堕。离有离无故。无生无体故</p><p>净说法</p><p>佛藏经云舍利弗。是人又能清净持戒。无有瑕疵。不垢不净。自在智者所讚能自具足。随顺禪定时乐坐禪。如是比丘我亦听受供养。舍利弗。身证法身无有疑悔。我听是人高坐说法。虽见凡夫清净持戒。心不贪著外道经义。一心懃求<a href=\"/remen/shamen.html\" class=\"keylink\" target=\"_blank\">沙门</a>上果。不贪利养善巧定说。多闻广喻犹如大海。乃至失命犹不<a href=\"/remen/wangyu.html\" class=\"keylink\" target=\"_blank\">妄语</a>。不乐挣讼自利利他。唯说清净第一实义。所说如是。舍利弗。如是说者我听说法。如来所说能使诸法不相违逆。為说戒定惠解脱知见。舍利弗。求利比丘。為佛出家而<a href=\"/remen/pojie.html\" class=\"keylink\" target=\"_blank\">破戒</a>品。何用说法。何以故。舍利弗。我经中说。若人不自善寂不能护。法能令他人善寂自护。无有是处。如人自没污埿欲出他人。无有是处。若人自善寂。能出污埿欲出他人。则有是处。是故舍利弗。我今明了告汝。诽谤如来其罪不轻。实语比丘应听说法。非妄语者持戒比丘。则能法施。舍利弗。高坐说法决定断疑。最是上事。若持戒不净著外道义。我则不听。及妄诸者贵世乐者。求利者。乐挣讼者。我亦不听。我听净持戒者。质直心者。通达诸法实相者。高坐说法。舍利弗。破戒比丘寧当捨戒。不著<a href=\"/remen/shengren.html\" class=\"keylink\" target=\"_blank\">圣人</a>相袈裟覆藏罪垢。蜜作眾恶受人信施。舍利弗。云何以小<a href=\"/remen/yinyuan1.html\" class=\"keylink\" target=\"_blank\">因缘</a>。而于地狱受久远身。阿难。譬如恶贼于王大臣。不敢自现盗他物者。不自言贼。如是阿难。破戒比丘成就非沙门法。上不自言我是恶人。况能向餘人说。自言罪人。阿难。如是经者。破戒比丘。随得闻时能自降伏则有惭愧。持戒比丘得自增长。说是法时。九万诸天于诸法中得<a href=\"/remen/fayan.html\" class=\"keylink\" target=\"_blank\">法眼</a>净</p><p>法华经云我此九部法随顺眾生入大乘為本</p><p>楞伽经云尔时大惠复请佛言。唯愿為说宗趣之相。令我及诸菩萨善达此义。不随一切眾邪妄解。疾得阿耨多罗三藐三菩提。佛言。諦听。当為汝说。大惠言唯。佛言。大惠一切二乘及诸菩萨。有二种宗法相。何等為二。為宗趣法相。言说法相。宗趣法相者。谓自所证殊胜之相。离于文字语言分别。入无漏界成自地行。超过一切不正思觉。伏魔外道生智惠光。是名宗趣法相。言说法相者。為说九部种种教法。离于一异有无等相。以巧方便随眾生心令入此法。是名言说法相。汝及诸菩萨当懃修学。尔时世尊重说颂言宗趣与言说。自证及教法。若能善知见。不堕他妄解</p><p>佛告大惠言。第一义者。是圣智内自证境。非语言分别智境。语言分别不能显示。大惠言。说者生灭动摇展转因缘生。若展转缘生于第一义则不能显示。第一义者。无自他相。言语有相不能显示。第一义者。但唯自心。种种外相悉皆无有。言语分别不能显示。是故大惠应当远离语言分别佛分别。佛告。<a href=\"/remen/poluomen.html\" class=\"keylink\" target=\"_blank\">婆罗门</a>乃至少有<a href=\"/remen/xinshi.html%09\" class=\"keylink\" target=\"_blank\">心识</a>流动分别外境。皆是世论乃至心流动。是则為世论。分别不起者。是人见自心</p><p>佛告大惠。乃至少有言语分别生。即有常无过常。是故应除二分别觉勿令少在</p><p>乃至有所立。一切皆错乱。若见唯自心。是则无為挣。愚夫乐妄说。不闻真实惠。言说三苦本。真实灭苦因。言说即变异。真实离文字。于妄想心镜。愚生二种见。不识心及缘。即起二妄想。了心及境界。妄想即不生。我无上大乘。超过于名言。其义甚明了。愚夫不觉知。内自证不动。是无上大乘</p><p>思益经云云何比丘随<a href=\"/\" class=\"keylink\" target=\"_blank\">佛教</a>随佛语。答言。称讚毁辱其心不动。是名随佛教。不随文字语言是名随佛语。又比丘灭一切诸相。是名随佛教。又云。身无所起心无所起。是名第一牢强精进</p><p>有挣法</p><p>思益经云梵天言。云何比丘多挣讼。答言。是好是恶此名挣讼。是理是非理此名挣讼。是垢是净此名挣讼。是善是不善此名挣讼。是戒是毁戒此名挣讼。是应作是不应作此名挣讼。以是法得道以是法得果此名挣讼。梵天若于法中有高下心贪著取受。皆是挣讼。乐挣讼者。无沙门法。乐沙门法者。无有妄想贪著。梵天言。云何比丘亲近于佛。答言。若比丘于诸法中不见有法若近若远。是名亲近于佛。梵天言。云何比丘给侍于佛。答言。若比丘身口意无所作。是名给侍于佛</p><p>乐瓔珞<a href=\"/remen/zhuangyan.html\" class=\"keylink\" target=\"_blank\">庄严</a>方便品(一部一卷成。亦名转女身菩萨问答经)若其无挣不可言说。以何等故说名无挣。须菩提言。姊。如来世尊為声闻弟子假名字说。女言。大德须菩提。若有假名即有挣讼。若有挣讼即有颠倒。若有颠倒非沙门法。须菩提言。姊何等是沙门法。女言。大德须菩提。无有文字。无有挣讼。无有颠倒。是沙门法。亦不分别是法。是非法。是沙门法。又不分别忆想不忆想。是沙门法。离一切著。是沙门法。<a href=\"/remen/wuxin.html\" class=\"keylink\" target=\"_blank\">无心</a>离意识。是沙门法。知足是沙门法。离有為法。是沙门法。诸法如虚空。是沙门法。说是沙门法时。中间所集听法诸天。有四十天子。远尘离垢得法眼净</p><p>佛藏经云(<a href=\"/remen/fodizi.html\" class=\"keylink\" target=\"_blank\">佛弟子</a>终有為著相。非沙门法)非沙门自称沙门。不应供养而受供养。名為常贼立憧相贼。名為自在杀害人贼。是人所食一口皆不净。唯清有向道得<a href=\"/remen/daoguo.html\" class=\"keylink\" target=\"_blank\">道果</a>者能消供养。舍利弗。我灭度后如是等人满阎浮提。专行求利以自<a href=\"/remen/shenghuo.html\" class=\"keylink\" target=\"_blank\">生活</a>有為法</p><p>金刚经云一切有為法。如梦幻泡影。如露亦如电。应作如是观</p><p>涅槃经云有為功德多诸过患</p><p>佛藏经云我所说诸法。随顺第一义。有為不坚牢。如梦之所见</p><p>金刚三昧经云于有為法如避火坑</p><p>楞伽经云若依止少法而有少法起。若依止于事此法即便坏</p><p>禪门经云大乘妙义至理空旷。有為眾生而不能入</p><p>大佛顶经云<a href=\"/remen/yuanman.html\" class=\"keylink\" target=\"_blank\">圆满</a>菩提归无所得</p><p>般若子经云无智亦无得。以无所得故即菩提萨埵</p><p>修多罗般若经云佛告须菩提。若有善男子善女人。发<a href=\"/remen/putixin.html\" class=\"keylink\" target=\"_blank\">菩提心</a>有所得者。即是邪见。邪见之人永不见佛。断一切智名為佛智见。凡夫有為。佛是无為。如是见者非平等见。见凡夫法空佛法亦空。如是见者是名正见</p><p>思益经云世尊。云何具足<a href=\"/remen/liuboluomi.html\" class=\"keylink\" target=\"_blank\">六波罗蜜</a>。梵天若不念施。不依戒。不分别忍。不敢精进。不住禪定。不二于惠。是名具足六波罗蜜</p><p>金刚三昧经云空心不动具六波罗</p><p>此大乘顿教法门。為一切眾生本来自有佛性。千经万论大小乘教文字言说。只指眾生本性见成佛道。此法亦名反源。亦名反照。亦名反流。亦名迴向。亦名无生。亦名无漏。亦名不起。亦名法离见闻觉知</p><p>楞伽经云如水瀑流尽。波浪即不起。如是意识灭。种种识不生</p><p>大佛顶经云元是一精明。分為<a href=\"/remen/liuhe.html\" class=\"keylink\" target=\"_blank\">六和</a>合。一处成休复。六用皆不行。一根既反源。六根成解脱。反闻闻自性。性成无上道。反见见自心。见性成佛道</p><p>又云。若弃生灭守于真常。常光现时尘根识心应时消落。想相為尘。识情為垢。二俱远离。则汝法眼应时清明。云何不成无上知觉佛告阿难。如是清净持禁戒人心无贪淫。于外六尘不多流溢。因不流溢旋源自归。鹿既不缘根无所偶。反流全一六用不行。十方国土皎然清净</p><p>楞伽经云远离于心识。亦离于五法。复离于自性。是為佛种性。由依本识故。而有诸识生。由依内识故。有似外影现。无智恒分别。有為及无為。□□□□□离质亦无影。藏识若清净。诸识浪不生。依法身有报。而起净分别。若不了无我。依教不依义。理教中求我。是妄垢恶见。不了故说有。唯妄取无餘。离圣教正理。欲灭惑反增。是外道狂言。智者不应说。教由理故显。当依此教理。勿更餘分别</p><p>维摩经云文殊师利菩萨从无住本立一切法</p><p>金刚经云一切诸佛及诸佛阿耨多罗三藐三菩提法。皆从此经出(此经者即此心。是不生不灭故。不垢不净故。离有离无故。影体俱离故。不依性相故。亦不顺生。亦不依寂。亦不顺有相。亦不依无相不沈不浮故)</p><p>文殊行经云复次舍利弗。若有人言。过去未来于实际中。说有依处说无依处者。当知。彼辈诽谤如来获大重罪。所以者何。彼真实际无忆无念亦无堕落(无忆无念者即不顺浮。亦无堕落者。即不沈空滞寂。此法不顺有心。不依无心。顺有心者即是波浪。依无心者即是□□<a href=\"/remen/kongjian.html\" class=\"keylink\" target=\"_blank\">空见</a>外道有无不二即是正见)</p><p>楞伽经云天乘及梵乘。声闻缘觉乘。诸佛如来乘。诸乘我所说。乃至有心起。诸乘未究境。彼心转灭以。无乘及乘者。无有乘建立。我说為大乘</p><p>天乘非乘。非名亦非字。非諦非解脱</p><p>我无上大乘超过于名言。其义甚明了。愚夫不觉知。内自证不动。是无上大乘</p><p>决定毘尼经云见凡夫有為佛。是无為。如是见者不平等见。见凡夫法空佛法亦空。如是见者是名平等见。见犯比丘不入地狱。清净行者不证涅槃。如是见者名平等见</p><p>宝积经云云何真供养佛。佛言。无佛想无法想无僧想。是名日日真供养佛。佛不名作。不名色。不名想。无作无色无想。是名真供养佛</p><p>金刚三昧经序品第一尔时世尊。大眾围遶。说大乘经。名一味真实际本觉利行。若闻是经。乃至<a href=\"/remen/shouchi.html\" class=\"keylink\" target=\"_blank\">受持</a>一四句偈。是人则為入佛智地。能以方便<a href=\"/remen/jiaohua.html\" class=\"keylink\" target=\"_blank\">教化</a>眾生。為一切眾生作大知识。佛说此经已。结跏趺坐。即入金刚三昧。身心不动。尔时眾中。有一比丘。名曰阿伽陀。从坐而起。合掌胡跪。欲宣义意。而说偈言</p><p>大慈满足尊<a href=\"/remen/zhihui.html\" class=\"keylink\" target=\"_blank\">智慧</a>通无碍</p><p>广度眾生故说于一諦义</p><p>无量诸菩萨皆悉度眾生</p><p>為眾广染问知法寂灭相</p><p>入于决定处如来智方便</p><p>当為入实说随顺皆一乘</p><p>无有诸杂味犹如一雨润</p><p>眾草皆悉荣随其性各异</p><p>一味之法润普充于一切</p><p>如彼一雨润皆长菩提引</p><p>入于金刚味证法真实定</p><p>决定断疑悔一法之印成</p><p>无相法品第二一觉了义难解难入。非诸二乘之所知见。唯佛菩萨乃能知之。善男子。若化眾生无生于化。不生无化其化大焉。令彼眾生皆离心我。一切心我本来空寂。若得空心心不幻化。无幻无化即得无生。无生之心在于无化。解脱菩萨。而白佛言。尊者。若有眾生见法生时。令灭何见</p></div>"
}]