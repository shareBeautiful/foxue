[{
    "title": "大乘稻竿经随听疏决 第2783部",
    "author": "未知",
    "html": "<div class=\"B1_text\"><p>大乘稻竿经随听疏决</p><p>稽首恭敬正遍知及以妙法僧伽眾</p><p>所有稻竿未决义今当次第略解释</p><p>十六论中第一言因中有果论者。谓如有一若<a href=\"/remen/shamen.html\" class=\"keylink\" target=\"_blank\">沙门</a>若<a href=\"/remen/poluomen.html\" class=\"keylink\" target=\"_blank\">婆罗门</a>。起如是见立论。常常时恒恒时。于诸因中具有果性。谓雨眾外道作如是计。何<a href=\"/remen/yinyuan1.html\" class=\"keylink\" target=\"_blank\">因缘</a>故。起如是计。立如是论。显示因中具有果性。由教及理故。教者谓彼先师所造教藏。随门传授。传至于今。显示因中先有果性。理者谓即彼沙门若婆罗门為性。寻□□□□察住即思地住自辩地住异生地住。随思惟观察行地。彼作是思。若从彼性此住得生。一切<a href=\"/remen/shijian.html\" class=\"keylink\" target=\"_blank\">世间</a>共知共立。彼為此因非餘。又求果者惟所此因非餘。又即于彼加功营构诸所求事非餘。又若彼果即从彼生不从餘生。是故彼果因中已有。若不尔者。应立一切是一切因。為求一果应所一切应于一切。加功营构。应从一切一切果生。如是由施设故。求所故。所作决定故。生故。彼见因中常有果性。应审问彼。汝何所欲。何者因相。何者果相。<a href=\"/remen/yinguo.html\" class=\"keylink\" target=\"_blank\">因果</a>两相為异不异。若无异相。便无因果二种。决定因果二种无差别故。因中有果不应道理。若有异相。汝意云何。因中果相為未生相。為已生相。若未生相。便于因中果犹未生而说。是有不应道理。若已生相即果。已生复从因生。不应道理。是故因中非先有果。然要有因待缘果生。又有相法。于有相法中。由五种相故。方可了知。于一处所可得。如瓶中水。二于所依可得。如眼中眼识。三即自相可得。如因自体不由比度。四即由自作业可得。五由因变异故成变异。或由缘变异故果成变异。是故彼说常常时恒恒时因中有果。不应道理。由此因缘故。所立论非如理说。如是不异相故。异相故。未生相故。已生相故。不应道理二言从缘显了。论者。即如有一若沙门若婆罗门。起如是见。立如是论。一切诸法本性是有。从眾缘显。不从缘生。谓即因中有果论者。及声相论者。作如是计。何因缘故。因中有果。论者。见诸因中。先有果性。从缘显耶。由教及理故。教如前说。理者谓如有一為性。即思為性观察广说如前。彼如是思。果先是有。复从因生。不应道理。然非不用功為成于果。彼复何缘而作功用。岂非唯為显了果耶彼作如是妄分别已。立显了论。应审问彼。汝何所欲為无障缘而為障碍為有障缘耶。若无障缘者。无障碍缘而為障碍。不应道理。若有障缘者。属果之因。何故不障。同是有故。不应道理。譬如黑闇障盆中水。亦能障盆。若言障因缘。亦能障者。亦应显因。俱被障故。而言但显因中光有果生不显因者。不应道理。复应问彼。為有性是障缘為异耶。若有性是障缘者。是即有性应常不显了。不应道理。因亦是有。何不為障。若言果性。是障缘者。是则一法亦因亦果。如芽是种子。果是茎等。因是即一法亦显不显。不应道理。又今问汝。随汝意答。本法与显為异不异。若不异者。法应常显。一已复显。不应道理。若言异者。彼显為无因耶。為有因耶。若言无因。无因而显。不应道理。若有因者。果性可显。非是因性。以不显因能显于果。不应道理。如是无障缘故。有障缘故。有相故。果相故。显不异故。显异故。不应道理三言去来实有论者。谓如有一若沙门若婆罗门。若在此法者。由不正思惟故。起如是见立如是论。有过去有未来其相成就。犹如见在实有非假。何因缘故起如见立如是论。由教及理。教如前说。又在此法者。于如来经。不如理分别故。谓如经言。一切有者。即十二处。此二十处实相是有。又薄伽梵说。有过去业。又说。有过去色。有未来色。广说乃至识亦如是。理者谓如有一為性寻思為性观察。广说如前。彼如是思。若法自相安住此法。真实是有。此若未来无者。尔时应未受相。此若过去无者。尔时应失自相。若如是者。法法自相应不成就。由是道理亦非真实故。不应道理。由是思惟。起如是见。立如是论。过去未来性相实有。应审问彼。汝何所欲。去来二相。与现在相。為一為异。若言相一立三世相。不应道理。若相异者。性相实有。不应道理。又汝应说。自意所欲。随三世法。為是常耶。為<a href=\"/remen/wuchang.html\" class=\"keylink\" target=\"_blank\">无常</a>耶。若常相者。堕在三世。不应道理。若无常相。于三世中。恒是实有。不应道理。又今问汝。随汝意答。為计未来法至现在世耶。為彼死已于此生耶。為即住未来。為缘生现在耶。為本无业。今有业耶。為本相不<a href=\"/remen/yuanman.html\" class=\"keylink\" target=\"_blank\">圆满</a>。今相圆满耶。為本异相。今非异相耶。為于未来有现在分耶。若即未法来来至现在者。此便有方所。后与现在应无差别。复应是常。不应道理。若言未来死已现在生者。是即未来不生。于今现在世法本无今生。又未来未生而言死歿不应道理</p></div>"
}]