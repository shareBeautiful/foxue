[{
    "title": "父母恩重经 第2887部",
    "author": "未知",
    "html": "<div class=\"B1_text\"><p>父母恩重经</p><p>如是我闻。一时佛在王舍城耆闍掘山中。与大菩萨摩訶萨及声眷属俱。亦与<a href=\"/remen/biqiu.html\" class=\"keylink\" target=\"_blank\">比丘</a><a href=\"/remen/biqiuni.html\" class=\"keylink\" target=\"_blank\">比丘尼</a>优婆塞优婆夷。一切诸<a href=\"/remen/tianren.html\" class=\"keylink\" target=\"_blank\">天人</a>民及天龙鬼神。皆来集会。一心听佛<a href=\"/remen/shuofa.html\" class=\"keylink\" target=\"_blank\">说法</a>。瞻仰尊顏。目不暂捨。佛言。<a href=\"/fojiaogushi/duan/rszs.html\" class=\"keylink\" target=\"_blank\">人生在世</a>。父母為亲。非父不生。非母不育。是以寄託母。胎怀身十月。岁满月充。母子俱显生堕草上。父母养育。卧则兰车。父母怀抱。和和弄声。含笑未语。飢时须食。非母不哺。渴时须饮。非母不乳。母中飢时吞苦吐甘推乾就湿。非义不亲。非母不养。慈母养儿。去离兰车。十指甲中食子不净。应各有八斛四斗。计论母恩。昊天罔极。呜呼慈母云何可报。阿难白佛言。<a href=\"/remen/shizun.html\" class=\"keylink\" target=\"_blank\">世尊</a>云何可报其恩。唯愿说之</p><p>佛告阿难。汝諦听善思念之。吾当為汝分别解说。父母之恩昊天罔极。云何若有<a href=\"/remen/xiaoshun.html\" class=\"keylink\" target=\"_blank\">孝顺</a>慈孝之子。能為父母作福造经。或以七月十五日能造佛槃<a href=\"/remen/menglanpen.html\" class=\"keylink\" target=\"_blank\">盂兰盆</a>。献佛及僧得果无量。能报父母之恩。若复有人。书写此经。流布世人。<a href=\"/remen/shouchi.html\" class=\"keylink\" target=\"_blank\">受持</a>读诵。当知此人报父母恩。父母云何可报。但父母至于行来。东西邻里井窖堆磨。不时还家。我儿家中啼哭。忆我即来还家。其儿遥见我来。或在兰车。摇头弄脑。或复曳腹随行。呜呼向母。母為其子曲身下就长。舒两手拂拭尘土。呜和其口开怀出乳。以乳与之。母见儿欢。儿见母喜。二情恩悲亲爱。慈重莫复。二岁三岁弄意始行。于其食时非母不知父。母行来值他座席。或得饼肉。不敢輟味怀挟来归。向其与子。十来九得恒常<a href=\"/remen/huanxi.html\" class=\"keylink\" target=\"_blank\">欢喜</a>。一过不得憍啼佯哭。憍子不孝。必有五樀。孝子不怀。必有慈顺。遂至长大。朋友相随。梳头摩髮。欲得好衣。覆盖身体。弊衣破故。父母自著新好绵帛。先与其子。至于行来。官私急疾。倾心南北。逐子东西。横上其头。既索妻妇得他<a href=\"/remen/zinv.html\" class=\"keylink\" target=\"_blank\">子女</a>。父母转疏。私房屋室共相语乐。父母年高气力衰老。终朝至暮不来借问。惑复父孤母寡。独守空房。犹如客人。寄止他舍。常无恩爱。复无儒被寒。苦辛厄难遭之。甚年老色衰。多饶蟣虱。夙夜不卧。长呼叹息。何罪宿愆生此不孝之子。或时唤呼。瞋目惊怒。归儿骂詈。低头含笑。妻复不孝子。复五樀<a href=\"/remen/fuqi.html\" class=\"keylink\" target=\"_blank\">夫妻</a>和合同作五逆。彼时唤呼。急疾取使。十唤九违。尽不从顺。骂詈瞋恚。不如早死。强在地上。父母闻之。悲哭懊恼。流泪双下。啼哭目肿。汝初小时非吾不长。但吾生汝。不如本无。佛告阿难。若善男子善女人。能為父母受持读诵书写父母恩重大乘摩訶<a href=\"/remen/banruo.html\" class=\"keylink\" target=\"_blank\">般若</a>波罗蜜经一句一偈。一逕耳目者所有五逆重罪悉得消灭。永尽无餘。常得见佛闻法。速得<a href=\"/remen/jietuo.html\" class=\"keylink\" target=\"_blank\">解脱</a>。阿难从座而起。偏袒右肩。长跪合掌。前白佛言。世尊此经云何名之。云何奉持</p><p>佛告阿难。此经名父母恩重经。若有一切眾生。能為父母作福造经<a href=\"/remen/shaoxiang.html\" class=\"keylink\" target=\"_blank\">烧香</a>请佛<a href=\"/remen/libai.html\" class=\"keylink\" target=\"_blank\">礼拜</a><a href=\"/remen/gongyang.html\" class=\"keylink\" target=\"_blank\">供养</a><a href=\"/remen/sanbao.html\" class=\"keylink\" target=\"_blank\">三宝</a>。或饮食眾僧。当知是人能报父母其恩。帝释梵王诸天人民一切眾生闻经欢喜。发菩萨心。[口*睪]哭动地。泪下如雨五体投地。信受顶<a href=\"/remen/lifo.html\" class=\"keylink\" target=\"_blank\">礼佛</a>足。欢喜奉行</p><p>父母恩重经</p></div>"
}]