[{
    "title": "七千佛神符经 第2904部",
    "author": "未知",
    "html": "<div class=\"B1_text\"><p>　　七千佛神符经</p><p>　　人身延年益算。年一百二十岁。甲辰□□□□益算。七千佛守护人身。令不见恶□□□□救我益算。七千佛為护人身断诸□□□□甲子。从佛益算人身命尽之者。□□□□千佛下生与我益算。七千佛救护人□□□之者。益其食算七百七十佛下生。与我益算。七百七十佛下生身。疾病之者菩萨破魔。三十五佛下生。与我益算。七百七十佛守护人身。令得坚强勇猛<a href=\"/remen/jingjin.html\" class=\"keylink\" target=\"_blank\">精进</a>五十三佛下生。与我益算。七百七十护人身命亿千万岁常得佛道。六佛下生。与我益算。七百七十佛护人益身命。开<a href=\"/remen/zhihui.html\" class=\"keylink\" target=\"_blank\">智慧</a>凭通达无碍。七佛下生与我益算。三十五佛护导人身。威仪无缺。眾魔自畏。八万眾菩萨与我益算。七十三佛愿佛及诸菩萨并声闻求辟支佛。是诸阿罗汉為<a href=\"/remen/dizi.html\" class=\"keylink\" target=\"_blank\">弟子</a>益算。七千佛符打锻眾魔蛊道山林社稷郎岸北神尽自消灭。千佛符打锻眾魔风王窖君水龙之神土公尽自消灭。千佛符打锻五耗六嘘恶梦悲啼野道咒咀尽自消灭。破军星主耗虚。武曲星主官事。廉贞星主口舌。文曲星主恶梦。禄存星主百鬼。巨门星注非尸。贪狼星主恶气。在北斗星注<a href=\"/remen/shengming.html\" class=\"keylink\" target=\"_blank\">生命</a>。在北斗星注百鬼。三台星主护身命。第一怨星第二良星。第三辟星第。四荧惑星。第五危星能消灾受难。辟除天下疫气疾病。姦非魍魎访。乱鬼皆去千万里之外。急急如律令</p><p>　　第一心开符。第二益算符。第三救护身命符。第四金木水火土不相刻符。第五注生人阿姬死鬼耗嘘神符。所生之注一切恶物见符。散灭急急如律令</p><p>　　将军在子。六月壬子朔二十日癸丑开白。千佛神符保请百年。若月衰日衰。若岁衰时衰。日忌当佩符之后无有衰忌。千佛符厌令其人过灾度难延年益算。受符以后<a href=\"/remen/shouming.html\" class=\"keylink\" target=\"_blank\">寿命</a>延长。七千佛神符请命。愿受一百二十岁。得算备足符。生之身。佩符之后。诸佛生我。诸经载我。光明照我。阴阳长我。四时养我。五大将我。五云盖我。菩萨护我。六百甲子覆我。五帝助我。五音乐我。五兵卫我。星辰格我。五丝依我。五香薰我。金床卧我。锦被覆我。仙人扶我。玉女侍我。青龙引我。白虎狭我。守公候使人受我。五姓敬我。万姓荣我。长者顺我。乡里媚我。弓箭刀兵盗贼离我。虎狼蚖蛇避我。五毒蛊道避我之身。佩符之后天开四通。百鬼不从。堕水不没。刀兵不伤。出入吉良。不逢祸殃。四方五岳将军所护。无道备具。保宣在前。贤怀敬我。良药与我。神符护我。百鬼避我。百神爱我。天门开我。地户出我。凉泉饮我。风霜雨师除道。当符前者死。逆符者亡。符厌死丧新旧注雌雄破殃伏连之鬼。符厌山林社稷之鬼。符厌游天之鬼。符厌赤舌之鬼。符厌比舍五土注之鬼。符厌日游土气之鬼。符厌星死之鬼。符厌客死之鬼。符厌兵死狱死之鬼。弟子佩千佛符之后。四出行来。千道无穷。万道无难。卧不恶梦。所求常得。所愿从心。千<a href=\"/remen/fofa.html\" class=\"keylink\" target=\"_blank\">佛法</a>正如符。所敕急急如律令</p><p>　　第一心开符【图】第二益算符【图】第三救护身命符【图】第四金木水土不相刻符【图】第五注生人阿姬死鬼耗虚神符【图】符厌死丧新旧注雌雄破伏连之鬼三世【图】符厌游天之之鬼【图】符厌赤舌之鬼【图】符厌比舍五土之鬼【图】符厌日游土气之鬼【图】符厌星死之鬼【图】符厌客死之鬼【图】符厌兵死狱死之之鬼【图】符厌界祥女祥之鬼【图】符厌无辜之鬼【图】</p><p>　　七千佛神符经</p></div>"
}]