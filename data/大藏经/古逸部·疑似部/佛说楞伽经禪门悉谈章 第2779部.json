[{
    "title": "佛说楞伽经禪门悉谈章 第2779部",
    "author": "未知",
    "html": "<div class=\"B1_text\"><p>佛说<a href=\"/fojing/lengqiejing/yuanwen.html\" class=\"keylink\" target=\"_blank\">楞伽经</a>禪门悉谈章 (并序)</p><p>诸<a href=\"/remen/fozi.html\" class=\"keylink\" target=\"_blank\">佛子</a>等合掌至心听。我今欲说大乘楞伽悉谈章。悉谈章者。悉谈昔大乘在楞伽山。因得<a href=\"/remen/puti.html\" class=\"keylink\" target=\"_blank\">菩提</a>达摩和尚。宋家元年从南天竹国。将楞伽经来至东都。跋陀<a href=\"/remen/sanzang.html\" class=\"keylink\" target=\"_blank\">三藏</a>法师奉諮翻译。其经总有五卷合成一部。文字浩[泳-永+旱]意义难知。和上慈悲广济郡品。通经问道识揽悬宗。穷达本原皆蒙指受。又蒿山会善<a href=\"/remen/shamen.html\" class=\"keylink\" target=\"_blank\">沙门</a>定慧翻出悉谈章。广开禪门不妨慧学。不著文字并合秦音。彼与鳩摩罗什法师通韵。鲁留卢楼為首</p><p>颇逻堕颇逻堕。第一捨缘清净座。万事不起真<a href=\"/remen/wuwo.html\" class=\"keylink\" target=\"_blank\">无我</a>。直进菩提离<a href=\"/remen/yinguo.html\" class=\"keylink\" target=\"_blank\">因果</a>。心心寂灭无殃祸。念念无念当印可。摩底利摩鲁留卢楼颇罗堕诸佛子莫嬾堕自劝课。爱河<a href=\"/remen/kuhai.html\" class=\"keylink\" target=\"_blank\">苦海</a>须度过。忆食不食常被饿。木头不攒不出火。耶罗逻端坐。娑訶耶莫卧</p><p>只领盛只领盛。第二住心常看净。亦见亦闻无视听。生灭两亡由未证。从师授语方显定。见<a href=\"/remen/fofa.html\" class=\"keylink\" target=\"_blank\">佛法</a>身无二性。性顶领径鲁留卢楼只领盛诸佛子莫瞋佞。三毒忽起无<a href=\"/remen/foxing.html\" class=\"keylink\" target=\"_blank\">佛性</a>。痴狂心乱恼贤圣。眼贪色尘耳缚听。背却天堂向恶径。盈令今<a href=\"/foxue/changshi/153408.html\" class=\"keylink\" target=\"_blank\">修定</a>。娑訶耶归正</p><p>嘎浪养嘎浪养。第三看心须併儻。扫却垢秽除灾障。即色即空会无想。<a href=\"/remen/wangxiang.html\" class=\"keylink\" target=\"_blank\">妄想</a>分别是心量。体上识体实无谤。谤底利谤鲁留卢楼嘎浪养诸佛子莫毁谤。一切皆有罪<a href=\"/remen/yezhang.html\" class=\"keylink\" target=\"_blank\">业障</a>。他家闻声不相放。三寸舌根作没向。道长说短恼心王。心王不了说短长。来生业道受苦殃。羊良良併当净扫。堂中顷<a href=\"/remen/gongyang.html\" class=\"keylink\" target=\"_blank\">供养</a></p><p>拂粟质拂粟质。第四<a href=\"/remen/bashi.html\" class=\"keylink\" target=\"_blank\">八识</a>合六七。看心心本是禪室。法身身法智非一。五眼六通光慧日。言下便悟实无密。密底利密鲁留卢楼拂粟质诸佛子莫放逸。无始已来居暗室。<a href=\"/remen/shengsi.html\" class=\"keylink\" target=\"_blank\">生死</a><a href=\"/remen/liuzhuan.html\" class=\"keylink\" target=\"_blank\">流转</a>不得出。只為愚迷障慧日。逸粟密逸粟密娑訶直实</p><p>晓燎曜晓燎曜。第五实相门中照。一切名利妄呼召。如已等息貌非貌。非因非果无嗔笑。性上看性妙中妙。要底里要鲁留卢楼晓撩曜诸佛子莫瞋笑。忧悲瞋笑是障道。于此道门无瞋笑。澄心须看内外照。眼中有翳须磨曜。铜镜不磨不中照。遥燎料作好。娑訶耶莫恼</p><p>按赖畔按赖畔。第六心离禪门观。不来不去无崖畔。觉上看觉除定乱。佛子与眾生同体段。本原清净磨垢散叹。底利叹鲁留卢楼按赖畔诸佛子莫楞看。道上大有罗剎唤。愚人来去常繫绊。染著色尘心僚乱。行住坐卧无体段。在于眾中漫叫唤。得他劝諫即橛难。耶罗逻荼灌。娑訶耶钝汉</p><p>普路喻普路喻。第七圆明大慧悟。四门十八离名数。生灭妙有悬通度。<a href=\"/remen/sanjie.html\" class=\"keylink\" target=\"_blank\">三界</a>大师实难遇。生死<a href=\"/remen/niepan.html\" class=\"keylink\" target=\"_blank\">涅槃</a>不合渡。爱河逆上不留住。即心非心魔自去。去底利去鲁留卢楼普路喻诸佛子常<a href=\"/remen/juewu.html\" class=\"keylink\" target=\"_blank\">觉悟</a>。一念净心无染污。一切魔军自然去。閭閭屡专注。娑訶耶大悟</p><p>嘎略药嘎略药。第八禪门绝针酌。不高不下无楼阁。不出不入无城墎。是想显声即初学。生心动念勿令著。久坐用功作非作。无乐可乐是常乐。慧灯一照三千墎。定水常清八万鑠。十方诸佛同开觉。觉底利博鲁留卢楼嘎略药诸佛子<a href=\"/remen/zizai.html\" class=\"keylink\" target=\"_blank\">自在</a>作莫制约。四维上下不可度。住寂涅槃同门廓。甚安乐无著。娑訶耶等觉</p></div>"
}]