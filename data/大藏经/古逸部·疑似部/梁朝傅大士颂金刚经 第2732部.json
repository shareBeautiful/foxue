[{
    "title": "梁朝傅大士颂金刚经 第2732部",
    "author": "傅大士",
    "html": "<div class=\"B1_text\"><p>梁朝傅大士颂<a href=\"/fojing/jingangjing/39210.html\" class=\"keylink\" target=\"_blank\">金刚经</a> 序</p><p>金刚经歌者。梁朝时傅大士之所作也。武帝初请志公讲经。志公对曰。自有傅大士善解讲之。帝问。此人今在何处。志公对曰。见在鱼行。于时即照大士入内。帝问。大士欲请大士讲金刚经。要何高坐。大士对曰。不用高坐。只须一具柏板。大士得板。即唱经歌四十九颂终而便去。志公问武帝曰。识此人不。帝言不识。志公告帝曰。此是<a href=\"/remen/mile.html\" class=\"keylink\" target=\"_blank\">弥勒</a>菩萨分身。下来助帝杨化。武帝忽闻情大惊讶。深加珍仰因题此颂。於荆州寺四层阁上至今现在。夫金刚经者。圣教玄关深奥难测。诸佛莫不皆由此生。虽文疏精研浩汗难究。岂若慈颂显然目前。遂使<a href=\"/remen/xiuxing.html\" class=\"keylink\" target=\"_blank\">修行</a>者不动足而登金刚宝山。諦信者寂灭识而超於<a href=\"/remen/niepan.html\" class=\"keylink\" target=\"_blank\">涅槃</a><a href=\"/remen/bian.html\" class=\"keylink\" target=\"_blank\">彼岸</a>故书。其文广博无穷。凡四十九篇烈之。於后所谓惠日流空照如来之<a href=\"/remen/jingtu.html\" class=\"keylink\" target=\"_blank\">净土</a>禪刀入手破<a href=\"/remen/shengsi.html\" class=\"keylink\" target=\"_blank\">生死</a>之魔军。既人法双祛俱遣快哉。斯义何以加焉。有一智者不显姓名。资杨五首以申助也。其层阁既被焚烧。恐文隋堕。聊请人贤於此阁见本请垂楷定</p><p>若有人持诵<a href=\"/fojing/jingangjing/\" class=\"keylink\" target=\"_blank\">金刚般若波罗蜜经</a>。先须至心念净口业<a href=\"/remen/zhenyan.html\" class=\"keylink\" target=\"_blank\">真言</a>。然后啟请八金刚四菩萨名号。所在之处常当拥护</p><p>净口业真言</p><p>俺修利修利摩訶修利修修利莎婆訶</p><p><a href=\"/remen/xukong.html\" class=\"keylink\" target=\"_blank\">虚空</a>菩萨普<a href=\"/remen/gongyang.html\" class=\"keylink\" target=\"_blank\">供养</a>真言</p><p>俺誐誐曩三婆缚袜曰罗斛</p><p>云何梵。云何得长寿。金刚不坏身。复以何<a href=\"/remen/yinyuan1.html\" class=\"keylink\" target=\"_blank\">因缘</a>。得大坚固力。云何於此经。究竟到彼岸。愿佛开微蜜。广為眾生说</p><p>发愿文</p><p>稽首<a href=\"/remen/sanjie.html\" class=\"keylink\" target=\"_blank\">三界</a>尊十方无量佛</p><p>我今发弘愿持此金刚经</p><p>上宝四重恩下济三涂苦</p><p>若有见闻者悉发<a href=\"/remen/putixin.html\" class=\"keylink\" target=\"_blank\">菩提心</a></p><p>尽此一宝身同生极乐国</p><p>奉请八金刚</p><p>第一奉请青除灾金刚。第二奉请辟毒金刚。第三奉请黄随求金刚。第四奉请白净水金刚。第五奉请赤声金刚。第六奉请定除灾金刚。第七奉请紫贤金刚。第八奉请大神金刚</p><p>第一奉请金刚罥菩萨。第二奉请金刚索菩萨。第三奉请金刚爱菩萨。第四奉请金刚语菩萨</p><p>金刚<a href=\"/remen/banruo.html\" class=\"keylink\" target=\"_blank\">般若</a>波罗蜜经</p><p><a href=\"/fojing/jingangjing/39242.html\" class=\"keylink\" target=\"_blank\">法会因由分</a>第一</p><p>如来涅槃曰</p><p>娑罗双树间阿难没忧海悲慟不能前</p><p>优婆初请问经首立何言<a href=\"/\" class=\"keylink\" target=\"_blank\">佛教</a>如是著</p><p>万代古今传</p><p>如是我闻。一时佛在舍卫国祇树给孤独园。与大<a href=\"/remen/biqiu.html\" class=\"keylink\" target=\"_blank\">比丘</a>眾千二百五十人俱。尔时<a href=\"/remen/shizun.html\" class=\"keylink\" target=\"_blank\">世尊</a>。食时著衣持闳肷嵛来蟪瞧蚴场l镀涑侵写蔚谄蛞选;怪帘敬Α7故称?J找裸洗足已敷座而坐</p><p>善现起请分第二</p><p>时长老须<a href=\"/remen/puti.html\" class=\"keylink\" target=\"_blank\">菩提</a>。在大眾中。即从坐起。偏袒右肩右膝著地。合掌恭敬而白佛言。希有世尊。如来善护念诸菩萨。善付嘱诸菩萨。世尊。善男子善女人。发阿耨多罗三藐三菩提心。应云何住云何降伏其心。佛言。善哉善哉。须菩提。如汝所说。如来善护念诸菩萨。善付嘱诸菩萨。汝今諦听。当為汝说。善男子善女人。发阿耨多罗三藐三菩提心。应如是住如是降伏其心。唯然世尊。愿乐欲闻</p><p>大乘正宗分第三</p><p>佛告须菩提。诸菩萨摩訶萨。应如是降伏其心。所有一切眾生之类。若卵生若胎生若湿生若化生。若有色若无色。若有想若无想。若非有想若非无想。我皆令入无餘涅槃而灭度之。如是灭度无量无数无边眾生。实无眾生得灭度者。何以故。须菩提。若菩萨有我相人相眾生相寿者相。即非菩萨</p><p>弥勒颂曰</p><p>空生初请问善逝应机州</p><p>先答云何住次教如是修</p><p>胎生卵湿化咸令悲智收</p><p>若起眾生见还同著相求</p><p>妙行无住分第四</p><p>复次须菩提。於法应无所住。行於<a href=\"/remen/bushi.html\" class=\"keylink\" target=\"_blank\">布施</a>。所谓不住色布施。不住声香味触法布施。须菩提。菩萨应如是布施不住於相。何以故。若菩萨不住相布施。其福德不可思量</p><p>檀波罗蜜(布施)弥勒颂曰</p><p>施门通六行六行束三檀</p><p>资生<a href=\"/remen/wuwei.html\" class=\"keylink\" target=\"_blank\">无畏</a>地声色勿相干</p><p>二边纯莫立中道不须安</p><p>欲觅无生处背境向心观</p><p>尸波罗蜜(持戒)弥勒颂曰</p><p>尸罗得清净<a href=\"/remen/wuliangjie.html\" class=\"keylink\" target=\"_blank\">无量劫</a>来因</p><p><a href=\"/remen/wangxiang.html\" class=\"keylink\" target=\"_blank\">妄想</a>如怨贼贪爱若参辰</p><p>在欲而无欲居尘不染尘</p><p>权於离垢地当证法王身</p><p>羼提波罗蜜(忍辱)弥勒颂曰</p><p>忍心如幻梦辱境若龟毛</p><p>常能修此观逢难转坚牢</p><p>无非亦无是无下亦无高</p><p>欲灭贪瞋贼须行<a href=\"/remen/zhihui.html\" class=\"keylink\" target=\"_blank\">智慧</a>刀</p><p>毘离耶波罗蜜(<a href=\"/remen/jingjin.html\" class=\"keylink\" target=\"_blank\">精进</a>)弥勒颂曰</p><p>进修名焰地良為慧光舒</p><p>二智心中遣三空境上祛</p><p>无明念念灭高下执情知</p><p>观心如不间何啻至无為</p><p>禪波罗蜜(禪定)弥勒颂曰</p><p>禪河随浪净定水逐波清</p><p>澄神生觉性息虑灭迷情</p><p>遍计虚分别由来假立名</p><p>若了依他起无别有圆成</p><p>般若波罗蜜(智慧)弥勒颂曰</p><p>慧灯如朗日蕴界若乾城</p><p>明来闇便谢无暇暂时停</p><p>妄心犹未灭乃见我人形</p><p>妙智圆光照唯得一空名</p><p>三大僧祇劫万行具齐修</p><p>既悟无人我长依圣道流</p><p>二空方渐证<a href=\"/remen/sanmei.html\" class=\"keylink\" target=\"_blank\">三昧</a>任遨游</p><p>创居<a href=\"/remen/huanxi.html\" class=\"keylink\" target=\"_blank\">欢喜</a>地常乐逐忘忧</p><p>须菩提。於意云何。东方虚空可思量不。不也世尊。须菩提。南西北方四维上下虚空可思量不。不也世尊。须菩提。菩萨无住相布施福德。亦复如是不可思量。须菩提。菩萨但应如所教住</p><p>弥勒颂曰</p><p>若论<a href=\"/remen/wuxiang.html\" class=\"keylink\" target=\"_blank\">无相</a>施<a href=\"/remen/gongde.html\" class=\"keylink\" target=\"_blank\">功德</a>极难量</p><p>行悲济贫乏<a href=\"/remen/guobao.html\" class=\"keylink\" target=\"_blank\">果报</a>不须望</p><p>凡夫情行劣初且略称扬</p><p>欲知檀貌状如空遍十方</p><p>如理实见分第五</p><p>须菩提。於意云何。可以身相见如来不。不也世尊。不可以身相得见如来。何以故。如来所说身相即非身相。佛告须菩提。凡所有相皆是虚妄。若见诸相非相则见如来</p><p>弥勒颂曰</p><p>如来举身相為顺<a href=\"/remen/shijian.html\" class=\"keylink\" target=\"_blank\">世间</a>情</p><p>恐<a href=\"/remen/rensheng.html\" class=\"keylink\" target=\"_blank\">人生</a>断见权且立虚名</p><p>假言三十二八十也空声</p><p>有身非觉体无相乃真形</p><p>正信希有分第六</p><p>须菩提白佛言。世尊。颇有眾生得闻如是言说章句。生实不。佛告须菩提。莫作是说。如来灭后后五百岁。有持戒修福者。於此章句能生<a href=\"/remen/xinxing1.html\" class=\"keylink\" target=\"_blank\">信心</a>以此為实</p><p>弥勒颂曰</p><p>因深果亦深理密奥难寻</p><p>当来末法世唯虑法将沉</p><p>空生情未达闻义恐难任</p><p>如能信此法定是觉人心</p><p>当知是人不於一佛二佛三四五佛而种善根。已於无量千万佛所种诸善根。闻是章句。乃至一念生净信者。须菩提。如来悉知悉见是诸眾生。得如是无量福德</p><p>弥勒颂曰</p><p>信根生一念诸佛尽能知</p><p>生因於此日<a href=\"/remen/zhengguo.html\" class=\"keylink\" target=\"_blank\">证果</a>未来时</p><p>三代经多劫<a href=\"/remen/liudu.html\" class=\"keylink\" target=\"_blank\">六度</a>久安施</p><p>薰成无漏种方号不思议</p><p>何以故。是诸眾生无复我相人相眾生相寿者相。无<a href=\"/remen/faxiang.html\" class=\"keylink\" target=\"_blank\">法相</a>亦无非法相。何以故。是诸眾生。若心取相。则著我人眾生寿者。若取法相。即著我人眾生寿者。何以故。若取非法相。即著我人眾生寿者</p><p>弥勒颂曰</p><p>人空法亦空二相本来同</p><p>遍计虚分别依他碍不通</p><p>圆成说识海<a href=\"/remen/liuzhuan.html\" class=\"keylink\" target=\"_blank\">流转</a>若飘蓬</p><p>欲识无生忍心外断行踪</p><p>是故不应取法不应取非法</p><p>弥勒颂曰</p><p>有因名假号无相乃驰名</p><p>有无无别体无有有无形</p><p>有无无<a href=\"/remen/zixing.html\" class=\"keylink\" target=\"_blank\">自性</a>妄起有无情</p><p>有无如谷响勿著有无声</p><p>以是义故。如来常说汝等比丘。知我<a href=\"/remen/shuofa.html\" class=\"keylink\" target=\"_blank\">说法</a>如筏喻者。法尚应捨何况非法</p><p>弥勒颂曰</p><p>渡河须用筏到岸不须船</p><p>人法知<a href=\"/remen/wuwo.html\" class=\"keylink\" target=\"_blank\">无我</a>悟理詎劳筌</p><p>中流仍被溺谁论在二边</p><p>有无如取一即被污心田</p><p>无得无说分第七</p><p>须菩提。於意云何。如来得阿耨多罗三藐三菩提耶。如来有所说法耶。须菩提言。如我解佛所说义。无有定法名阿耨多罗三藐三菩提。亦无有定法如来可说。何以故。如来所说法皆不可取不可说。非法非非法</p><p>弥勒颂曰</p><p>菩提离言说从来无得人</p><p>须依二空理当证法王身</p><p>有心俱是妄无执乃名真</p><p>若悟非非法逍遥出六尘</p><p>所以者何。一切贤圣。皆以无為法而有差别</p><p>弥勒颂曰</p><p>人法俱名执了即二无為</p><p>菩萨能齐证声闻离一非</p><p>所知<a href=\"/remen/fannao.html\" class=\"keylink\" target=\"_blank\">烦恼</a>障空中无所依</p><p>常能作此观得圣定无疑</p><p>依法出生分第八</p><p>须菩提。於意云何。若人满三千<a href=\"/remen/daqianshijie.html\" class=\"keylink\" target=\"_blank\">大千世界</a>。七宝以用布施。是人所得福德寧為多不。须菩提言。甚多世尊。何以故。是福德即非福德性。是故如来说福德多。若复有人。於此经中<a href=\"/remen/shouchi.html\" class=\"keylink\" target=\"_blank\">受持</a>乃至四句偈等。為他人说。其福胜彼。何以故。须菩提。一切诸佛及诸佛阿耨多罗三藐三菩提法。皆从此经出。须菩提。所谓<a href=\"/remen/fofa.html\" class=\"keylink\" target=\"_blank\">佛法</a>者即非佛法</p><p>弥勒颂曰</p><p>宝满三千界齎持作<a href=\"/remen/futian.html\" class=\"keylink\" target=\"_blank\">福田</a></p><p>唯成有漏业终不离人天</p><p>持经取四句与圣作良缘</p><p>欲入无為海须乘般若船</p><p>一切无相分第九</p><p>须菩提。於意云何。须陀洹能作是念。我得须陀洹果不。须菩提言。不也世尊。何以故。须陀洹名為入流而无所入。不入色声香味触法。是名须陀洹。须菩提。於意云何。斯陀含能作是念。我得斯陀含果不。须菩提言。不也世尊。何以故。斯陀含名一往来。而实无往来。是名斯陀含。须菩提。於意云何。阿那含能作是念。我得阿那含果不。须菩提言。不也世尊。何以故。阿那含名為不来而实无来。是故名阿那含</p><p>弥勒颂曰</p><p>捨凡初至圣烦恼渐轻微</p><p>断除人<a href=\"/remen/wozhi.html\" class=\"keylink\" target=\"_blank\">我执</a>创始至无為</p><p>缘尘及身见今者乃知非</p><p>七返人天后趣寂不知归</p><p>须菩提。於意云何。阿罗汉能作是念。我得阿罗汉道不。须菩提言。不也世尊。何以故。实无有法名阿罗汉。世尊。若阿罗汉作是念。我得阿罗汉道。即為著我人眾生寿者。世尊。佛说我得无挣三昧。人中最為第一。是第一离欲阿罗汉。我不作是念。我得阿罗汉道。世尊。则不说须菩提是乐阿兰那<a href=\"/remen/xingzhe.html\" class=\"keylink\" target=\"_blank\">行者</a>。以须菩提实无所行。而名须菩提是乐阿兰那行</p><p>弥勒颂曰</p><p>无生即无灭无我复无人</p><p>永除烦恼障长辞后有身</p><p>境亡心亦灭无复起贪瞋</p><p>无悲空有智业然独任真</p><p><a href=\"/fojing/jingangjing/39251.html\" class=\"keylink\" target=\"_blank\">庄严净土分</a>第十</p><p>佛告须菩提。於意云何。如来昔在然灯佛所。於法有所得不。世尊。如来在然灯佛所。於法实无所得</p><p>弥勒颂曰</p><p>昔时称善慧今日号能人</p><p>看缘缘是妄识体体非真</p><p>法性非<a href=\"/remen/yinguo.html\" class=\"keylink\" target=\"_blank\">因果</a>如理不从因</p><p>谓得然灯记寧知是旧身</p><p>须菩提。於意云何。菩萨<a href=\"/remen/zhuangyan.html\" class=\"keylink\" target=\"_blank\">庄严</a>佛土不。不也世尊。何以故。庄严佛土者则非庄严。是名庄严。是故须菩提。诸菩萨摩訶萨。应如是生清净心。不应住色生心。不应住声香味触法生心。应无所住而生其心</p><p>弥勒颂曰</p><p>扫除心意地名為净土因</p><p>无论福与智先且离贪瞋</p><p>庄严绝能所无我亦无人</p><p>断常俱不染颖脱出嚣尘</p><p>须菩提。譬如有人身如须弥山王。於意云何。是身為大不。须菩提言。甚大世尊。何以故。佛说非身是名大身</p><p>弥勒颂曰</p><p>须弥高且大将喻法王身</p><p>七宝齐围遶六度次相邻</p><p>四色成山相慈悲作佛因</p><p>有形终不大无相乃為真</p><p>无為福胜分第十一</p><p>须菩提。如恒河中所有沙数。如是沙等恒河。於意云何。是诸恒河沙寧為多不。须菩提言。甚多世尊。但诸恒河尚多无数。何况其沙。须菩提。我今实言告汝。若有善男子善女人。以七宝满尔所恒河沙数三千大千世界。以用布施得福多不。须菩提言。甚多世尊。佛告须菩提。若善男子善女人。於此经中乃至受持四句偈等。為他人说。而此福德胜前福德</p><p>尊重正教分第十二</p><p>复次须菩提。随说是经乃至四句偈等。当知此处一切世间<a href=\"/remen/tianren.html\" class=\"keylink\" target=\"_blank\">天人</a>阿修罗。皆应供养如佛塔庙。何况有人尽能受持读诵。须菩提。当知是人成就最上第一希有之法。若是经典所在之处。则為有佛若尊重<a href=\"/remen/dizi.html\" class=\"keylink\" target=\"_blank\">弟子</a></p><p>弥勒颂曰</p><p>恒沙為比量分為六种多</p><p>持经取四句七宝詎能过</p><p>法门游歷处供养感修罗</p><p>经中称最胜尊高似<a href=\"/remen/fotuo.html\" class=\"keylink\" target=\"_blank\">佛陀</a></p><p><a href=\"/fojing/jingangjing/39254.html\" class=\"keylink\" target=\"_blank\">如法受持分</a>第十三</p><p>尔时须菩提白佛言。世尊。当何名此经。我等云何奉持。佛告须菩提。是经名為金刚般若波罗蜜。以是名字汝当奉持。所以者何。须菩提。佛说般若波罗蜜。则非般若波罗蜜。须菩提。於意云何。如来有所说法不。须菩提白佛言。世尊。如来无所说</p><p>弥勒颂曰</p><p>名中无有义义上复无名</p><p>金刚喻真智能破恶坚贞</p><p>若到波罗岸入理出迷情</p><p>智人心<a href=\"/remen/zijue.html\" class=\"keylink\" target=\"_blank\">自觉</a>愚者外求声</p><p>须菩提。於意云何。三千大千世界所有微尘。是為多不。须菩提言。甚多世尊。须菩提。诸微尘如来说非微尘。是名微尘。如来说世界非世界。是名世界</p><p>弥勒颂曰</p><p>积尘成世界析界作微尘</p><p>界喻人天果尘為有漏因</p><p>尘因因不实界果果非真</p><p>果因知是幻逍遥<a href=\"/remen/zizai.html\" class=\"keylink\" target=\"_blank\">自在</a>人</p><p>须菩提。於意云何。可以三十二相见如来不。不也世尊。不可以三十二相得见如来。何以故。如来说三十二相即是非相。是名三十二相。须菩提。若有善男子善女人。以恒河沙等身命布施</p><p>弥勒颂曰</p><p>施命如沙数人天业转深</p><p>既掩菩提相能障涅槃心</p><p>猿猴探水月莨菪拾花针</p><p>爱河浮更没<a href=\"/remen/kuhai.html\" class=\"keylink\" target=\"_blank\">苦海</a>出还沉</p><p>若复有人。於此经中乃至受持四句偈等。為他人说其福甚多</p><p>弥勒颂曰</p><p>经中持四句应当不离身</p><p>愚人看似妄智者见唯真</p><p>法性无前后无中非故新</p><p>蕴空无实法凭何见有人</p><p>离相寂灭分第十四</p><p>尔时须菩提。闻说是经深解义趣。涕泪悲泣而白佛言。希有世尊。佛说如是甚深经典。我从昔来所得慧眼。未曾得闻如是之经</p><p>弥勒颂曰</p><p>闻经深解义心中喜且悲</p><p>昔除烦恼障今能离所知</p><p>遍计於先了圆成证此时</p><p>宿乘无碍慧方便劝人持</p><p>世尊。若复有人得闻是经。信心清净则生实相。当知是人成就第一希有功德。世尊。是实相者则是非相。是故如来说名实相</p><p>弥勒颂曰</p><p>未有<a href=\"/remen/wuxin.html\" class=\"keylink\" target=\"_blank\">无心</a>境曾无无境心</p><p>境忘心自灭心灭无境心</p><p>经中称实相语妙理能深</p><p>证知唯有佛小圣詎堪任</p><p>世尊。我今得闻如是经典。信解受持不足為难。若当来世后五百岁。其有眾生得闻是经。信解受持。是人则為第一希有。何以故。此人无我相人相眾生相寿者相。所以者何。我相即是非相。人相眾生相寿者相即是非相。何以故。离一诸相则名诸佛</p><p>弥勒颂曰</p><p>空生闻妙理如蓬植在麻</p><p>凡流信此法同火出莲华</p><p>恐人生断见大圣预开遮</p><p>如能离诸相定入法王家</p><p>佛告须菩提。如是如是。若复有人得闻是经。不惊不怖不畏。当知是人甚為希有</p><p>弥勒颂曰</p><p>如能<a href=\"/remen/faxin.html\" class=\"keylink\" target=\"_blank\">发心</a>者应当了二边</p><p>涅槃无有相菩提离所缘</p><p>无乘及乘者人法两俱捐</p><p>欲达真如理应当识本源</p><p>何以故。须菩提。如来说第一波罗蜜非第一波罗蜜。是名第一波罗蜜</p><p>弥勒颂曰</p><p>波罗称彼岸於中十种名</p><p>高卑缘妄识次第為迷情</p><p>焰里寻求水空中觅响声</p><p>真如何得失今始号圆成</p><p>须菩提。忍辱波罗蜜如来说非忍辱波罗蜜。何以故。须菩提。如我昔為歌利王。割截身体。我於尔时。无我相无人相。无眾生相无寿者相。何以故。我於往昔节节支解时。若有我相人相眾生相寿者相。应生瞋恨。须菩提。又念过去。於五百世作忍辱仙人。於尔世无我相无人相。无眾生相无寿者相</p><p>弥勒颂曰</p><p>暴虐唯无道时称歌利王</p><p>逢君出游猎仙人横被伤</p><p>频经五百代前后极时长</p><p>承仙忍辱力今乃证真常</p><p>是故须菩提。菩萨应离一切相发阿耨多罗三藐三菩提心。不应住色生心。不应住声香味触法生心。应生无所住心。若心有住则為非住。是故佛说菩萨心不应住色布施。须菩提。菩萨為利益一切眾生。应如是布施</p><p>弥勒颂曰</p><p>菩萨怀深智何时不带悲</p><p>投身忧虎饿割肉恐鹰飢</p><p>精勤三大劫曾无一念疲</p><p>如能同此行皆得作天师</p><p>如来说一切诸相即是非相。又说一切眾生则非眾生。须菩提。如来是真语者。实语者。如语者。不狂语者。不异语者</p><p>弥勒颂曰</p><p>眾生与蕴界名别体非殊</p><p>了知心似幻迷情见有餘</p><p>真言言不妄实语语非空</p><p>始终无变异性相本来如</p><p>须菩提。如来所得法。此法无实无虚。须菩提。若菩萨心住於法而行布施。如人入闇则无所见。若菩萨心不住法而行布施。如人有目日光明照见种种色。须菩提。当来之世。若有善男子善女人。能於此经受持读诵。则為如来以佛智慧悉知是人。悉见是人。皆得成就无量无边功德</p><p>弥勒颂曰</p><p>证空便為实执我乃成虚</p><p>非空亦非有谁有复谁无</p><p>对病应施药无病药还祛</p><p>须依二空理颖脱入无餘</p><p><a href=\"/fojing/jingangjing/39256.html\" class=\"keylink\" target=\"_blank\">持经功德分</a>第十五</p><p>须菩提。若有善男子善女人。初日分以恒河沙等身布施。中日分复以恒河沙等身布施。后日分亦以恒河沙等身布施。如是无量百千万亿劫以身布施。若复有人闻此经典。信心不逆其福胜彼。何况书写受持读诵為人解说</p><p>弥勒颂曰</p><p>眾生及寿者蕴上假虚名</p><p>如龟毛不实似兔角无形</p><p>捨身由妄识施命為迷情</p><p>详论福比智不及受持经</p><p>须菩提。以要言之。是经有不可思议不可称量无边功德。如来為发大乘者说。為发最上乘者说。若有人能受持读诵广為人说。如来悉知是人悉见是人。皆得成就不可量不可称无有边不可思议功德。如是人等。则為荷担如来阿耨多罗三藐三菩提。何以故。须菩提。若乐小法者。著我见人见眾生见寿者见。则於此经不能听受读诵為人解说。须菩提。在在处处若有此经。一切世间天人阿修罗所应供养。当知此处则為是塔。皆应恭敬作礼围绕。以诸华香而散其处</p><p>弥勒颂曰</p><p>所作依他性修成功德林</p><p>终无趣寂意唯有济群心</p><p>行悲悲广大用智智能深</p><p>利他兼自利小圣詎能任</p><p><a href=\"/fojing/jingangjing/39257.html\" class=\"keylink\" target=\"_blank\">能净业障分</a>第十六</p><p>复次须菩提。善男子善女人。受持读诵此经。若為人轻贱。是人先世罪业应堕恶道。以今世人轻贱故。先世罪业则為消灭。当得阿耨多罗三藐三菩提。须菩提。我念过去无量阿僧祇劫。於然灯佛前。得值八百四千万亿那由他诸佛。悉皆供养承事无空过者。若复有人於后末世。能受持读诵此经所得功德。於我所供养诸佛功德。百分不及一。千万亿分乃至算数譬喻所不能及。须菩提。若善男子善女人。於后末世有受持读诵此经。所得功德我若具说者。或有人闻心则狂乱狐疑不信。须菩提。当知是经义不可思议果报亦不可思议</p><p>弥勒颂曰</p><p>先身有报障今日受持经</p><p>暂被人轻贱转重复还轻</p><p>若了依他起能除遍计情</p><p>常依般若观何虑不圆成</p><p><a href=\"/fojing/jingangjing/39258.html\" class=\"keylink\" target=\"_blank\">究竟无我分</a>第十七</p><p>尔时须菩提白佛言。世尊。若善男子善女人。发阿耨多罗三藐三菩提心。云何应住云何降伏其心。佛告须菩提。善男子善女人。发阿耨多罗三藐三菩提心者。当生如是心。我应灭度一切眾生。灭度一切眾生已。而无有一眾生实灭度者。何以故。若菩萨有我相人相眾生相寿者相。则非菩萨。所以者何。须菩提。实无有法发阿耨多罗三藐三菩提心者</p><p>弥勒颂曰</p><p>空生重请问无心為自别</p><p>欲发菩提者当了现前因</p><p>行悲疑似妄用智最言真</p><p>度生权立我证理即无人</p><p>须菩提。於意云何。如来於然灯佛所。有法得阿耨多罗三藐三菩提不。不也世尊。如我解佛所说义。佛於然灯佛所。无有法得阿耨多罗三藐三菩提。佛言。如是如是。须菩提。实无有法如来得阿耨多罗三藐三菩提。须菩提。若有法如来得阿耨多罗三藐三菩提者。然灯佛则不与我受记。汝於来世当得作佛。号释迦牟尼。以实无有法得阿耨多罗三藐三菩提。是故然灯佛与我受记作是言。汝於来世当得作佛。号释迦牟尼。何以故。如来者即诸法如义。若有人言如来得阿耨多罗三藐三菩提。须菩提。实无有法佛得阿耨多罗三藐三菩提。须菩提。如来所得阿耨多罗三藐三菩提。於是中无实无虚。是故如来说一切法皆是佛法。须菩提。所言一切法者。即非一切法。是故名一切法。须菩提。譬如人身长大。须菩提言。世尊。如来说人身长大。则為非大。是名大身。须菩提。菩萨亦如是。若作是言。我当灭度无量眾生。则不名菩萨。何以须菩提。实无有法名為菩萨。是故佛说一切法无我无人无眾生无寿者。须菩提。若菩萨作是念。我当庄严佛土。是不名菩萨。何以故。如来说庄严佛土者。即非庄严。是名庄严。须菩提。若菩萨通达无我法者。如来说名真是菩萨</p><p>弥勒颂曰</p><p>人与法相待二相本来如</p><p>法空人是妄人空法亦祛</p><p>人法两俱实受记可非虚</p><p>一切皆如幻谁言得有无</p><p>一体同观分第十八</p><p>须菩提。於意云何。如来有肉眼不。如是世尊。如来有肉眼。须菩提。於意云何。如来有天眼不。如是世尊。如来有天眼。须菩提。於意云何。如来有惠眼不。如是世尊。如来有慧眼。须菩提。於意云何。如来有<a href=\"/remen/fayan.html\" class=\"keylink\" target=\"_blank\">法眼</a>不。如是世尊。如来有法眼。须菩提。於意云何。如来有佛眼不。如是世尊。如来有佛眼</p><p>弥勒颂曰</p><p>天眼通非碍肉眼碍非通</p><p>法眼唯观俗慧眼直缘空</p><p>佛眼如千日照异体还同</p><p>圆明法界内无处不含容</p><p>须菩提。於意云何。恒河中所有沙佛说是沙不。如是世尊。如来说是沙。须菩提。於意云何。如一恒河中所有沙。有如是等恒河。是诸恒河所有沙数佛世界。如是寧為多不。甚多世尊。佛告须菩提。尔所国土中所有眾生。若干种心如来悉知。何以故。如来说诸心皆為非心。是名為心。所以者何。须菩提。过去心不可得。现在心不可得。未来心不可得</p><p>弥勒颂曰</p><p>依他一念起俱為妄所行</p><p>便分六十二九百乱纵横</p><p>过去灭无灭当来生不生</p><p>常能作此观真妄坦然平</p><p>法界通化分第十九</p><p>须菩提。於意云何。若有人满三千大千世界。七宝以用布施。是人以是因缘得福多不。如是世尊。此人以是因缘得福甚多。须菩提。若福得有实。如来不说得福德多。以福德无故。如来说得福德多</p><p>离色离相分第二十</p><p>须菩提。於意云何。佛可以具足色身见不。不也世尊。如来不应以具足色身见。何以故。如来说具足色身即非具足色身。是名具足色身。须菩提。於意云何。如来可以具足诸相见不。不也世尊。如来不应以具足诸相见。何以故。如来说诸相具足。即非具足。是名诸相具足</p><p>弥勒颂曰</p><p>八十随形好相分三十二</p><p>应物万般形理中非一异</p><p>人法两俱遣色心齐一弃</p><p>所以证菩提寔由诸相离</p><p>非说所说分第二十一</p><p>须菩提。汝勿谓如来作是念。我当有所说法。莫作是念。何以故。若人言如来有所说法。即為谤佛。不能解我所说故。须菩提。说法者无法可说。是名说法</p><p>尔时慧命须菩提白佛言。世尊。颇有眾生。於未来世闻说是法生信心不。佛言。须菩提。彼非眾生非不眾生。何以故。须菩提。眾生者。如来说非眾生。是名眾生</p><p>无法可得分第二十二</p><p>须菩提白佛言。世尊。佛得阿耨多罗三藐三菩提。為无所得耶。如是如是。须菩提。我於阿耨多罗三藐三菩提。乃至无有少法可得是名阿耨多罗三藐三菩提</p><p><a href=\"/fojing/jingangjing/39264.html\" class=\"keylink\" target=\"_blank\">净心行善分</a>第二十三</p><p>复次须菩提。是法平等无有高下。是名阿耨多罗三藐三菩提。以无我无人无眾生无寿者。修一切善法。则得阿耨多罗三藐三菩提。须菩提。所言善法者。如来说非善法。是名善法</p><p>弥勒颂曰</p><p>水陆同真际飞行体一如</p><p>法中无彼此理上岂亲疏</p><p>自他分别遣高下执情除</p><p>了斯平等性咸共入无餘</p><p>福智无比分第二十四</p><p>须菩提。若三千大千世界中所有诸须弥山王。如是等七宝聚有人持用布施。若人以此般若波罗蜜经乃至四句偈等。受持读诵為他人说。於前福德百分不及一。百千万亿分。乃至算数譬喻所不能及</p><p>弥勒颂曰</p><p>施宝如沙数唯成有漏因</p><p>不如无我观了妄乃名真</p><p>欲证无生忍要假离贪瞋</p><p>人法知无我逍遥出六尘</p><p>化无所化分第二十五</p><p>须菩提。於意云何。汝等勿谓如来作是念。我当度眾生。须菩提。莫作是念。何以故。实无有眾生如来度者。若有眾生如来度者。则有我人眾生寿者。须菩提。如来说有我者则非有我。而凡夫之人以為有我。须菩提。凡夫者如来说则非凡夫。是名凡夫</p><p>法身非相分第二十六</p><p>须菩提。於意云何。可以三十二相观如来不。须菩提言。如是如是。以三十二相观如来者。佛言。须菩提。若以三十二相观如来者。转轮圣王则是如来。须菩提白佛言。世尊。如我解佛所说义。不应以三十二相观如来。尔时世尊而说偈言。若以色见我。以音声求我。是人行邪道。不能见如来</p><p>弥勒颂曰</p><p>涅槃含<a href=\"/remen/side.html%09\" class=\"keylink\" target=\"_blank\">四德</a>唯我契真常</p><p>齐名八自在独我最虚长</p><p>非色非声相<a href=\"/remen/xinshi.html%09\" class=\"keylink\" target=\"_blank\">心识</a>岂能量</p><p>看时不可见悟理即形彰</p><p>无断无灭分第二十七</p><p>须菩提。汝若作是念。如来以具足相故。得阿耨多罗三藐三菩提。须菩提。莫作是念。如来不以具足相故。得阿耨多罗三藐三菩提。须菩提。汝若作是念。发阿耨多罗三藐三菩提心者。说诸法断灭相。莫作是念。何以故。发阿耨多罗三藐三菩提心者。於法不说断灭相</p><p page margintb15></p></div>"
}]