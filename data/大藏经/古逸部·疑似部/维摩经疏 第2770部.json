[{
    "title": "维摩经疏 第2770部",
    "author": "智顗大师",
    "html": "<div class=\"B1_text\"><p>维摩经疏</p><p>故若在果中自□□□□□□□□□□□□□□□□□□□□伏故降魔如是今就利他□□□魔菩萨自降。多用<a href=\"/remen/shentong.html\" class=\"keylink\" target=\"_blank\">神通</a>下制外道。法外妄计斯称外道。此亦妨于自行外化。并须制伏。但随行别用法不同。自行因中<a href=\"/remen/zhengjian.html\" class=\"keylink\" target=\"_blank\">正见</a>降伏。正见道理不从邪。故自行果中<a href=\"/remen/wuwei.html\" class=\"keylink\" target=\"_blank\">无畏</a>降伏外道。邪智难佛无德。如来有德于彼不怯能降伏。故自行如是。化他纯用四辨降伏。四无碍辨广知法义能难论。故今就化他四辨摧邪名制外道。上来利他</p><p>下明自利。于中初先明其断德。心常安下明其行德。前断德中悉已清净明其摄治。永离盖等彰其离障。又悉清净明离恶业。正习斯亡名悉己净。永离盖缠明无<a href=\"/remen/fannao.html\" class=\"keylink\" target=\"_blank\">烦恼</a>。盖谓五盖。贪欲嗔恚睡眠悼悔及疑是也。广如别章。亦可。一切诸烦恼结通名為盖。盖眾生故。盖净心故。缠谓十缠。无渐无愧睡悔慳嫉悼眠忿及覆是其十也。亦如别章。亦可。一切诸烦恼结通名為缠。缠眾生故缠缚心故。于此盖缠止习斯亡故云永离</p><p>下行德中文别有二。一随德别叹。二<a href=\"/remen/bushi.html\" class=\"keylink\" target=\"_blank\">布施</a>下随位别叹。前随德中心常安住无碍<a href=\"/remen/jietuo.html\" class=\"keylink\" target=\"_blank\">解脱</a>空解脱也。亦可。安住一切法界无碍解脱。此即十地解脱大也。念谓<a href=\"/remen/zhengnian.html\" class=\"keylink\" target=\"_blank\">正念</a>。念门不同。或说三种。念<a href=\"/remen/fofa.html\" class=\"keylink\" target=\"_blank\">佛法</a>僧。或说四种。身受心法。又如地论上。念同法<a href=\"/remen/gongde.html\" class=\"keylink\" target=\"_blank\">功德</a>求义亦是四也。或说六种。<a href=\"/remen/nianfo.html\" class=\"keylink\" target=\"_blank\">念佛</a>法僧戒施及天。如<a href=\"/remen/niepan.html\" class=\"keylink\" target=\"_blank\">涅槃</a>释。或说八种。如龙树说。前六种上更加二种。一念出入息。繫心住于数息法门。二者念死。常修死相。或说十种如大智论摩訶衍品说。前八种上更加二种。一者念灭。念彼涅槃无為寂灭起意趣求。二者念身。自念己身<a href=\"/remen/wuchang.html\" class=\"keylink\" target=\"_blank\">无常</a>苦空<a href=\"/remen/wuwo.html\" class=\"keylink\" target=\"_blank\">无我</a>不净<a href=\"/remen/xiuxing.html\" class=\"keylink\" target=\"_blank\">修行</a>厌离。或说十一。如地经说。念菩萨行。念波罗蜜。念十地。念不怀力。念无畏。念不共法乃至不离。念一切智。广则无量菩萨悉念。定者。所谓九次第定。八禪灭尽是九定也。亦可。一切所得<a href=\"/remen/sanmei.html\" class=\"keylink\" target=\"_blank\">三昧</a>悉名為定。此即十地三昧大也。言总持者。陀罗尼大。此即十地陀罗尼大。言辨才者。四无碍辨。知法辨了名之為辨。又说。辨了亦名為辨。言辞才巧故名為才。念念常现故云不断。又说无间亦云不断。上来第一随德别叹。人言此叹地前功德。当应不然。叹地前行多不举此胜上功德</p><p>自下第二随位别叹。谓叹初地至十地德。何故须然。菩萨住于一地之中普摄一切诸地功德。故歷诸位而以叹之。言布施者初地功德。言持戒者二地功德。言忍辱者三地功德。言<a href=\"/remen/jingjin.html\" class=\"keylink\" target=\"_blank\">精进</a>者四地功德。言禪定者五地功德。言<a href=\"/remen/zhihui.html\" class=\"keylink\" target=\"_blank\">智慧</a>者六地功德。<a href=\"/remen/liudu.html\" class=\"keylink\" target=\"_blank\">六度</a>之义广如别章。此应具论。今且释名。言布施者以已财事分布与他。名之為布。惙已惠人。目之為施。言持戒者。胡语尸罗。此方正翻名曰清凉。三业炎非焚烧行。人事等如热。戒能防息故号。此清凉行有能防止禁思之义。故复名戒。坚守曰持。言忍辱者。他人加恶名之為辱。于能安说之為忍。言精进者。练心于法名之為精。精心务达说以為进。言禪定者。禪那胡语。此翻名為思惟修。习上界静法审观方成名思惟修。又亦名為功德<a href=\"/remen/conglin.html\" class=\"keylink\" target=\"_blank\">丛林</a>。此乃从其所生為名。能生多德。是故名為功德丛林。言智慧者。照见名智。观达称慧。此六经中名波罗蜜。是外国语。此翻名度。又亦翻之名到<a href=\"/remen/bian.html\" class=\"keylink\" target=\"_blank\">彼岸</a>。所言度者。地持论中说有三义。一者时度。此之六行种性已上度三阿僧祇方始成满。二者果度。此六能得大<a href=\"/remen/puti.html\" class=\"keylink\" target=\"_blank\">菩提</a>果。三<a href=\"/remen/zixing.html\" class=\"keylink\" target=\"_blank\">自性</a>清净度。此六能得破捨情相到法实际。具此三义故名為度。言到岸者。如龙树说。解有三义。一能捨离<a href=\"/remen/shengsi.html\" class=\"keylink\" target=\"_blank\">生死</a>此岸到于无上涅槃彼岸。同前果度。二能捨离生死涅槃有相此岸到于平等<a href=\"/remen/wuxiang.html\" class=\"keylink\" target=\"_blank\">无相</a>彼岸。与前自性度义相似。三能捨离六弊此岸到于六度究竟彼岸名到彼岸。因修至成故名始修為能到矣。具此三义名到彼岸。此六同时随位。且分坛寄初地。乃至彼若在第六地。如地经说。及方便力无不具足七地功德。七地修习十方便慧发起胜行名方便力无不具足。逮无所得不起法忍。八地功德。逮谓及也。亦曰至也。无所得者。无生理中无净可得。此诸菩萨破去情相到无得处。是故名為逮无所得。不起法忍犹是经中无生法忍。由逮无得是故便成不起法忍。不见净法可生起故。已能随等九地功德。已能随顺转不退轮是九地中说成就矣。谓能随生转妙法轮。文堪化益名曰已能。化顺物机名為随顺。说授名转。不退轮者。经中或说三业為轮。或复宣说佛法為轮。今此所论名法為轮。如彼转轮圣王轮宝。能摧刚疆转下眾生上昇<a href=\"/remen/xukong.html\" class=\"keylink\" target=\"_blank\">虚空</a>。佛法如是能摧眾生恶不善法转下眾生上入佛道。故名為转。一得永住故云不退。善解<a href=\"/remen/faxiang.html\" class=\"keylink\" target=\"_blank\">法相</a>是九地中智成就也。知眾生根是九地中入行成就</p><p>盖诸大眾得无畏下十地功德。盖诸大眾得无所畏。利他功德十地学穷故。盖大眾起说不怯故得无畏功德。已下自利功德。功德智慧以修其心。妙德严心。功者是其功德<a href=\"/remen/zhuangyan.html\" class=\"keylink\" target=\"_blank\">庄严</a>。智者是其智慧庄严。此二庄严广如别章。此应具论。然今且可释其名字。具功德者亦名福德。福谓福利。善能资闰福利行人故名為福。此福是其善行家德故名福德。如清冷等是水家德。功谓功能。善有资闰利益之功故名為功。此功还是善行家德故名功德。言智慧者。依如毘曇。决断名智。对诸忍故。若依成实。无著名智。想别识故通相以论。知法名智。观达称惠。此智与惠通释一物。随义别分。非无差异。异相如何。依如地持。知世諦者名之為智。知第一义说以為惠。故彼文言。于一切法部分知者名智波罗蜜。于第一义开觉名波若波罗蜜。涅槃亦然。若依地论。证第一义名随智了达教法名随惠者皆得无伤。此二经中為庄严。亦名<a href=\"/remen/lvyi.html\" class=\"keylink\" target=\"_blank\">律仪</a>。亦曰助法。亦复说之為菩提具。言庄严者。如涅槃说。能严行人故曰庄严。又复诸行共相庄饰亦曰庄严。如庄严具眾宝间错。言律仪者。如地持说。此二内调故名為律。合法称仪。言助法者。望果為言。资顺菩提故云助法。能為佛因故复说之為菩提具。依此二行修练己心。故曰修心。相好已下胜相庄身。表德名相。帷情称好。用此庄形故曰严身。相好严身过餘世报名色第一。不假餘营故捨<a href=\"/remen/shijian.html\" class=\"keylink\" target=\"_blank\">世间</a>所有饰好</p><p>自下第三彰德殊胜故名高远。于中先举名称高远。显德殊胜名闻上彻名為高远。如何踰于须弥。踰谓过也。须弥胡语。此名好高山亦名安明山。举高三百三十六万里。纵广亦然。四宝所成。六万诸山而為眷属</p><p>深信坚下辨德显名。于中有三。一明其信。二深入缘下彰其解。三无有量下显其行。此三分中皆自利利他。就初分中深信坚固犹若金刚。是其自利。决定名信。信门不同。或说為二。如地经说。信菩萨行及诸佛法。或分為三。信佛法僧。或说四种。信佛法僧及与信戒。如成实说。或说八种。如地持说。信佛法僧即以為三。信佛菩萨神通之力通前為四。信种种<a href=\"/remen/yinguo.html\" class=\"keylink\" target=\"_blank\">因果</a>是其世諦。信真实义是其真諦。通前為六。得义為七。得方便八。无上菩萨名為得义。一切菩萨所修学道名得方便。随别细分亦可无量。慇厚曰深。难坏称坚。此是法说。犹若金刚喻以显之。下明利他。法宝普照而雨<a href=\"/remen/ganlu.html\" class=\"keylink\" target=\"_blank\">甘露</a>明其能益。法宝普照惠法教人。<a href=\"/remen/wensixiu.html\" class=\"keylink\" target=\"_blank\">闻思修</a>等三惠之法名之為法。此法可珍。又能照曜故说為宝。随机等示故名為普。开晓物心除其闇障说之為照。而雨甘露功德教人世间。甘露能除憔渴。功德善法能闰行人故名甘露。授人称雨。此明能益。于眾言音微妙第一彰其能说。说前法时能宣吐也。谓于世俗言音之中最為第一</p><p>第二解中深入缘起断邪见等。是其自利。入深缘起明能摄治。观穷曰深。解顺名入。言缘起者。谓十二缘。经名<a href=\"/remen/yinyuan1.html\" class=\"keylink\" target=\"_blank\">因缘</a>亦称缘起亦曰缘集。籍因託缘诸法得生故名因缘。法籍缘起故曰缘起。法从缘集故称缘集。名字是何。谓从无明乃至老死。云何深入因缘之法。唯真不生单妄不成。真妄和合方得集起。于中开合广略不定。或分為二。唯真与妄。据妄统摄<a href=\"/remen/shieryinyuan.html\" class=\"keylink\" target=\"_blank\">十二因缘</a>。皆妄心起名之為妄。据真统收。皆真心起说以為真。或以為三。一事缘起。十二因缘皆是六种事识所為。二妄缘起。据妄统摄十二因缘。皆是七识<a href=\"/remen/wangxiang.html\" class=\"keylink\" target=\"_blank\">妄想</a>心作。如蔑所见。故经说言<a href=\"/remen/sanjie.html\" class=\"keylink\" target=\"_blank\">三界</a>虚妄皆一心作。妄心作矣。三真缘起。据真统摄十二因缘。皆真心作。如波水作此。如地经六地中说。故彼经言。十二因缘皆一心作。谓何黎耶真心作矣。细分有六。于前事识因缘之中义别有二。一事相因缘三世<a href=\"/remen/liuzhuan.html\" class=\"keylink\" target=\"_blank\">流转</a>。非我我所。如毘曇说。二虚假因缘。十二因缘皆是名用虚假之有。无有自性。如成实说。于前妄识因缘之中义别亦二。一妄相因缘。十二因缘是实幻虚妄相有之。如化如炎。无相為相。相即无相。不但无性。相亦叵得。二妄想因缘。十二因缘皆妄心起。心外无法。如蔑所睹。但是心见。心外无法。于前真识因缘之中义别亦二。一真用因缘。如来藏性不染而染。起十二缘。故经说言。如来藏性是其一切善不善因。能遍兴造一切趣生。犹如彼见变现眾趣。又经亦言。即此法界轮转五道名曰眾生。此等皆是真用因缘。二真体因缘。如来藏性是因缘体。名曰因缘。而此体中无因缘相。良以真实如来藏性是缘体故。经中宣说十二因缘以為<a href=\"/remen/foxing.html\" class=\"keylink\" target=\"_blank\">佛性</a>。见十二缘名為见佛见法见僧因缘。如是此诸诸菩萨皆能穷达。故曰深入。此明摄治</p><p>下明离障。断诸邪见正使永亡。五见非一。说以為诸法。外推求名為邪见。见实除捨目之為断。有无二遍无复餘习。残气亦尽。由证因缘非有无性。故便有无二边之见。永无餘习</p><p>下明利他。演法无畏如师子吼。自心不怯。其所讲说乃如雷震。说我益物。又冥无畏说□□□讲如雷震。语能生善。前中初言演法无畏。法说利他。依大智论。菩萨别有四种无畏。一总持无畏。于法广知不畏屈梪。二知根无畏。明了诸根随而授化不惧违失。三断疑无畏。随问能决不惧不堪。四答难无畏。随难能通不惧屈滞。如师子吼。喻以显之。后中讲<a href=\"/remen/shuofa.html\" class=\"keylink\" target=\"_blank\">说法</a>说利他。如雷喻显。天雷一动卉蛰生永。法音一阐道根竞长。故取為喻</p><p>第三行中初无有量已过量者。明其自行。行德深广无有分限故曰无量。非是世人算数能及故曰过量。又非世人算数能及名為无量。超出世人算数之限故曰过量。集眾法下明其利他。集眾法宝如海。道师摄化方便法如珍宝。门别非一。名眾法宝。道人趣求名集。法宝如海。导师喻以显之。海中导师道人采宝。菩萨如是道人求法故取為喻。了达已下化德成就。先知法药后知眾生。知法药中了达诸法知世諦也。了达深法知真諦也。知眾生中善知眾生往来所趣知过未也。知过去因名為知往。知未来果名来。所趣及心所行知现在也。知其现在心行<a href=\"/remen/shane.html\" class=\"keylink\" target=\"_blank\">善恶</a>而<a href=\"/remen/jiaohua.html\" class=\"keylink\" target=\"_blank\">教化</a>之</p><p>上叹自分下叹胜进。于中先明修法身行。先无量功德皆成就下修<a href=\"/remen/jingtu.html\" class=\"keylink\" target=\"_blank\">净土</a>行。此二之中各自利他。修法身中先明自利。开闭已下明其利他。前自利中近无等等明修至。果佛比餘生名為无等。佛佛道齐故复言等。剋证不遥故名為近。佛<a href=\"/remen/zizai.html\" class=\"keylink\" target=\"_blank\">自在</a>惠辨出无等。佛智无碍故曰自在。十力无畏十八不共显自在惠。言十力者。一是处非处力。二业力。三<a href=\"/remen/dingli.html\" class=\"keylink\" target=\"_blank\">定力</a>。四根力。五欲力。六性力。七至处道力。八<a href=\"/remen/suming.html\" class=\"keylink\" target=\"_blank\">宿命</a>力。九天眼力。十漏尽力。义如别章。此应具论。四无畏者。一一切智无畏。二漏尽无畏。三能说障道。四能说尽善道。备如后释。所言十八不共法者。毘曇宣说十力四无畏大非三念处以為十八。依大品经。别有名字。三业无失无异相无不定心无不知已捨。是其初六。欲无减精进无减念无减智慧无减解脱无减解脱知见无减。是其中六。三业随智慧行了达三世。是其后六。亦如后解</p><p>下利他中开闭一切诸恶趣门。自无恶因。三途修罗是其恶趣。诸业烦恼通人趣入名恶趣门。圣道遮防称曰开闭。而生道以现其身随物现授。三涂人天是其五道。若分修罗道别有六。初入名生。终出名现。為大医下随生摄益。為大医王疗治眾病。总明化益。能治曰医。自在称王。医王中胜故名為大。下别显之。应病与药量宣授法。贪教不净。瞋教慈心。如是等也。令得服行劝物修习。令得服者。教起闻思摄受法也。令得<a href=\"/remen/xingzhe.html\" class=\"keylink\" target=\"_blank\">行者</a>。教使依法起修行也</p><p>下净土中先明自利无量功德皆悉成就。净土因成如下文说。无量佛土皆已严净。净土果就自报离染名之為净。又用自在亦名為净。净满法界故曰无量。下明利他。其见闻者无不蒙益。亲近益也。见形闻名皆得益矣。诸有所作亦不唐捐。顺行益也。捐谓捐弃。无有顺行虚然唐弃。名不唐捐。上来别叹</p><p>如是一切功德具足总以结叹。言皆具者。解有两义。一就人以论。所列菩萨齐具前德故云皆具。二就德而辨。于前德中无德不备故云皆具。次列其名。菩萨眾多文中且列五十二人。菩萨之名皆依德立。言等观者。多观真諦平等法也。不等观者。多观世諦差别法也。等不等者。二諦通观。此约惠别定。自在王依定立称。此前约行。其法自在及与法相约法以别如是等也。如是菩萨三万二千</p><p>第五总结。上列圣眾。下列凡眾。于中初先列其天眾。次列鬼神。后列人眾。鬼神是其天之辅从。次天以列天中。初先列其梵眾。次列帝释。后列餘天。梵中初言万梵天王列数辨眾。此皆应是初禪梵王。尸弃列名。此云顶髻盖。乃是其编髮梵王。下言螺髮。应是其人。从餘天下辨其来处。此言稍略。若具应言从餘四天上下来也。诣佛所至听法所作。就帝释中复万二千举其数也。天帝辨眾帝犹主矣。刀利天主名為天帝。亦从餘天还彰来处。在会所至下列餘天。通言并餘大威力者。辨前兼后故说為并。谓欲界中餘天也。次列鬼神龙。是畜生。于中具有四生差别。有大神德能来听法故今列之。夜叉是其轻健鬼也。乾闥婆者是天乐神。亦鬼道摄阿修罗者。人传释言。名不酒神。不知是非。或云劣天。依如毘曇。修罗唯鬼。依法念经。有鬼有畜。如彼罗睺阿修罗王是师子儿。体是畜生。依伽那经。有天鬼畜三种差别。修罗凡有五地之别。一在地上眾相山中。如地经说。势力最下。二须弥山北大海之下二万一千由旬有修罗王。名曰罗睺。统领无量阿修罗眾。三罗睺下复过二万一千由旬有修罗王。名曰勇健。四勇健下复过二万五千由旬有修罗王。名曰华鬘。五华鬘下复过二万一千由旬修罗王。名毘摩质多之。领无量阿修罗眾。毘摩之母本从天生。故名劣天。劫初成时有诸天女来海中洗。水触其身遂失精气。流在水中成一肉卵。逕八千岁乃生一女。有九百九十九头。头有千眼。有九百九十九口。口有四爪。爪上出火犹如霹靂。二十四手。九百九十九脚。此女后时在海浮戏。水精入体生一肉卵。逕八千岁生毘摩质多。有九头。头有千眼。口中出火。有九百九十九手脚。唯有八其形四倍大于须弥。纯食淤埿及与藕根。多与天挣。<a href=\"/remen/rufa.html\" class=\"keylink\" target=\"_blank\">如法</a>念说。迦楼罗者。是其鸟神。于中有其金翘之鸟。纯食诸龙。有四生别。其化生者食四生龙。其胎生者食三生龙。除其化生。其卵生者食二生龙。除化除胎。其湿生者唯食湿生。此四天下有一化生如楼罗王。名曰正音。寿八千岁。日别敢食天龙王五百小龙。遶四天下周而复始次第食之。命欲终时诸龙吐毒不复能食。飢火所烧。耸翅直下至风轮际為风所吹。而复上来。往还七返无处停足。遂至金刚轮山顶上命终。以食诸龙身肉毒气遂发猛火。其难陀龙王及跋难陀恐烧宝山遂降大雨。蒂如车轴。以灭其火。身肉消散。唯有心在。大如人膝。纯清流离。轮王得之用為珠宝。帝释得之為髺中珠。紧那罗者。此名疑神。体是畜生。形状似人。面极端正。顶有一角。人见生疑。不知為人為鬼為畜。故名疑神。此二是其天之乐神。摩睺罗伽是腹行神。世人相传是奔神也。下列人眾。<a href=\"/remen/biqiu.html\" class=\"keylink\" target=\"_blank\">比丘</a>如上。尼犹女也。忧婆塞者名為善宿。怀善宿德。亦云近住。近善而住。亦名清信士。优婆姨者。优婆如前。姨犹女也。上来第二列其徒眾</p><p>彼时佛下第三大段明其佛眾云集所為。于中初明佛与诸眾围遶说法。说何等法。文中不辨。不知说何。下明如来于眾独胜。譬如须弥显于大海。喻说显胜。高显独出在于大海名显。于海弊于诸眾合以显胜也</p><p>上来由序。自下约对不思议德悉為正宗。如胜鬘经叹佛功德正宗所收。此亦应然。无劳致疑。此正宗中文别有二。一因宝积献盖如来显示不思议德令人愿求。二宝积说已白佛已下因宝积啟请如来宣说净土因果令人习学。前即是其法身因果。后即是其净土因果。初之一段望前為正。望后仍有起发之义。故亦名序由。其盖中现十方国。起后所说净土因果故得名序。于中有三。一宝积等献盖為由。第二如来合盖现变。<a href=\"/remen/sanbao.html\" class=\"keylink\" target=\"_blank\">三宝</a>积等观之敬叹以显愿求。初中尔时献盖时也。当尔佛在菴罗园时。次举献人。毘耶离城出其生处。有长者子标别其人。名曰宝积厈其名讳。与五百等兼列其眾。下明献盖时。盖诸佛献奉方共便<a href=\"/remen/gongyang.html\" class=\"keylink\" target=\"_blank\">供养</a>佛。正明献盖</p><p>第二如来现变之中光合為一。次广令大后。于盖中广有所现。前合一中佛之威神明合所由。此不思议解脱之力说為威神。约通而辨。是幻通力非餘通等。通有几种而言非餘通。有四种。一如意通。运变自身大音普遍。二者幻通。转变外事。三法智通。通达诸法。四圣自在通。能于苦中生其乐相。于乐法中生于苦想。苦乐法中生不苦不乐想。如是一切不<a href=\"/remen/suiyuan.html\" class=\"keylink\" target=\"_blank\">随缘</a>变名圣自在。今转外事故是幻通。何故悉受合之為一。為令施者眾望满足故悉受之。為成一用故合為一。佛初成道受四王愫现疄橐弧S譃橄允静凰家榱?屎蠟橐弧4喂懔畲蟊楦踩?Т笄?澜纭H缇?兴怠R凰奶煜掠幸恍朊炙拇蠛K??АNнv以為一界。数之至千名小千世界。小千為一数复至千名中千界。中千為一数复至千名為三千<a href=\"/remen/daqianshijie.html\" class=\"keylink\" target=\"_blank\">大千世界</a>。此三千界同时成坏故合為一名世界剎。数此至于恒河沙数名世界性。此性為一数复至于恒河沙数名世界海。海复為一数之至恒河沙数名世界种。种复為一数之至恒河沙数名一佛界。依如华严。如是转增凡有十重。最后名為世界须弥。今言三千。一剎為言。下明所现。所现有二。一现此界。二又十方下现他方事。现此之秽令人同厌。现他方净使人同欣。现此界中事别有五。一现地相广长悉现。二现诸山。三现眾水。四现日月星辰等事。五现诸天龙神宫等事。现他方事言少可知</p><p>自下第三明宝积等睹前神变敬叹<a href=\"/remen/faxin.html\" class=\"keylink\" target=\"_blank\">发心</a>。于中初先明诸大眾讚叹礼敬。尔时一切大眾举敬叹人。睹佛神力敬叹所由。叹未曾有口业叹也。合多為一。广小令大。盖中普现诸事。昔所未见。名為未有。合掌<a href=\"/remen/lifo.html\" class=\"keylink\" target=\"_blank\">礼佛</a>身业敬也。观佛无厌故曰不捨。下明宝积说偈广叹。先举叹人。佛前叹处。偈讼叹相。何故偈叹。解有两义。一偈言要略。少字之中能摄多义。宝积令欲以其略言广摄佛德故须偈讼。二偈言美妙诸讚叹者多以偈讼。宝积今欲讚美佛德故须偈讼</p><p>下出叹辞。辞中合有三十六行。四句為偈。有十八偈。人科种种。合判為五。初有两行。以為初段。叹美佛德。次有两行。為第二段。讼叹向前所现之事。法王法力超群生下有十三行。為第三段。重叹餘德。今奉<a href=\"/remen/shizun.html\" class=\"keylink\" target=\"_blank\">世尊</a>此微盖下有四行偈。為第四段。讼叹向前所现之事。大圣法王眾所归下有十五行。為第五段。广叹餘德</p><p>就初段中初先正叹。后故稽首总以结敬。就正叹中分别不同。乃有三种。一叹身叹德。二门分别。初句叹身。餘文叹德。就叹身中遍叹佛眼。何故而然。六根身中眼根為首。就始遍叹。餘略不论。又人身中头最為上。头中眼胜。就胜遍叹。又人相见先目相睹。随见先叹故遍叹眼。言目净者。叹其眼净净。有二种。一者青白分明色无闇浊名之為净。二照嘱分明说之為净。言修广者。叹其眼相。修谓长也广犹阔也。如青莲者。类以叹之。如有二种。一净如清莲喻前净也。二形如青莲喻前修广。下叹德中叹三学。行心净已度诸禪定者。叹佛定行。如来定心毕竟离染。名之為净。超出餘人一切正受名度诸禪。久积净业称无量者。叹佛戒行。戒名净业。佛修曩劫故云久积。以佛久积纯净业故名称无量。举称无量彰业净矣。道眾以寂叹佛惠行。由惠明胜故能利人举能利他。彰惠胜矣。由前见佛為眾说法。故叹道眾。寂是涅槃。导眾入中。又寂是真諦。导人趣入。故经说言。一切世諦若于如来悉名第一义。為令眾生得第一义说世諦故。第二约就身戒心惠四门分别。目净一句叹<a href=\"/remen/foshen.html\" class=\"keylink\" target=\"_blank\">佛身</a>净。心净一句叹<a href=\"/remen/foxin.html\" class=\"keylink\" target=\"_blank\">佛心</a>净。此二一对身心分别。久积净业依身叹戒。导眾以寂依心叹惠。此二一对福智分别。此则涅槃修身修戒修心修惠四种果也。第三约就叹身叹德叹名叹德四门分别。目净一句讚叹佛身。心净已度久积净业叹佛行德。心净行体。净业行德。此二自德称无量者叹佛名。称导眾以寂重叹佛德。此二化德。下总结。敬佛备前德故我稽首。此初段竟</p><p>下次讼前所现神变。既见大圣以神变者。讼叹向前合盖之事。既谓已也。以犹用也。前已见佛用神通力合盖為一。故云既见以神变矣。普现已下讼前盖中所现事也。向前盖中通现此土及他方事。今此遍讼他方之事。此土之事在后别讼。普现十方无量土者。现其化处。其中诸佛现其化主。演说法者。现其化相。于是一切悉见闻者。由佛普现。于是会中一切大眾悉见十方无量佛土。及见彼佛闻其说也</p><p>自下第三重叹餘德。有十三行。相从為三。初有五行叹佛说巧。次有六行叹佛化。能下有两行叹佛心等。就初段中前之三行叹说世諦不违第一。后之两偈叹说第一不违世諦。前中初行明说益人。中间一行明说合法。末后一行牒以结敬。就初行中法王法力起群生者叹佛说德殊胜过人。佛于诸法德胜自在故名法王。知法有餘称曰法力。此德过人名超群生。常以法财施一切者。说能益物。法能资润名為法财。常以法财能常说也。言施一切能广益也。第二行中能善分别诸法相者。巧说世諦。于第一义而不动者。不违真諦。第三行中以于诸法得自在者。牒初行中法王法力。自在犹是王之义也。是故稽首此法王者。就之结敬。就下两行明说真諦不违世諦。于中初行说真不违有果。后行说真不违有因。说法不有亦不无者。能说真諦。此明法空為真諦矣。真諦离相亦复离性名為不有。而有实性故曰不无。如地持说。又复真諦约对名有无约对名就实亡对名非有无。以因缘故诸法生者。不违世諦。就真虽说非有非无。随世恒说从因得果故云以因诸法生矣。所谓以其善恶因缘苦乐法生。无我无造及无受者。能说真諦。此明生空為真諦矣。真中无有我人可得名為无我。以无我故无人作因。名為无造。无人受果。名无受者。善恶诸业亦不亡者。真中虽无世諦。恒有用之牵果故曰不亡。自下第二叹其化能。初先别叹。当礼法海总以结敬。前中初先叹其化。始以斯妙法济群生下叹其化。终又复前叹小乘法化。后则叹其大乘法化。复就前中初先别叹三宝。于下总以结之。别中初明佛宝现世。始在佛树力降魔者。<a href=\"/remen/chengfo.html\" class=\"keylink\" target=\"_blank\">成佛</a>方便佛依树成。所依之树或名佛树。或称道树。或复说之為菩提树。树下成佛名為佛树。树下得道说為道树。树下<a href=\"/remen/zhengde.html\" class=\"keylink\" target=\"_blank\">证得</a>菩提之果。是故亦名為菩提树。将成託此故云始在。魔于尔时恐佛道成而来恼乱。菩萨即入胜意慈定。神力伏魔名力降魔。又以慈力令魔摧伏名力降魔。得甘露灭觉道成者。正明成佛。得甘露灭明证灭諦。世间甘露能除燋渴。灭諦涅槃能除渴爱。是故约喻名甘露灭。随化现证故名為得。言觉道成明得道諦。觉者是佛。道是菩提。剋就云成前得。此成言左右耳。次明法宝。法中有二。一摧邪法。二三转下明化<a href=\"/remen/zhengfa.html\" class=\"keylink\" target=\"_blank\">正法</a>。摧耶邪中以<a href=\"/remen/wuxin.html\" class=\"keylink\" target=\"_blank\">无心</a>意无受行者。自无所著以谓由也。由无心意无受行等。便能灭配能说為异言。无心意无妄心体。此言略少。若具应言无心<a href=\"/remen/yishi.html\" class=\"keylink\" target=\"_blank\">意识</a>。心意识等有何差别。依如毘曇。就一事识随义以分。义别五门。所谓名义业世施设。名者名心名意名识。义者集起是其心义。思量是意。别知是识。业者远知名之為心。知未来法说之為远。从来未起与身俱故。前知是意知过去法。续知是识知现在法。此乃约对三世境界以别其业。世者。约就三世心体以别三种。未来说心。过去说意。现在说识。言施设者。界施设心。谓七心界。入施设意。所谓意入。阴施设识。若依慢伽七识名心。集起本故。意识名意。司诸尘故。五识名识。了现境故。今依后门识之。一字偈迮不论证实除捨。是以言无无受行者无妄心用。谓无受果行因心也。亦可。初言无心意者。无识阴也。言无受者。无受阴也。言无行者。无行阴也。略不说想。以偈迮故。此句明其自无所著。而悉摧伏诸外道者。能破邪执伏外之相。广如经说。下明化正。三转法轮正明所说。此名四諦以為法轮。从喻名之。如转轮王所有轮宝能能摧刚疆转下眾生上昇虚空。四諦如是能摧眾生恶不善法转下眾生上入圣道。故说為轮。圣说授人目之為转。转别有三。一示相转。如说三苦及八苦等是其苦諦。业烦恼等是其集諦。苦集尽处名為灭諦。戒定惠等是其道諦。如是一切。二者劝转。苦汝当知。集汝当断。灭汝当证。道汝当修。三者证转。苦我已知。集我已断。灭我已证。道我已修。三转如是。初转何处。波罗榛国仙人鹿苑。本為谁转。憍陈如等。于大千者出其说处。于大千界百亿阎浮同时转也。其轮本来常清净者。叹其所说不同情取故言常净。问曰。灭道常净可尔。苦集染法云何言净。观此破染能净名净。又此法相不同情取故亦名净。下明僧宝。<a href=\"/remen/tianren.html\" class=\"keylink\" target=\"_blank\">天人</a>得道此為证者。约人显法。<a href=\"/remen/liudao.html\" class=\"keylink\" target=\"_blank\">六道</a>俱益至论得圣。唯天与人故遍举之。寻说悟圣名為得道。以此证成佛说不虚名此為证。又证如来所说清净亦名為证。上来别举三宝。于是现世间者总以结之。上明化始。下明化终。又复前明小乘法化。下明大乘。于中三句。前二教人令得涅槃后一化人令出生死。前两句中以斯妙法济群生者。用法教人。所谓以此大乘妙法济度眾生。一受不退常寂然者。明受有益。一约在心名為一受。道行坚固称曰不退。永证涅槃名常寂然。度老病死大医王者。叹佛化人出生死也。教断集因不受来苦。是故名為度老病死。亦教度生。遏迮不说。以老病死苦遇麤重為是偏举。佛能教人除斯苦患名大医王。上来别叹。当礼法海得无边者。总以结敬。佛具多法名為法海。化德广多名德无边</p><p>自下第三叹佛心等。初先正叹。孰闻已下结成可敬。前正叹中先叹如来不為缘动。于善已下讚叹如来于缘平等。此二之中各有法喻。前中初言毁誉不动。法说以叹。缘有违顺。毁违誉顺。佛心平等不為其动。此言略少。若具论之。缘有八种。利衰毁誉称讥苦乐是其八也。利衰二种约身以说财。荣润已名之為利。杀缚事等说以為衰。毁誉称讥就口而辨。遇恶骂辱名之為毁。过善谈讚目之為誉。当恶而道名之曰讥。当善而论谓之為称。苦乐就心。此之八种名世八法。在世同有。亦名八风。能动人心。如来于此悉皆不动。偈言要迮且举毁誉。如须弥者喻显不动。后中初言于善不善等以慈者。法说以叹。顺己名善。违己不善。佛皆慈之心等如空。喻说明等。上来别叹。下结可敬。孰谓谁也。闻如是人中之宝而不尊敬而不归承</p><p>次下四行是第四段重讼前事。今奉世尊此徵盖者。讼已向前盖中事也。于中现我三千界者。讼前遍覆三千世界广长悉现。诸天龙神所居宫者。讼前天宫龙神等宫悉现盖中。悉现世间诸所有者。讼前须弥铁围山等。十力哀现是化变者。须荷佛恩。佛具十力。由十力尊哀愍我等现此化变。眾睹希有皆叹佛者。讼前大眾睹佛神力叹未曾有。我今稽首三界尊者。结已归敬</p><p>自下第五广叹餘德。行别十五。相从為三段。初有两行叹佛身业。中间六行叹佛口业。后之七行叹佛意业。就身业中。大圣法王眾所归者。叹佛人高。净心观佛靡不欣者。叹佛身妙靡犹无也。以佛身妙净心观者无不欣庆。除邪谤人。各见世尊在其前者。叹佛化巧。以化巧故有感斯现。佛以过去业得此妙身相。无心于彼此而能应一切。斯则神力不共法者。结叹显胜。亦得名為结叹显异。他无此力故云不共法。就叹口中初有两行。讚叹如来随音异说。佛以一音演说法者。发言不异。眾生随类各得解者。悟解不同。帆解有二。一约真说一。如来真实常法螺声相名為一音。眾生于中种种异解。如一真身种种异现。如来真实常寂之声名法螺音。恒有恒无名常寂声。于净耳者无时不闻名為恒有。有非新发。无净身者无时暂闻。名為恒无。无非始性。二就应说一。于中有二。一约方言以说一音。如未或时作一胡音。眾生于中解种种语。餘亦如是。二约法说一。如来或时说一布施名為一音。眾生于中解种种法。餘亦如是。今此所论就应辨一等。就应中此偈约就方言以说一音。眾生于中解种种语故云随类各得解矣。皆谓世尊同其语者。谓偏同己。斯则神力结叹显胜。次有两行。讚叹如来随法异说。佛以一音演说法者。发言不异。眾生各各随所解者。悟解不同。如来或时对一眾生说一种法名一音说。眾生于中解种种义名各各解。普得受行获其利者。起行异也。斯则神力结叹显胜。下有两行讚叹如来随心异说。佛以一音演说法者。发言不殊此亦是其随法一矣。或有恐怖或<a href=\"/remen/huanxi.html\" class=\"keylink\" target=\"_blank\">欢喜</a>等生心各以取说一法。有人专谓说己罪过当堕恶道。所以恐怖。有人专谓说己善业当生善处。所以欢喜。有人专谓呵己过非。所以厌离。有人专谓教己善义闻法生信。所以断疑。斯则神力结叹显胜。下叹意中。初四行偈叹佛德备。后三行偈叹佛解具。前四行中初两行偈叹佛智德。后两行偈叹佛断德。此二之中各自利利他之别。前智德中。稽首十力大精进者。叹佛十力力。由懃成故叹精进。稽首己得无所畏者。叹佛四无畏。先成在己故云己得。稽首住于不共者。叹佛十八不共法也。此叹自德。向前文中先举其德后结稽首。今此文中先彰稽首后出其德。文之左右。稽首一切大道师者。叹其利他。下断德中先叹自德。稽首能断眾结缚者。除其灭障。稽首已到于彼岸者。明证灭果。涅槃彼岸随证名到。亦可。前言能断结缚离生死因能到彼岸出生死果。下明利他。稽首能度诸世间者。谓能度于眾生世间出生死因离生死果。能教眾生出生死果度生死因得有餘灭。稽首永离生死道者。得无餘灭。上明得备下明解具。悉知眾生来去相者。明能知人。来谓未来。去是过去。以偈迮故不说现在。下明知法。善于诸法得解脱者。总明知法。于诸法中心无偏著名得解脱。下别显之。不著世间如莲华者。于有不染此明离爱。常善入于空寂行者。于空能解。此明离见。达诸法相无罣碍者。于法能知。此明离痴。稽首如空无所依者。于空能证。明离妄相。如空平等更无所依。佛亦如是。证心平等无所取著。故无所依。献盖至此望前為正望。后仍有起发之义。故亦名序</p><p>自下一段唯是正宗。因宝积请如来正显净土因果。于中有二。从初乃至随其心净则佛土净以為初段。尔时<a href=\"/remen/sheli.html\" class=\"keylink\" target=\"_blank\">舍利</a>承佛威神下為第二段。此二段中总相麤分。初段偏明净土之因。设使举果对以显因。后段偏明净土之果。以实细论。初段因于宝积啟请具明净土因之与果。后段因于舍利疑念拂疑显净以成前义。前中有四。一宝积等啟请為由。二如来讚叹敕听许说。三宝积等奉教听受。四佛广為说。初中宝积标列请人。说此偈已结前起后。白佛世尊啟告所请。皆已发心由己所愿。前睹如来合盖现变显不思议。生心愿求名為发心。诸人齐发故云皆发。发之已意故言已发。阿耨菩提是外国语。此名无上正真正道。阿之言无。耨多罗名上。三名為王。藐之言真。三复名正。菩提称道。懃求此道名為发心。<a href=\"/remen/putixin.html\" class=\"keylink\" target=\"_blank\">菩提心</a>义后当具论。何故道此心為行本。明已有本唯须修行生后请也。愿闻得下正宣请辞。愿闻得佛国土清净彰己所求。求闻当果。愿闻得佛。求闻正果。愿闻土净。求闻依果。此成依果约以辨。唯愿世尊说诸菩萨净佛土行者。诸说土因。唯是敬辞。亦是专义。专求如来说净土行故言唯愿。前就果德彰己愿闻。略不请说。此就行中唯明请说不彰愿闻。言之隐显道理齐通</p><p>自下第二如来叹问敕听许说。先叹。次敕。后许宣说。叹中善哉是总叹也。善犹好也。所请事好故名為善哉。是助辞。乃能為诸菩萨问于如来净土之行。出其善事。乃者是其。□越之辞。无量眾生皆不能问。至汝方堪故曰乃能。前两句中据后以叹。是故偏言為诸菩萨问净土行。若就前句。应言乃能愿闻得佛国土清净。略不云耳。諦听善思敕诫辞。諦谓审諦。善谓委善。諦听得善思得义故并敕之。念能坚持文义不失。故复教念当為汝说于是宝积及五百等是第三段奉教听受</p><p>自下第四佛為广说。于中应先解净土义。然后释文义。如别章。文中有二。一约大悲随有之行宣说眾生以為佛土。二直心不约就出世恒菩提行说直心等而為佛土。前中有三段。一总说眾生以為佛土。二所以下释前眾生為佛土义。取土為生故名眾生以為佛土。三所以下转释為眾生取佛土义。初中眾生是佛土者。缘中说土。土因悲得。悲由生起。以有眾生菩萨起悲。悲故得土。故名眾生為佛土耳。无限大悲等眾生界情无分限故。名一切眾生之类悉為佛土。第二释中所以者何。问前起后。土是己报。所以乃说他眾生类為我佛土下对释之。释意如何。菩萨取土原為眾生。得土生由故名眾生而為佛土。文中四句。前二為于地前眾生。后二為于地上眾生。前两句中化。始调终化者。化于种性已前令生信解。调者调于种性。已上令起行修。亦可。化者化令生善。<a href=\"/remen/shanxin.html\" class=\"keylink\" target=\"_blank\">善心</a>先无今忽令有。故名為化。言调伏者。调令离过。离过顺法。故名调伏。菩萨随所化生而耳佛土者。為依净土化<a href=\"/remen/rensheng.html\" class=\"keylink\" target=\"_blank\">人生</a>善故取佛土。如弥陀界一生其中永善不退。随所调伏眾生而取佛土者。為依净土调人离恶故取佛土。如弥陀界一生其中永离诸过。后两句中。入佛惠者。趣入<a href=\"/remen/foguo.html\" class=\"keylink\" target=\"_blank\">佛果</a>起菩萨根修起行因。亦可。入惠定惠庄严起菩萨根。是福庄严。文中初言随诸眾生。应以何国入佛惠者。随物所宜故言应。以為依净土摄诸菩萨修惠庄严故取佛土。初地已上皆入三世诸佛智地。為教眾生入是智地故取佛土。应以何国起菩萨根而取佛土者。应以如前為依净土摄诸菩萨修福庄严故取净土。菩萨所行能為佛本。就人以彰名菩萨根亦可。菩萨行中相起初為后本名菩萨根。但诸眾生藉处不同起道各异。是故并言应以何国菩萨為之取种种土。问曰。所取為真為应。体即是真用相是应。应必依真故现应而取真土</p><p>自下第三转释為眾生取佛土义。先问后解。所以者何问也。问有两意。一问菩萨得土自安。所以偏言為眾生者何。二问观空破相之惠能治染过可得净土為眾生。是其取有之心。所以能得净土者何下对释之两意别解。菩萨取于净因皆為<a href=\"/remen/154932.html\" class=\"keylink\" target=\"_blank\">饶益</a>诸眾生故。解初意也。虽得自安。取土之意原為益生故。说為生而取土耳。譬如有人下释后意也。释意如何。净土是其功德之果。唯空不成故為眾生能得净土。先喻后合。喻中譬如有人欲于空地造立宫室随意无碍。顺举其得人喻菩萨。修起净土名造宫室。依空修惠依有起悲名為空地。用此求土得变不难名為无碍。若于虚空终不能成。举失显得。捨有纯空无得土义。终不能成下合显法。先合前得菩萨合人。辨法同喻故曰如是。為成就眾生故合于地也。空略不合。愿取佛国合造宫室。随意无碍略而不合。愿取佛国者非于空也。合后失也。纯空不成故言非矣也</p><p>自下第二明其出世顺菩提行為净土因。于中有二。一明行体。二如是宝积随其直心则能发下明其行修次第成义。就前段中有十七句。一一句中皆先举因。对上诸中愿说菩萨净土之行。后举其果。对上请中愿闻得佛国土清净。文中皆言菩萨成佛。对前请中愿闻得佛。不諂眾生来生国等。对前愿闻得佛国土清净。此义须知。文中有二。一修善法起净土行。二说除难下明离恶法捨秽土行。前修善中三句分别。一约因分别。相从為三。一起行心。二布施下明所起行。三迴向下明转行心。二就果分别。帆论土果有三庄严。一事庄严。谓眾宝等。二法庄严。风铃树等皆宣法音。三人庄严。胜善眾生居住其中。今此文中从初乃至三十七品是净土来。明人庄严。皆说善人来生其国迴向一句。明事庄严及法庄严。故下文言得一切具足功德。国土理实齐通。语之隐显。三随文释。就因土中先解初段起行之心。心行别有三。一是直心。二是深心。三大乘心。此大乘心下光严中名菩提心。下光严中更有一种名发行心。此中略无起行之意名发行心。初言宝积当知直心是菩萨净土者。对果辨因。对前唯愿说净土行。净妙之果虚心不得故须宣说。直心為因。直心有二。如涅槃说。一自行直。起行不虚。二化他直利物不围。由此能得净土之果。世尊因中而与果名。故说直心以為净土。其犹世人说食為命。餘行皆尔。菩萨成佛时不諂眾生来生其国。明因得果。亦得名為举果显因。此即对上愿闻得佛国土清净。菩萨成佛是得佛也。不諂来生是净土也。不諂犹是直心别称。菩萨自直安能使他直心眾生来生其国。解有四义。一以直心净业之力自然感彼不諂眾生来生其国。如屠杀人自然还感屠杀眾生来生其家。二由自直心令他直心眾生乐见爱好亲近。故令不諂眾生来生。三自直教他所敬眾生还来归从。故令不諂眾生来生。四由直心得妙净土。以土妙故物皆乐往修直<a href=\"/remen/wangsheng.html\" class=\"keylink\" target=\"_blank\">往生</a>。故令不諂眾生来生。餘行悉尔。第二深心对果辨因。信乐慇至名曰深心故。地论言。其深心者谓信乐等。菩萨成等明因得果。言具足功德眾生来生者。深心是其诸行之因。能生诸德。以是力故还令具足功德眾生来生其国。发言大乘心是菩萨净土者。对果辨因。此乃是其求佛之心名大乘心。行能运通目之為乘。乘中莫加谓之為大。诸佛菩萨名為大人。大人所乘名為大乘。求此之意名大乘心。有经亦言名菩提心。皆得无伤。由是得土故名净土得果。可知上来明其起行之心</p><p>下次明其心所起行。于中有二。一明行体。二三十七下行熟成道。前行体中。六度自利。四无量下明其利他。就自利中布施是菩萨净土举因。菩萨成佛时明因得果。一切能捨犹是布施。由自施故感彼眾生来生其国。持戒举因。菩萨成下明因得果。行十善道满愿眾生来生其国者。十善是戒行。十善道戒行具也。言满愿者戒心极也。以自持戒故令十善道满愿。眾生来生其国。忍辱举因。菩萨成下明因得果。经文不同。有经直言三十二相庄严眾生来生其国。此直举果。是义云何。修忍离瞋得端政报。菩萨自修忍辱之行得相好果。未来还有修行忍辱得相眾生来生其国。有经说言。三十二相柔和眾生来生其国。此通因说。柔和犹是忍之别称。菩萨自修忍辱柔和得相好果。未来还有如是眾生来生其国。三十二相如涅槃说。地持亦有。诸行皆得。且就忍论。精进举因。菩萨成下明因得果。懃修一切犹是精进。禪定举因。菩萨成下明因得果。摄心不乱犹是禪定。智惠举因。菩萨成下明因得果。正定眾生来生国者。种性已上名正定聚。惠行成者住正定聚。住正定聚者惠行成就。由自修惠正定不退。还令如是眾生来生。下利他中。初四无量明利他心。第二四摄明利他行。第三方便明利他智。就利他心中四无量心是菩萨土。对果辨因。慈悲喜捨是四无量义。如后释。菩萨成下明因得果。爱怜名慈。惻愴曰悲。庆悦名喜。亡怀称捨。心无存著故曰亡怀。利他行中四摄举因。布施爱语利益同事是其四也。义如别别章。此应具论。今且释名。布施如上。因其布施录物。初从道名布施摄。此与檀度有何差别。用同体义分。直尔与财名為檀度。因其与则录人从道名布施摄。美辞可翫名為爱语。因其爱言录物从道名爱语摄。言利益者经论之中亦名利行。通释一物。于中别分。事中饶润名為利益。化之起道说為利行。因其利行录人道从名利益摄。言同事者。经论之中亦名同事。亦名同行。亦名同利。通释是一。于中别分。事中共同名為同事。行中同修名為同行。成德共同名為同利。初下次中第三是上因同录生名為事摄同行摄等。菩萨成下明因得果。解脱所摄眾生生者。自以四摄摄取眾生令解脱故。未来成时还有出世解脱所摄眾生来生。利他智中。方便是菩萨举因。化智善巧名為菩萨成方便。方便无量此应宣说四无碍惠為方便矣。故下宣说于一切法无碍眾生来生其国。得果可知。上来明行。下次明其道行成熟。虚通说為道矣。道行眾多今此略举三十七品。三十七品净土者是菩萨对果辨因。义如后释。菩萨成下明因得果。念处正懃神足根力觉道眾生来生国者。还是其道眾生来生。念谓四念。身受心法是其四也。懃谓四懃。未生诸恶令其不生。已生令灭。未生诸善令其得生。已生令其广。是其四也。言神足者。四如意足。欲定精进定念定惠定是其四也。根谓五根。信进念定惠是其五也。力谓五力。名同五根。觉谓七觉。念择精进猗喜定捨是其七也。道谓八道。正见正思惟。正语正业正命正精进正念正定是其八也。以自修故令此眾生来生其国。上来明行下。明迴向转行之心。以迴向力令前诸行捨远诸有趣向涅槃。故名转行。迴向举因。迴向用己善法有所趣向故名迴向。迴向有三。一菩提迴向。用己善根成大菩提。二眾生迴向。己善根迴施眾生。三实际迴向。用己善根迴求实际。广如别章。此应具论。菩萨成时明因得果。亦得名為举果显因。言得具足功德国者。上来诸句明人庄严。故说善人来生其国。此句明事及法庄严。故说具足功德国土。眾宝庄严及诸佛法名為具足功德因矣。上来修善起净土行</p><p>下明离过捨秽土行。所得国土无诸秽恶。于中三旬。初说除难教他离过。后二自离前教他中说除八难已下是净土者对果辨因。教他除难為土因矣。何者八难。三涂為三。人中有四。一是生盲生聋等难。二是世智辨聪之难。谓恶邪见。三是佛前佛后之难。无佛法时。四鬱单越难。四中初一就苦说难。第二就恶。此二当体。第三就时。四□□□□□□八长寿天难。谓色<a href=\"/remen/wusejie.html\" class=\"keylink\" target=\"_blank\">无色界</a>在此无有初入圣□□□□□□□□人修治捨离此难故名说除修</p></div>"
}]