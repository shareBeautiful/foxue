[{
    "title": "大乘四法经释抄 第2784部",
    "author": "未知",
    "html": "<div class=\"B1_text\"><p>大乘四法经释抄</p><p>大乘四法经夫立经名者。皆约四种而立其名。者人。如维摩经等是二处者。如<a href=\"/fojing/lengqiejing/yuanwen.html\" class=\"keylink\" target=\"_blank\">楞伽经</a>。<a href=\"/remen/shizun.html\" class=\"keylink\" target=\"_blank\">世尊</a>谓楞伽王名罗波罗王。就楞伽山<a href=\"/remen/shuofa.html\" class=\"keylink\" target=\"_blank\">说法</a>。遂约□立其名三法者。如大<a href=\"/remen/banruo.html\" class=\"keylink\" target=\"_blank\">般若</a>经说。蕴界等法。内外俱空。不执人法二我故。名约法立也四喻者。如宝云经等。说彼经时。十方菩萨悉皆云集故。立喻為名问。此经于此四种约何立名答。今此经者约法立也。其法云何。為不捨<a href=\"/remen/putixin.html\" class=\"keylink\" target=\"_blank\">菩提心</a>。及不捨于空闲等。是也</p><p>言所缘言<a href=\"/remen/xiuxing.html\" class=\"keylink\" target=\"_blank\">修行</a>大者。广修自行及他<a href=\"/remen/xingzhe.html\" class=\"keylink\" target=\"_blank\">行者</a>。言自行者修<a href=\"/remen/liudu.html\" class=\"keylink\" target=\"_blank\">六度</a>等。六度之中。前三是他行。后二是自利行。<a href=\"/remen/jingjin.html\" class=\"keylink\" target=\"_blank\">精进</a>者行他行者。若有眾生。应以<a href=\"/remen/foshen.html\" class=\"keylink\" target=\"_blank\">佛身</a>得度者。即现佛身及声闻菩萨等是也。以经四法合能发<a href=\"/remen/puti.html\" class=\"keylink\" target=\"_blank\">菩提</a>心能摄自利利他行。又释不捨菩提心。善知诸乐住空闲等是自行。心辱柔和是利他行</p><p>言智大者。了人法俱空。不同声闻能了人空。不為法空。是以住于<a href=\"/remen/niepan.html\" class=\"keylink\" target=\"_blank\">涅槃</a>。无身利他。不同异生俱不能了被<a href=\"/remen/fannao.html\" class=\"keylink\" target=\"_blank\">烦恼</a>缚。诸佛菩萨。了人空故不住<a href=\"/remen/shengsi.html\" class=\"keylink\" target=\"_blank\">生死</a>。了法空故不住涅槃</p><p>言精进大者。三无数劫一无数劫修四加行<a href=\"/remen/yuanman.html\" class=\"keylink\" target=\"_blank\">圆满</a>二无数劫。从初地至八地。修见道成就三无数劫。从八地至无学。如<a href=\"/remen/sheli.html\" class=\"keylink\" target=\"_blank\">舍利</a>弗行菩萨行时。有一<a href=\"/remen/poluomen.html\" class=\"keylink\" target=\"_blank\">婆罗门</a>乞眼。遂施与之婆罗门得眼便以脚磋之。舍利弗却问云。何故磋之。答言。我要其声</p><p>言方便大。同上智大说</p><p>言业大者。尽生生死际能作诸佛。乘者能发四愿。愿大。若有一眾生不<a href=\"/remen/chengfo.html\" class=\"keylink\" target=\"_blank\">成佛</a>者。誓不趣求无上菩提。不同声闻不发大愿</p><p>成就大者。而能成就十力。四<a href=\"/remen/wuwei.html\" class=\"keylink\" target=\"_blank\">无畏</a>。十八不共法等。大<a href=\"/remen/gongde.html\" class=\"keylink\" target=\"_blank\">功德</a>故。一一如餘处明。上来七大义者。前六為因。為一一不能成十力等。要须修此六大。后一為果</p><p>言四法船者。即不捨菩提心。及乐住于空闲者是</p><p>言列数者论中自明</p><p>言谓出生者。于此四法修行能出死海</p><p>言号显示者。能显甚深法性</p><p>言古今不易者。合上常义。前佛后佛不曾移益。亦如<a href=\"/remen/shieryinyuan.html\" class=\"keylink\" target=\"_blank\">十二因缘</a>。法逕二字亦如上合</p><p>言示处者。如是我闻至菩萨魔訶萨也是</p><p>言于相者。即三相。是遍计所执等</p><p>言法者。<a href=\"/remen/wuyun.html\" class=\"keylink\" target=\"_blank\">五蕴</a>十八界等是</p><p>言义者。即能詮其五蕴十八界体住者是</p><p>言发起序者有二。一因请发起。二不因识发起。问。何不广释证信之序。答。证信之序通诸经共有。不假重释。虽然今略明矣</p><p>言佛<a href=\"/remen/huayuan.html\" class=\"keylink\" target=\"_blank\">化缘</a>毕者。但度乃缘。不度<a href=\"/remen/wuyuan.html\" class=\"keylink\" target=\"_blank\">无缘</a>故。维摩经云。佛威虽普。不度无根无泽无□不润枯木</p><p>言四合处者。言观身不净者。此身之上三十六物等种种不净。共成此身故。名不净言(云云)言观受是苦者。苦受乐受不苦不乐受。并皆是苦。眾生不了。<a href=\"/remen/wozhi.html\" class=\"keylink\" target=\"_blank\">我执</a>為乐</p><p><a href=\"/remen/jiaye.html\" class=\"keylink\" target=\"_blank\">迦叶</a>菩萨等。等取<a href=\"/remen/mile.html\" class=\"keylink\" target=\"_blank\">弥勒</a>文殊者是</p><p>言观心<a href=\"/remen/wuchang.html\" class=\"keylink\" target=\"_blank\">无常</a>者。此心念念还谢。眾生不了。执為常相</p><p>言观法<a href=\"/remen/wuwo.html\" class=\"keylink\" target=\"_blank\">无我</a>者。于五蕴十八界上。本无其我人眾生等。眾生不了。横计有我。但不起如上倒见。得成圣道。口者因也</p><p>言梵坛者。此云默檳</p><p>言杂事律者。即根本部中下五十卷中说</p><p>言结集时者。佛涅槃后。于王舍城七叶巖窟。集诸五百大阿罗汉。眾请阿难昇座说法。眾起三疑。及乎阿难说如是我闻等。佛初成道。鹿野苑中初度五俱轮等。说四諦法。三转者(云云)</p><p>言时方人者。即彼经中一时是。方者处也。人者听法之徒</p><p>言教者。即十二分教是</p><p>言理者。即是真如之性</p><p>言行者。即八圣道</p><p>言果者。即有上果无上果等(云云)</p><p>言依愿得果為如者。<a href=\"/remen/bushi.html\" class=\"keylink\" target=\"_blank\">布施</a>得大福等(云云)</p><p>言废别就总者。有二义。一要假耳根发识。意随分别</p><p>言一一陈遂成繁广者。此是伏难云。经题之中但安根意思识则得。何要我闻。答。义者安如是遂成繁广何故但不举一。答。若举一者义用不用又伏难云。若尔何不经</p><p>言无我闻。為引外道入法故。遂立我闻。如佛方便為长爪梵志问佛世尊假立其我</p><p>言善合时宜者。应食前堪化度者即以度之。若食后堪度者即以度之</p><p>言机感相应者。譬如清水。随器大小。并感月影于中。能现大小之影。言相应得益者。诸佛如来。随眾生三乘根性。应时说法。令眾生各获益。亦如医人。随病冷热令服其药。即得疾癒</p><p>言外典无如是能者。无如上应机设教。应病施药。无一时之言</p><p>言前简说听者。餘部经中简取四法</p><p>言后简说听者。则是食前食后义</p><p>言若尔诸法应非<a href=\"/remen/weishi.html\" class=\"keylink\" target=\"_blank\">唯识</a>者。伏难云。此四法经。若依大乘三宗之中。且是唯识宗之所摄。如上立一及时心外法故。此法应非唯识。答辞同决文</p><p>言世识者。即是<a href=\"/remen/shijian.html\" class=\"keylink\" target=\"_blank\">世间</a>器世间</p><p>言数识者。一二三四是</p><p>言最胜尊者。即是佛也</p><p>言<a href=\"/remen/zizai.html\" class=\"keylink\" target=\"_blank\">自在</a>者。<a href=\"/remen/sanjie.html\" class=\"keylink\" target=\"_blank\">三界</a>九地见修等烦恼不能繫缚。于烦恼得自在故</p><p>言炎猛者。以<a href=\"/remen/zhihui.html\" class=\"keylink\" target=\"_blank\">智慧</a>火烧烦恼薪故</p><p>言端严者。為恭敬父母师僧和上。获得三十二相八十种好等</p><p>言吉祥者。亲近恭养咸称讚故具吉祥。譬如盲者得见哑者能语等(云云)</p><p>言常起方便利益安乐者。世间利益出世间安乐。或增上胜安乐决定生利益翻。覆用名尊贵义。亦云精进</p><p>言佛具十德者。伏难云。何不经初安正遍知等。但云薄伽梵名。答。辞如决中</p><p>言然佛世尊有三身者。伏难云。因论生论。因论生语。又问。佛有三者。為小根人即<a href=\"/remen/huashen.html\" class=\"keylink\" target=\"_blank\">化身</a>说。化身者即丈六全身是应身者為地上说。应以佛身得度者。即现佛身而為说法</p><p>言报身者。大圆镜智為体。以分别智隐一真如性為境。约前二身论。法身似有说。若约法身论。无说不说</p></div>"
}]