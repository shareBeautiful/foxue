[{
    "title": "普贤菩萨行愿王经 第2907部",
    "author": "未知",
    "html": "<div class=\"B1_text\"><p>普贤菩萨<a href=\"/remen/xingyuan.html\" class=\"keylink\" target=\"_blank\">行愿</a>王经</p><p>尽诸十方世界尊普游三世人师子</p><p>我身口意具清净是故今当遍稽首</p><p>以普贤行诸愿力一切最胜相现前</p><p>俯身量等剎土尘虔心率礼于大圣</p><p>一微尘上眾尘佛各于其中<a href=\"/remen/fozi.html\" class=\"keylink\" target=\"_blank\">佛子</a>遶</p><p>是诸法界尽无边如来皆遍当胜解</p><p>是诸德海量难尽以言枝派结无涯</p><p>诸佛<a href=\"/remen/gongde.html\" class=\"keylink\" target=\"_blank\">功德</a>敷演故一切善愿我当讚</p><p>最胜妙华及花鬘最胜妙灯及鑪香</p><p>音声涂香及宝盖恭敬<a href=\"/remen/gongyang.html\" class=\"keylink\" target=\"_blank\">供养</a>一切佛</p><p>胜妙衣服及薰香末香积里等须弥</p><p>胜妙一切<a href=\"/remen/zhuangyan.html\" class=\"keylink\" target=\"_blank\">庄严</a>具恭敬供养于善游</p><p>深信普贤行愿力如是无上广大施</p><p>此皆将献于十方恭敬供养一切佛</p><p>為以贪嗔痴為因身业口业及意业</p><p>若有所造于不善如来我今皆懺悔</p><p>十方诸佛与菩萨缘觉有学及无学</p><p>及与眾生诸功德我当<a href=\"/remen/suixi.html\" class=\"keylink\" target=\"_blank\">随喜</a>于一切</p><p>十方诸界作灯者愿证无著佛菩萨</p><p>如是于诸大导师我请转于无上轮</p><p>有佛欲取于<a href=\"/remen/niepan.html\" class=\"keylink\" target=\"_blank\">涅槃</a>為利一切有情故</p><p>我以合掌当跪请令愿住劫剎土尘</p><p><a href=\"/remen/libai.html\" class=\"keylink\" target=\"_blank\">礼拜</a>供养与懺悔随喜啟发及劝请</p><p>我于积集少善根皆用迴向大<a href=\"/remen/puti.html\" class=\"keylink\" target=\"_blank\">菩提</a></p><p>过去十方诸善逝住于世者皆供养</p><p>所有未来诸善逝速令愿满证菩提</p><p>尽于十方诸剎土皆得广大令清净</p><p>菩萨树下等觉尊及诸佛子愿<a href=\"/remen/yuanman.html\" class=\"keylink\" target=\"_blank\">圆满</a></p><p>所是十方有情类愿得无漏常安乐</p><p>所是眾生诸法义愿所希望随意成</p><p>菩提诸行我当行愿生六趣智<a href=\"/remen/suming.html\" class=\"keylink\" target=\"_blank\">宿命</a></p><p>若于世界受身时愿我<a href=\"/remen/chujia.html\" class=\"keylink\" target=\"_blank\">出家</a>果恒遂</p><p>随顺修学诸最胜普贤行行令圆满</p><p>无垢清净尸罗等愿常无缺无瑕秽</p><p>天龙夜叉鳩槃荼人及诸类发眾声</p><p>各各所有一切音我随彼音為<a href=\"/remen/shuofa.html\" class=\"keylink\" target=\"_blank\">说法</a></p><p>调善精勤修十度愿常不忘<a href=\"/remen/putixin.html\" class=\"keylink\" target=\"_blank\">菩提心</a></p><p>所有诸恶成障者如是皆愿尽消灭</p><p>业与<a href=\"/remen/fannao.html\" class=\"keylink\" target=\"_blank\">烦恼</a>诸魔道行于<a href=\"/remen/shijian.html\" class=\"keylink\" target=\"_blank\">世间</a>得<a href=\"/remen/jietuo.html\" class=\"keylink\" target=\"_blank\">解脱</a></p><p>不著于水喻莲花经空无碍如日月</p><p>所有十方剎土中恶趣眾苦尽消除</p><p>安致有情安乐处<a href=\"/remen/154932.html\" class=\"keylink\" target=\"_blank\">饶益</a>诸行利群品</p><p>能令圆满菩提行随顺眾生转彼行</p><p>开示普贤菩萨行尽未来劫行此行</p><p>熟能与我同行行愿得与之常相随</p><p>身业口业及意业与彼行行愿為一</p><p>欲利于我诸善友开演普贤诸<a href=\"/remen/xingzhe.html\" class=\"keylink\" target=\"_blank\">行者</a></p><p>如是愿得常相遇我不违背于彼意</p><p>佛子围绕大尊师愿我常得亲睹见</p><p>于中广行大供养尽未来劫无厌倦</p><p>恒持诸佛最妙法菩萨之行令普示</p><p>為净普贤菩萨行于未来劫我愿行</p><p>于三有中轮转时<a href=\"/remen/zhengde.html\" class=\"keylink\" target=\"_blank\">证得</a>无尽福德智</p><p>定惠方便及解脱愿成诸得无尽藏</p><p>一微尘上微尘剎于一剎中无量佛</p><p>佛子围绕居中尊菩萨行行我瞻仰</p><p>如是无边眾方所一毫髮上载三世</p><p>佛与剎土量如海行行如海眾多劫</p><p>一音言枝方大海皆是诸佛清净音</p><p>随其眾意而敷演愿我常趣诸<a href=\"/\" class=\"keylink\" target=\"_blank\">佛教</a></p><p>游于三世诸最胜当转无上法轮时</p><p>如上诸佛无尽教我以惠力令善入</p><p>所有未来眾多劫于一剎那我当证</p><p>如是诸劫歷三世剎那分中我当行</p><p>游于三世人师子我于剎那尽瞻仰</p><p>常于诸佛上境界如幻解脱力所证</p><p>三世剎土眾庄严尽用建立一尘上</p><p>如是无量诸方所亦愿佛剎遍庄严</p><p>所有未来诸世证尽证等觉转法轮</p><p>示入涅槃证真际我愿行于诸佛前</p><p>令诸神力速普往以大乘力趣普门</p><p>以行行力普功德诸大慈力普遍满</p><p>普于眾善诸福力无有染著大智力</p><p>智惠方便诸<a href=\"/remen/dingli.html\" class=\"keylink\" target=\"_blank\">定力</a>令正<a href=\"/remen/xiuxing.html\" class=\"keylink\" target=\"_blank\">修行</a>菩提力</p><p>常以清净诸业力永除一切烦恼力</p><p>诸作魔力令无力圆满普贤行行力</p><p>诸剎如海令诸净有情诸海令解脱</p><p>诸法如海令了见智惠如海令善证</p><p>行行如海令清净誓愿如海令圆满</p><p>诸佛如海令供养歷劫如海行无倦</p><p>所游三世最胜尊菩提行愿有眾多</p><p>用普贤行等觉已如是我当令圆满</p><p>诸佛子中最為尊是故号之為普贤</p><p>与此大智同行故如是诸善悉迴向</p><p>身口意业极清净行净眾剎亦清净</p><p>普贤如何善迴向愿我亦同于此行</p><p>為行极善普贤行文殊大愿亦当行</p><p>未来诸劫勿厌疲菩萨此行皆圆满</p><p>如是等行勿有量亦愿诸福勿有量</p><p>处于如是无量行一切变化愿我知</p><p>若有尽于<a href=\"/remen/xukong.html\" class=\"keylink\" target=\"_blank\">虚空</a>际眾生无尽亦如是</p><p>尽于业与烦恼际我之愿际量亦然</p><p>所有十方无量剎眾宝庄严献诸佛</p><p>人及诸大最胜乐如剎尘劫将供养</p><p>寧有闻此迴向经随顺深信大菩提</p><p>唯于此中生一信即成最胜功德聚</p><p>若人发此普贤愿此乃远离诸恶趣</p><p>又以弃绝诸恶友是人速见阿弥陀</p><p>此皆获证最胜寿善来于此寿人身</p><p>有如普贤大菩萨皆能不久速成就</p><p>谁以无明力所作五无间等诸眾罪</p><p>其人诵此普贤愿应时速得永尽际</p><p>于诸色相及智惠种族容质皆圆满</p><p>眾魔外道不能屈道于<a href=\"/remen/sanjie.html\" class=\"keylink\" target=\"_blank\">三界</a>咸供养</p><p>為利一切有情故菩提树下速安住</p><p>成等正觉转法轮降伏一切魔军眾</p><p>若此普贤行行愿<a href=\"/remen/shouchi.html\" class=\"keylink\" target=\"_blank\">受持</a>读诵解说者</p><p>此之<a href=\"/remen/guobao.html\" class=\"keylink\" target=\"_blank\">果报</a>唯佛知无上菩提勿生惑</p><p>譬如文殊威德智普贤菩萨亦如是</p><p>我随修学如彼行是等诸善悉迴向</p><p>游于三世诸最胜所可称讚所迴向</p><p>我之如是眾善根為修普贤行迴向</p><p>若我当于命终时蠲除一切诸覆障</p><p>目所亲睹弥陀己游彼极乐剎土中</p><p>既到彼已如是愿誓得一切皆现前</p><p>令我此皆极圆满尽于世界利群生</p><p>秀丽极乐佛道场生于上妙莲花上</p><p>亲向弥陀<a href=\"/remen/shizun.html\" class=\"keylink\" target=\"_blank\">世尊</a>所愿我于此得授记</p><p>我得最胜授记已变化眾多百俱胝</p><p>令以惠力于十方于诸有情作饶益</p><p>普贤菩萨行愿王经</p></div>"
}]