[{
    "title": "地藏菩萨经 第2909部",
    "author": "未知",
    "html": "<div class=\"B1_text\"><p>地藏菩萨经</p><p>尔时地藏菩萨住在南方琉璃世界。以净天眼观<a href=\"/remen/diyu.html\" class=\"keylink\" target=\"_blank\">地狱</a>之中受苦眾生。铁堆擣铁磨磨铁犁耕铁锯解。鑊汤涌沸猛火旦天。飢则吞热铁丸。渴饮铜汁。受诸苦恼无有休息。地藏菩萨不忍见之。即从南方来到地狱中。与阎罗王共同一处别床而座。有四种<a href=\"/remen/yinyuan1.html\" class=\"keylink\" target=\"_blank\">因缘</a>。一者恐阎罗王断罪不凭。二者恐文案交错。三者未合死。四者受罪了出地狱池边。若有善男子善女人。造地藏菩萨像。写地藏菩萨经。及念地藏菩萨名。此人定得<a href=\"/remen/wangsheng.html\" class=\"keylink\" target=\"_blank\">往生</a>西方<a href=\"/remen/jileshijie.html\" class=\"keylink\" target=\"_blank\">极乐世界</a>。从一佛国至一佛国。从一天堂至一天堂。若有人造地藏菩萨像。写地藏菩萨经。及念地藏菩萨名。此人定得往生西方极乐世界。此人捨命之日。地藏菩萨亲自来迎。常得与地藏菩萨共同一处。闻佛所说皆大<a href=\"/remen/huanxi.html\" class=\"keylink\" target=\"_blank\">欢喜</a>信受奉行</p><p>地藏菩萨经</p></div>"
}]