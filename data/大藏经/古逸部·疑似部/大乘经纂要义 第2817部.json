[{
    "title": "大乘经纂要义 第2817部",
    "author": "未知",
    "html": "<div class=\"B1_text\"><p>大乘经纂要义</p><p>敬礼无上一切佛证于三身<a href=\"/remen/tianren.html\" class=\"keylink\" target=\"_blank\">天人</a>尊</p><p>教法甚深难思议无為<a href=\"/remen/jietuo.html\" class=\"keylink\" target=\"_blank\">解脱</a>僧和合</p><p>是真归依于<a href=\"/remen/sanbao.html\" class=\"keylink\" target=\"_blank\">三宝</a>诸佛出世如忧曇</p><p>如悔盲龟遇浮木人身难得甚希有</p><p>从兹一失复难期于此身中终渐进</p><p>永常弃捨于八难依教<a href=\"/remen/xiuxing.html\" class=\"keylink\" target=\"_blank\">修行</a>加<a href=\"/remen/jingjin.html\" class=\"keylink\" target=\"_blank\">精进</a></p><p><a href=\"/remen/shane.html\" class=\"keylink\" target=\"_blank\">善恶</a>之业亦不亡如因值种果亦然</p><p>所以远离于十恶精勤修习于十善</p><p>须善分别其二諦常捨轮迴求解脱</p><p>勤行正道增<a href=\"/remen/zhihui.html\" class=\"keylink\" target=\"_blank\">智慧</a>愿修圣迹证无為</p><p>如是一切眾生先须归依三宝敬事遵仰。三宝者何。所谓<a href=\"/remen/fofa.html\" class=\"keylink\" target=\"_blank\">佛法</a>僧宝。言佛宝者。所谓法体报化之身具足三种名為佛宝。言法身者。具不思议无分别智。于一切法<a href=\"/remen/zizai.html\" class=\"keylink\" target=\"_blank\">自在</a>观察。言报身者。是不思议<a href=\"/remen/gongde.html\" class=\"keylink\" target=\"_blank\">功德</a>成就。超过人天快乐。具足相好殊胜离于<a href=\"/remen/shengsi.html\" class=\"keylink\" target=\"_blank\">生死</a>。<a href=\"/remen/zhengde.html\" class=\"keylink\" target=\"_blank\">证得</a>究竟卢舍那身。言<a href=\"/remen/huashen.html\" class=\"keylink\" target=\"_blank\">化身</a>者。成就慈悲誓愿究竟。尽于生死度脱眾生。随机引道永离眾苦。入于母胎诞身。<a href=\"/remen/chujia.html\" class=\"keylink\" target=\"_blank\">出家</a>降伏魔怨。转<a href=\"/remen/zhengfa.html\" class=\"keylink\" target=\"_blank\">正法</a>轮。示<a href=\"/remen/niepan.html\" class=\"keylink\" target=\"_blank\">涅槃</a>相。具足德者。超过人天时乃现耳。是故难遇。世无喻者。所以假<a href=\"/remen/shijian.html\" class=\"keylink\" target=\"_blank\">世间</a>宝显其法义。令诸眾生获无上果。永离生老轮迴之苦。少分归依即蒙加护。诸恶鬼神不能侵扰。具斯五义。获如意宝于世出世為人天师。两足中尊真实依故。言法宝者。所有教法于真俗諦说十二分。修八圣道悟真体性。本来寂静无住涅槃。号名三宝。所以佛未出世不能显其祕要之法。如来出世甚為希有。所说教法亦复如是。非餘外道能显其义。一切诸法所不能及。以斯法宝利乐之道与佛无异。是名法宝。所言僧者。大菩萨眾不著生死。不住涅槃。自利利他具足成就。及诸罗汉八上人等住解脱地。凡夫<a href=\"/remen/biqiu.html\" class=\"keylink\" target=\"_blank\">比丘</a>各各信受乐于圣位出家学道。别别解脱。依教修行。虽未<a href=\"/remen/zhengguo.html\" class=\"keylink\" target=\"_blank\">证果</a>而能修行轨范。圣法佛不出世亦无僧宝。等同如来生希有相。一切无上智德具足。依<a href=\"/remen/wensixiu.html\" class=\"keylink\" target=\"_blank\">闻思修</a>善渐微妙。世间诸仙具圣惠者。修安乐地。如是造作僧宝為胜。如上三宝诸功德力有大慈悲。最尊最胜不思议故。能拔眾生现在苦难。永离生死长劫轮迴。亦能加护得解脱乐。应当<a href=\"/remen/gongyang.html\" class=\"keylink\" target=\"_blank\">供养</a>无上三宝。先须恭敬作礼归依能生一切福德之芽。永离一切苦恼之事。诸佛如来具是功德。出兴于世甚為希有。与诸群生同种善根。出现于世如忧曇花。诸佛出世传甚深法亦复如是。佛出于世虽有深法遇人身者要须具足善业成就。其难亦尔。譬如大海于海底中有一盲龟。寿亿万劫百年。一度昇于水上。或时有人弃一窍木置于海中。其龟出水以头遇斯浮木之孔甚為希有。或得人身难亦如是。虽得人身六根具者得闻正法身心自在。依教修行最甚难有。眾生之界不可思议。其中获得人身六根具足自在受生极最难故。所以如来及法现于世间亦复难遇。人身难得。今乃获得大报分故。时乃一现于前数劫承善业故方得人身。特须精勤勿令灵弃。增加智慧及法善根圣地已来须求胜行。誓不复堕<a href=\"/remen/diyu.html\" class=\"keylink\" target=\"_blank\">地狱</a>饿鬼畜生之趣。不闻三宝边地下贱虽得人身盲聋音噁长寿天难或生人中信邪到见。虽佛出世佛前佛后八难之中。种种苦恼障道之处。不复堕落永离八难。如来<a href=\"/remen/shizun.html\" class=\"keylink\" target=\"_blank\">世尊</a>证大<a href=\"/remen/guobao.html\" class=\"keylink\" target=\"_blank\">果报</a>。诸修<a href=\"/remen/xingzhe.html\" class=\"keylink\" target=\"_blank\">行者</a>勤加精进如救头燃蠲除八难大善成就。然善恶业纤毫不亡。如昔仙人娇答摩等以草刺于鹿蝇遗道。于五百岁下部之中受木籤报。后乃致死。昔有童子以恭敬心施僧白石一掬之许。承斯<a href=\"/remen/yinyuan1.html\" class=\"keylink\" target=\"_blank\">因缘</a>于<a href=\"/remen/wuliangjie.html\" class=\"keylink\" target=\"_blank\">无量劫</a>生豪富家。雨其七宝具足成就快乐自在。以善恶业随类受身苦乐之果。随业异熟所以恶业十不善等勿令亲近理须远离。何假言哉。十不善者。身有三种行杀盗淫。口有四种。妄言綺语恶口两舌。意有三种。谓贪瞋痴。如兹总结名為十恶。承此果报生于三涂。能迴十恶名為十善。若离<a href=\"/remen/shasheng.html\" class=\"keylink\" target=\"_blank\">杀生</a>十恶缘等得生天上并及人间生于胜处。从此身上圣位已来若能修行皆得成就。当知。十善应勤修学人中修善知诸<a href=\"/remen/faxiang.html\" class=\"keylink\" target=\"_blank\">法相</a>名為丈夫。善能挍量真俗二諦得悟自他二性之理。此中世諦法相因缘所生。幻化如梦如炎如温。界入善与不善有福无福。世出世间法相种种相貌分别。但假言詮显彰表示一切诸相。有漏之法皆自然性<a href=\"/remen/wuchang.html\" class=\"keylink\" target=\"_blank\">无常</a>苦空<a href=\"/remen/wuwo.html\" class=\"keylink\" target=\"_blank\">无我</a>為相。所言无漏法者。空无我故如是二諦知一切法轮迴。无明行识名色六入触受爱取有生老死<a href=\"/remen/shieryinyuan.html\" class=\"keylink\" target=\"_blank\">十二因缘</a>如轮<a href=\"/remen/liuzhuan.html\" class=\"keylink\" target=\"_blank\">流转</a>于<a href=\"/remen/liudao.html\" class=\"keylink\" target=\"_blank\">六道</a>生受苦温身。各各随稟<a href=\"/remen/genqi.html\" class=\"keylink\" target=\"_blank\">根器</a>利钝随类得成。所言解脱圣所依地。其钝根性受声闻乘。中根之者辟支<a href=\"/remen/foguo.html\" class=\"keylink\" target=\"_blank\">佛果</a>。随根所证各各差别。无上大乘等為三种。其钝根者证于小乘。但能自利无益他义。厌生死苦修寂灭乐。捨诸不善禁根境识。初观四諦<a href=\"/remen/xiuzheng.html\" class=\"keylink\" target=\"_blank\">修证</a>预流八辈等地无餘涅槃。辟支佛者观四諦法因缘所生遂灭生死之原。证于圣道无餘涅槃。具上人智取向大乘生死涅槃不分别。二自利利他无上<a href=\"/remen/puti.html\" class=\"keylink\" target=\"_blank\">菩提</a>。菩萨大慈修助道法。从从极喜地乃至法云。次第修行证菩萨。已仍修<a href=\"/remen/liudu.html\" class=\"keylink\" target=\"_blank\">六度</a><a href=\"/remen/bushi.html\" class=\"keylink\" target=\"_blank\">布施</a>爱语利行同事四摄之法福智具足成不思议无上上智。获十力四无所畏具足成就。证于佛地利乐眾生。尽生死际不般涅槃</p><p>大乘纂要义</p></div>"
}]