[{
    "title": "代宗朝赠司空大辨正广智三藏和上表制集 第一卷",
    "author": "圆照法师",
    "html": "<div class=\"B1_text\"><p>代宗朝赠司空大辨正广智<a href=\"/remen/sanzang.html\" class=\"keylink\" target=\"_blank\">三藏</a>和上表制集 第一卷</p><p>上都长安西明寺<a href=\"/remen/shamen.html\" class=\"keylink\" target=\"_blank\">沙门</a>释圆照集</p><p>大唐大兴善寺三藏者。讳智藏号不空金刚。梵曰阿目佉跋折罗。本西域人也。昔事大弘教金刚三藏。禀受<a href=\"/remen/zhenyan.html\" class=\"keylink\" target=\"_blank\">真言</a>。二十四年抠衣请益。大师殁后还诣五天。梵本瑜伽备皆披阅周游遍览。旋赴 帝京。或化河西。或归关内。属 天宝末岁胡马入关 至德二年克复京洛。和上亲承 圣旨。精建坛场。为灌顶师。三朝宠遇。表谢答制师弟相承大凡而言一百四十四首。乃分成六卷。庶流布将来。好学之徒知其志也肃宗朝贺收复西京表一首(并答)贺收复东京表一首(并答)贺上皇还京表一首(并答)谢恩赐香陈情表一首请搜访天下梵夹修葺翻译制书一首制许搜访梵夹祠部告牒一首贺[狦-(狂-王)]皇后张氏表一首制许翻译经论祠部告牒一首(并答)进虎魄像并梵书随求真言状一首(并答)请大兴善寺置灌顶道场墨敕一首智炬寺修<a href=\"/remen/gongde.html\" class=\"keylink\" target=\"_blank\">功德</a>敕天下兵马元师牒一首代宗进白檀摩利支像并梵书大佛顶真言状一首(并答)请每载置灌顶道场墨敕一首请大兴善寺置大德四十九员制书一首请降诞日度僧七人祠部敕牒一首请依梵夹再译仁王<a href=\"/remen/banruo.html\" class=\"keylink\" target=\"_blank\">般若</a>经制书一首杜冕中丞请回封入翻译经院制书一首谢御制新仁王经序并贺百座见庆云表一首(并答)赠故金刚三藏开府兼赠号制书一首拜不空三藏鸿卿兼赐号制书一首</p><p>贺收复西京表一首</p><p>大兴善寺三藏沙门智藏言。窃闻。惟天为大。非元圣无以顺天行诛。惟王法天。非兴王无以代天育物。伏惟 陛下功超立极。道冠混元。缵尧宝图。复禹丕绩。自顷元凶已殄残[薛/女]犹迷 陛下义待倒戈。恩先善贷。暂劳貔武。永灭豺狼。自京辈肃清楼台望幸 陛下俯从人欲。克协天心。山川不移。园苑如旧。今 銮舆既降 圣政惟新。方将昭报昊穹济斯仁寿。导 上皇汾阳之贺。类上帝圆丘之坛。演沙劫而转法轮。朗千界而悬佛日。智藏久沾 王化。重睹汉仪。生成已多。报效何冀。不胜凫藻之至。谨诣银台门。奉表陈贺以闻。轻黩宸严。伏深战越。沙门智藏诚惶诚恐谨言</p><p>至德二载十月二十四日</p><p>大兴善寺三藏沙门智藏上表</p><p>乾元光天大圣文武孝感皇帝批</p><p>谥文明武德大圣大宣孝皇帝</p><p>狡猾之流。久为残暴。天厌其祸。卒以败亡。顾城阙而依然。临士庶而咸若。感慰之至。深在朕怀。所贺知</p><p>贺收复东京表一首</p><p>大兴善寺三藏沙门智藏言。伏承官军献捷收复东京。逆党冰销。王师独克。生灵庆快捲臼?肌V遣匚拧D娴抡咄鲆涯跄彦沾褂谥褚丁T适歉裱浴W钥窈?一?O蚓??辍I裨谷朔摺6耧?嵊?”菹聲B食宵衣箪醪等膳。遂使股肱毕力熊武争先庙略无遗神功不再。乘斯破竹。会彼倒戈。一戎而三捷。累臻旬日而两都咸复实莫不 睿谋广运英略殊常 圣力[匚@于]持特高列辟。方将勤崇东岱昭报上玄。智藏幸保昌明伫观盛礼。不任捲局?痢=饕枰??拧7畋沓潞匾晕拧G狩颉″费稀7?钫皆健I趁胖遣爻匣冻舷步餮</p></div>"
},{
    "title": "代宗朝赠司空大辨正广智三藏和上表制集 第二卷",
    "author": "圆照法师",
    "html": "<div class=\"B1_text\"><p>代宗朝赠司空大辨正广智<a href=\"/remen/sanzang.html\" class=\"keylink\" target=\"_blank\">三藏</a>和上表制集 第二卷</p><p>上都长安西明寺<a href=\"/remen/shamen.html\" class=\"keylink\" target=\"_blank\">沙门</a>释圆照集</p><p>凡表二十二首 答制六首 总二十八首谢赠故金刚三藏官号等表一首(并答)请舍衣钵助僧道环修金阁寺制书一首请舍衣钵同修圣玉华寺制书一首贺平周智光表一首请抽化度寺万菩萨堂三长月念诵僧制一首请修台山金阁玉华寺等巧匠放免追呼制一首请台山五寺度人抽僧制一首请子翷法师化度寺开讲制一首请降诞日度僧五人制一首请度扫洒先师龙门塔所僧制一首请御题先师塔额并设斋度人表一首(并答)谢 恩命为先师设远忌斋并赐茶表一首(并答)请降诞日度三僧制一首请光天寺东塔院充五台山往来停止院制一首天下寺食堂中置文殊上座制一首大历五年七月五日于太原设万人斋制一首(令不空三藏捡校)同年七月十三日与三藏 手诏一首请太原府至德寺置文殊院制一首同年九月四日又赐 手诏一首请太原号令堂安像<a href=\"/remen/jingtu.html\" class=\"keylink\" target=\"_blank\">净土</a>院抽僧制一首请慧林法师于保寿寺讲表一首谢 恩赐大兴善寺施戒方等并粮料表一首(并答)请广智三藏登坛祠部告牒一首谢 恩赐乳牛五头并犊表一首(并答)</p><p>谢赠故金刚三藏官号等表一首</p><p>三藏沙门不空言。奉今月一日 制锡。故大和上金刚三藏。可赠开府仪同三司。仍赠号大弘教三藏。不空特进试鸿胪卿。仍赐号大广智三藏。一雨自 天润流根叶。圆毫发艳照及幽明。捧戴傍徨悲喜交集。不空诚惧诚喜以凄以惧。不空闻。十号者表德之殊称。九卿者象河之重位。故大和上。道洽传灯。诚以彰其遗烈。不空法惭绍构虚并荷于 鸿私。犹燕石之混光。同齐竿之滥吹。荣兼存殁。宠及师资。只奉兢惊瞻言靦面。况<a href=\"/remen/chujia.html\" class=\"keylink\" target=\"_blank\">出家</a>落彩。本忘荣辱。洁诚报 国。僧者通规 陛下广运 金轮。曲收瓦砾。引安禅于中禁。旌褒崇之殊礼。虽负山无力。而践迹近宾。亏高谢之法流。点少欲之清躅。是以面奏三让。言烦九重。冀殷鉴于恳诚。岂确然之不拔。羊车稚子惭广智而茫然。鹿苑卑材愧鸿胪而甚矣。无任感戴之至。谨奉表陈谢以闻。沙门不空诚惧诚喜谨言</p><p>永泰元年十一月五日。特进试鸿胪卿大广智三藏兴善寺沙门不空上表</p><p>宝应元圣文武皇帝批</p><p>和上。道秘双林功超正觉。远从<a href=\"/remen/tianzhu.html\" class=\"keylink\" target=\"_blank\">天竺</a>来布<a href=\"/remen/zhenyan.html\" class=\"keylink\" target=\"_blank\">真言</a>。顷得归依亲承付嘱。褒崇之典礼。秩攸先俾增印绶之荣。式重师资之敬。兼申宠赠。庶表追荣也</p><p>请舍衣钵助僧道环修金阁寺 制一首</p><p>五台山金阁寺</p><p>右大兴善寺沙门。特进试鸿胪卿大广智不空奏。上件寺 先圣书额寺宇未成。准开元二十四年衢州僧道义至台山所见文殊圣迹寺。号金阁院。有十三间居僧众。云有万人。台殿门楼兹金所作。登时图画一本进入在内。天下百姓咸欲金阁寺成。人谁不愿。令泽州僧道环日送供至山。[这-言+景]慕道义禅师所见之事。<a href=\"/remen/faxin.html\" class=\"keylink\" target=\"_blank\">发心</a>奉为 国家依图造金阁寺。院宇多少一如所见。今夏起手工匠什物兹自营办。将满 先圣御额终成道义感通。观夫此僧志愿非小。或谓文殊所假俾树胜因。且五台霛山寺额有五。清凉.华严.<a href=\"/remen/foguang.html\" class=\"keylink\" target=\"_blank\">佛光</a>.玉花.四寺先成。独唯金阁一所未就。既是圣迹。谁不具瞻。不空愿舍衣钵随助道环建立盛事。尝恐岁不我与。愆于宿心。屡亦奏闻 天恩矜允。夫以文殊圣迹圣者为主。结构金阁非陛下而谁。栋梁者大厦是依。股肱者元首所托。共成一体和协万邦。金阁斯崇。非夫宰辅赞成军客匡助百寮咸续千官共崇。则何以表君臣之美。以光金阁之大也。保寿寺大德沙门含光奉使。回台恭修<a href=\"/remen/gongde.html\" class=\"keylink\" target=\"_blank\">功德</a>。伏望便于造寺所奉宣 圣旨祈所厥诚。庶霛神照明。以介景福康宁寰宇保祐 圣躬。如天恩允许请宣付所司</p><p>中书门下 牒大广智不空三藏</p><p>牒奉 敕宜依牒至准 敕故牒</p><p>永泰二年五月一日 牒</p><p>中书侍郎平章事元载</p><p>黄门侍郎平章事杜鸿渐</p><p>黄门侍郎平章事王缙</p><p>捡挍侍中使</p><p>捡挍右仆射平章事使</p><p>捡挍左仆射平章事李袍玉</p><p>中书令使</p><p>请舍衣钵同修圣玉华寺 制书一首</p><p>五台山圣玉华寺</p><p>右特进试鸿胪卿大兴善寺三藏沙门大广智不空奏。前件寺准乾元元年九月十一日 敕。兴金阁寺同置。不空先请自舍衣钵以为创首。伏望差当寺上座行满。准金阁例捡挍营造</p><p>中书门下 牒大广智不空三藏</p><p>牒奉 敕宜依牒至准 敕故牒</p><p>大历元年十一月二十一日 牒</p><p>中书侍郎平章事元载</p><p>黄门侍郎平章事杜鸿渐</p><p>黄门侍郎平章事王缙</p><p>捡挍侍中李使</p><p>捡挍右仆射平章事使</p><p>捡挍左仆射平章事使</p><p>中书令使</p><p>贺平周智光表一首</p><p>不空言。伏以周智光。敢负 朝旨。自冒天诛。积恶灭身果见传首。庆流率土。喜契阳春。盖由 陛下神算潜通 睿谋密用。武士犹未施其勇。苍生遽已获其安。寰宇转清。夷狄丧志。是知 圣王之力遂成无战之功。仁王之慈毕获有情之命。不空忝承 渥泽。殊增跃荷。不胜欣庆之至。谨奉表陈荷以闻。不空诚欢诚喜谨言</p><p>大历二年正月十四日</p><p>特进试鸿胪卿大兴善寺三藏沙门大广智不空上表</p><p>宝应元圣文武皇帝批</p><p>智光凶狂敢扰关铺。王师暂举自有诛夷。宗社威霛大圣敷祐。师之护念氛梫永清。所贺知</p><p>请抽化度寺万菩萨堂三长斋月念诵僧制一首</p><p>化度寺文殊师利护国万菩萨堂三长斋月念诵僧二七人</p><p>大兴善寺大德静超 大德慧霛</p><p>化度寺大德法真 大德智藏 大德道岸</p><p>大德<a href=\"/remen/puti.html\" class=\"keylink\" target=\"_blank\">菩提</a>泥沙(唐名义宽) 大德波罗檀(唐名善岸)</p><p>大德谈演</p><p>西明寺大德光演 大德摩诃衍</p><p>兴福寺大德达摩</p><p>千福寺大德法崇</p><p>慧日寺大德义成</p><p>醴泉寺大德利言</p><p>右特进试鸿胪卿大兴善寺三藏沙门大广智不空奏。伏以化度寺护国万菩萨堂。并依台山文殊所见。乘云驾象凌乱楹梁。光明满堂不异金阁。奉去年十二月二十三日 恩命。赐香兼宣 口敕。命不空简择念诵大德。及命寺主智藏专捡挍道场。其前件大德等。或业茂真言学通<a href=\"/remen/jielv.html\" class=\"keylink\" target=\"_blank\">戒律</a>。或敷宣妙旨转读真乘。望抽住于此中。每年三长斋月。精建道场为国念诵。必有事故随阙续填。其堂内外施及功德一物已上兹请三网专句当冀不遗漏</p><p>中书门下 牒大广智不空三藏(牒祠部准此○令史赵昌主事薰意。郎中雀漪)</p><p>牒奉 敕宜依牒至准 敕故牒</p><p>大历二年二月十六日 牒</p><p>中书侍郎平章事元载</p><p>黄门侍郎平章事杜鸿渐</p><p>黄门侍郎平章事王缙</p><p>捡校侍中李使</p><p>捡校右仆射平章事使</p><p>捡校左仆射平章事使</p><p>中书令在使院</p><p>请修台山金阁玉华寺等巧匠放免追呼制一首</p><p>代州五台山圣金阁寺造寺都料僧</p><p>纯陀道仙法达木匠俟璨 谷礼 钊遗钦(忻州空襄县) 檀命晖(五台县) 五茂林 阳喜子(唐林县) 雍日新</p><p>圣玉花寺造寺都料</p><p>木匠殷[这-言+止](雁门县) 匠霍龙(繁时县) 钊如晏郭悊(唐林县) 韩清 贾礼 支阿八(唐林县) 张晖(繁时县)</p><p>修五台山六处普通<a href=\"/remen/gongyang.html\" class=\"keylink\" target=\"_blank\">供养</a>舍木匠丁修零(定襄县)</p><p>斑宾 智义璨 郭圭 马元</p><p>李四师 封杜儿(五台县) 马元悊</p><p>右特进试鸿胪卿三藏沙门大广智不空奏。先奉恩命。令含光捡挍造前件寺及普通供养处。其所须材木当山自有。既是灵迹事资巧匠。前件匠等并远近所推。今见在山修造次第。恐所营州县或有追呼。特望 天恩许毕功德</p><p>中书门下 牒大广智不空</p><p>牒奉 敕宜委云京句当勿令追扰牒至准 敕故牒</p><p>大历二年二月十六日牒</p><p>中书侍郎平章事元载 已下同七相</p><p>请台山五寺度人抽僧 制一首</p><p>代州五台山金阁寺玉花清凉花严吴摩子等寺</p><p>右特进试鸿胪卿大兴善寺三藏沙门大广智不空奏</p><p>文殊圣迹自古攸仰。今遇 陛下特更增修精建伽蓝 恩命稠叠。是可百神潜祐万圣来归。灵踪建兴于斯为盛。处既严洁。人亦宜然。艰难已来僧徒渐少。或经行化物便住人间。或兰若<a href=\"/remen/suiyuan.html\" class=\"keylink\" target=\"_blank\">随缘</a>。周栖他处。遂使时中礼忏钟梵递亏。树下禅龛蛛网交闇。<a href=\"/remen/futian.html\" class=\"keylink\" target=\"_blank\">福田</a>未广有愧圣心。伏乞 天恩先在山中行人童子久精苦者。寺别度二七人。兼诸州抽道行僧一七人。每寺相共满三七人为国行道。有阙续填。金阁等五寺常转仁王护国及密严经。又吴摩子寺名且非便。望改为大历法花之寺。常为国转法花经。同五寺例免差遣其所度人。望委云京将军宗凤朝与中使魏明秀。又修功德沙门含光简择。冀无偷滥。又清凉寺为大圣文殊造阁已毕。伏望 天恩赐书一额永光来叶</p><p>中书门下 牒大广智不空</p><p>牒奉 敕宜依牒至准 敕故牒</p><p>大历二年三月二十六日牒</p><p>中书侍郎平章事元载 已下七相同上</p><p>请子翷化度寺开讲 制书一首</p><p>中书门下 牒大广智不空</p><p>牒奉 敕特进试鸿胪卿大兴善寺三藏沙门大广智不空奏请。沙门子翷于化度寺万菩萨堂开讲者宜依牒至准 敕故牒</p><p>大历二年六月二十八日牒</p><p>中书侍郎平章事元载 七相同上</p><p>请降诞日度僧五人 制一首</p><p><a href=\"/remen/xingzhe.html\" class=\"keylink\" target=\"_blank\">行者</a>毕数延年五十五(无州贯诵梵本贤护<a href=\"/remen/sanmei.html\" class=\"keylink\" target=\"_blank\">三昧</a>经一部并诵诸陀罗尼请法名惠达住<a href=\"/remen/zhuangyan.html\" class=\"keylink\" target=\"_blank\">庄严</a>寺)</p><p>行者康守忠年四十三(无州贯诵经一百二十纸并诵诸陀罗尼请法名惠观住东京广福寺大弘教三藏毗卢舍那院)</p><p>行者毕越延年四十三(无州贯诵梵本<a href=\"/fojing/lengqiejing/yuanwen.html\" class=\"keylink\" target=\"_blank\">楞伽经</a>一部诵金刚<a href=\"/remen/banruo.html\" class=\"keylink\" target=\"_blank\">般若</a>经并诸陀罗尼请法名惠日住庄严寺)</p><p>童子石惠璨年十三(无州贯诵梵本大吼雀王经一部诵随求陀罗尼并经请法名惠光住西明寺)</p><p>童子罗诠年十五(无州贯诵梵本出生无边门经诵随求陀罗尼咒并经请法名惠俊住西明寺)</p><p>右特进试鸿胪卿大兴善寺三藏沙门。大广智不空奏。前件行者童子等。并素禀调柔。器性淳礭服勤经戒讽诵真言。志期出家精修报国。今因降诞之日请度为僧。各配住前件寺。冀福资圣寿地久天长</p><p>中书门下 牒大广智不空</p><p>牒奉 敕宜依牒至准 敕故牒</p><p>大历二年十月十三日牒</p><p>中书侍郎平章事元载</p><p>黄门侍郎平章事杜鸿渐</p><p>黄门侍郎平章事王缙</p><p>兵部<a href=\"/ctwh/jing/13j/shangshu.html\" class=\"keylink\" target=\"_blank\">尚书</a>平章事李使</p><p>捡挍侍中李使</p><p>捡挍右仆射平章事使</p><p>中书令使</p><p>请度扫洒先师龙门塔所僧 制一首</p><p>东京龙门故开府仪同三司大弘教三藏塔所扫洒</p><p>无名僧惠恒年四十六(俗姓张名景芒。贯郑州荣阳县檀山乡安信里。父坏道为户。身无籍。诵<a href=\"/remen/pusajie.html\" class=\"keylink\" target=\"_blank\">菩萨戒</a>经一卷。诵声闻戒一卷。诵法花经一部。念诵为 业。住河南府广福寺毗卢舍那塔院并向龙门塔所。来往扫洒)</p><p>当院行者赵元及年三十五(贯京兆府云阳县龙云乡修德里。父贞观为户。身无籍。诵法花经一部。诵维摩经一部。诵菩萨戒经一卷。诵<a href=\"/fojing/jingangjing/39210.html\" class=\"keylink\" target=\"_blank\">金刚经</a> 一卷。诵<a href=\"/fojing/yaoshijing/yuanwen.html\" class=\"keylink\" target=\"_blank\">药师经</a>一卷。诵弥陀经一卷。诵金光明经[四]卷。诵<a href=\"/remen/wuchang.html\" class=\"keylink\" target=\"_blank\">无常</a>经一卷。诵<a href=\"/fojing/yulanpenjing/\" class=\"keylink\" target=\"_blank\">盂兰盆经</a>一卷。住保寿寺。法名惠翷)</p><p>行者田荣国年三十三(贯京兆府万年县积福乡积德里。父怀常为户。身无籍。诵大随求真言。诵尊胜陀罗尼。诵阿弥陀陀罗尼。诵法花经一部。住总持寺。法名惠浚)</p><p>童子李宝达年十三(贯京兆府照应县故叠乡修文里。父守信为户。诵法花经两卷。诵大随求真言。诵理趣般若经。住大兴善寺。法名惠正)</p><p>右特进试鸿胪卿大兴善寺三藏沙门大广智不空奏。前件无名僧等。先尝奉事故大和上。服勤香火积有岁年。志性柔和坚固无懈。请与正名便送塔额住彼扫洒。冀终罔极获展师资。行者童子等。并久习真言。兼诵经典。不离本院业已成就。伏乞与度俾励修持</p><p>中书门下 牒大广智不空</p><p>牒奉 敕宜依牒至准 敕故牒</p><p>大历三年六月十三日牒</p><p>中书令元假</p><p>门下杜王同上</p><p>谢御题先师塔额并设斋表一首(并答)</p><p>沙门不空言。不空早侍先大和上。猥承奖训。愧无升堂之哲。谬忝入室之遇。曼茶罗灌顶坛者。万行之宗。密证之主。将登觉路何莫由斯。始先师所传启此方耳目。惠灯罢照日月将深 陛下思续耿光。不遗疵贱 诏开灌顶俾建道场。才仿佛于存羊。岂归依之补处 皇慈乃眷。渥泽累沾。降五僧泥封。云随发落。下千人天饭。香任风吹。况塔额亲题桂诸伊落。龙门之下更攒崛起之峰。月轮之间恒聚冲飞之雁。无任戴荷屏营之至。谨附监使李宪诚。奉表陈谢以闻。沙门不空诚欢诚喜谨言</p><p>大历三年六月十三日</p><p>特进试鸿胪乡大兴善寺三藏沙门大广智不空上表</p><p>宝应元圣文武皇帝批</p><p>和上释梵宗师人天归仰。慈悲智力拯拔生灵。广开坛场。弘宣法要。福资国土。惠洽有情。愧厚良多。烦劳申谢</p><p>谢 恩命为先师设远忌斋并赐荼表一首</p><p>沙门不空言。伏奉 恩命今月十五日。故大弘教三藏远忌。设千僧斋。赐茶一百一十串。伏戴殒悲启处无地。不空诚哀诚恐以凄以感。故大和上道被四生。化迁十地耀容。缅邈。经此忌辰。倍增霜露之悲。深积鹤林之痛</p><p>陛下恭弘付嘱。远念芳猷。分御膳以饭千僧。流香茗数盈百串。缤纷梵宇。郁馥禅庭。凡在门生无任感荷。不胜悲戴之至。谨附监使。奉表陈谢以闻。沙门不空诚惶诚恐谨言</p><p>大历三年八月十五日</p><p>特进试鸿胪卿大兴善寺三藏沙门大广智不空上表</p><p>宝应元圣文武皇帝批</p><p>大和上。法留喻筏照委传灯。久证<a href=\"/remen/niepan.html\" class=\"keylink\" target=\"_blank\">涅槃</a>示存斋忌。永惟付嘱深眷徽猷。薄施香茶有烦陈谢也</p><p>请降诞日度三僧 制一首</p><p>中书门下 牒大广智不空</p><p>罗文成年三十(贯土火罗国。诵金刚般若经。诵起信论。诵菩萨戒经。法名惠弘请住西明寺)</p><p>罗伏磨年四十五(宝应功臣武挍尉守右羽林军大将军员试大常卿上柱国赐紫金鱼袋贯凉州天宝县高亭乡。法名惠成。请住化度寺)</p><p>童子曹摩诃年(贯京兆万年县安宁乡永安里父为户。诵法花经一部。法名惠顺[诵]住千福寺)</p><p>牒奉 敕宜并与度配住前件寺牒至准 敕故牒</p><p>大历三年十月十三日牒</p><p>中书侍郎平章事元载</p><p>门下侍郎平章事杜鸿渐</p><p>门下侍郎平章事王缙</p><p>兵部尚书平章李使</p><p>司徒兼中书令使</p><p>请光天寺东塔院充五台山往来停止院制一首</p><p>光天寺东塔院惠隐禅师铸漆斗及伍斗铜[木*开]壹百参拾枚</p><p>右特进试鸿胪卿大兴善寺三藏沙门大广智不空奏。奏惠隐是不空<a href=\"/remen/dizi.html\" class=\"keylink\" target=\"_blank\">弟子</a>。为国铸前件[木*开]充五台山圣金阁等寺普通供养。其惠隐所居院。请充台山铸鸿功德。及送供众僧来往停止。又令惠隐送圣至台山。永为供养。冀福资皇祚。圣寿无疆</p><p>中书门下 牒大广智不空</p><p>牒奉 敕宜依牒至准 敕故牒</p><p>大历四年六月十七日牒</p><p>中书侍郎平章事元载 五相同上</p><p>天下寺食堂中置文殊上座 制一首</p><p>大圣文殊师利菩萨</p><p>右京城大德特进试鸿胪卿大兴善寺三藏沙门大广智不空等奏。忝迹缁门。久修梵行。习译圣典。颇悟玄门。大圣文殊师利菩萨。大乘密教皆周流演。今镇在台山。福滋兆庶。伏惟宝应元圣文武皇帝陛下。德合乾坤。明并日月。无疆之福康我生人。伏望自今已后。令天下食堂中于宾头卢上特置文殊师利形像以为上座。询诸圣典具有明文。僧祇如来尚承训旨。凡出家者固合抠衣。普贤观音犹执拂而为侍。声闻缘觉拥彗而居后。斯乃天竺国皆然。非僧等鄙见。仍请永为恒式</p><p>中书门下 牒祠部</p><p>牒奉 敕大圣文殊师利菩萨法王之子。威德特尊为诸佛之导师。洗群生之心目。康我兆庶。是拯无边。不有尊崇。人何瞻仰。今京城大德恳兹申奏。雅合圣典。所请宜依牒。至准</p><p>敕故牒</p><p>大历四年十二月十九日</p><p>中书 四相同上</p><p>大历五年七月五日与不空三藏于太原设万人斋制一首</p><p>中书门下 牒僧不空三藏 牒奉 敕宜于太原设一万人斋。取太原府诸色官钱物。准数只供勿使阙少。仍令不空三藏捡挍。牒至准 敕故牒</p><p>大历五年七月五日牒</p><p>中书侍郎平章事元载</p><p>门下侍郎平章事王缙</p><p>兵部尚书平章事李使</p><p>司徒兼中书令使</p><p>同年七月十三日与三藏手 诏一首</p><p>敕大广智三藏和上。久<a href=\"/foxue/changshi/153408.html\" class=\"keylink\" target=\"_blank\">修定</a>慧早契瑜伽。远访<a href=\"/remen/lingshan.html\" class=\"keylink\" target=\"_blank\">灵山</a>躬祈圣道。至灵必应玄感遂通。青莲喻心了证斯在。秋景余热善加珍卫也。遣书指不多及</p><p>十三日</p><p>请太原至德寺置文殊院 制书一首</p><p>中书门下 牒大广智不空三藏</p><p>牒承 敕特进试鸿胪卿大广智不空三藏奏。请于太原府至德寺。置一文殊师利菩萨院。并抽三学大德二七人。递弘本教以续法灯。仍请道宪法师于此寺长时讲说者。宜依牒。至准 敕故牒</p><p>大历五年七月十三日牒</p><p>中书侍郎平章事元载 四相同上</p><p>同年九月四日又赐手 诏一首</p><p>敕大广智三藏和上。深契道源远寻灵迹。慈悲妙力当示真宗。<a href=\"/remen/wuyun.html\" class=\"keylink\" target=\"_blank\">五蕴</a>既空如如斯在。秋冷和上比平安好。遣书指不多及</p><p>四日</p><p>请太原号令堂安像净土院抽僧 制书一首</p><p>太原府大唐兴国太崇福寺中高祖神尧皇帝起义处。号令堂请安置普贤菩萨像一铺。净土院灌顶道场处。请简择二七僧奉为国长诵佛顶尊胜陀罗尼</p><p>右特进试鸿胪卿三藏沙门大广智不空奏。先奉恩命往五台山。修功德至太原。巡礼上件寺。因得瞻睹 高祖太宗起义圣迹并在此寺。实为国家皇业所兴之源。固不合同诸寺例。伏乞天慈蠲免一切差科及地税。便回充</p><p>高祖太宗七圣忌日设斋行香。及修号令堂安置普贤菩萨。仍于三长斋月每月十斋日。令合寺僧奉为高祖至 肃宗七圣。转仁王护国般若经。庶得无疆之福永资七圣。无尽法音上符皇寿。其念诵僧。伏乞精加简择具名录。奏先停俗客望即发遣</p><p>中书门下 牒三藏沙门大广智不空</p><p>牒奉 敕宜依牒至准 敕故牒</p><p>大历五年十月一日牒</p><p>中书侍郎平章事元载</p><p>门下侍郎平章事王缙</p><p>兵部尚书平章事李在使院</p><p>司徒兼中书令在使院</p><p>请惠林法师于保寿寺讲表一首</p><p>沙门不空言。不空闻。贝叶翻经所以恢弘释教。莲华演偈所以付属 天王。伏惟陛下位重金轮。心游宝偈。孝德感于天地。文明齐于日月。伏见章敬寺僧惠林幼怀聪悟志愿传灯。演说大乘上答鸿造。每常讽诵妙义。能宣念其地。偏幸沾 天泽。不空今奉为国请于保寿寺为道俗敷演真经。庶宗庙圣祚历大劫。而斋年苍生福田拔须弥而作寿。如 天恩允许请降</p><p>墨敕依奏</p><p>大历六年二月二日</p><p>特进试鸿胪卿三藏沙门大广智不空上表</p><p>谢 恩赐大兴善寺施戒方等并粮料表一首</p><p>沙门不空言。中使李宪诚奉宣 圣旨。特赐大兴善寺施戒方等道场粳糯粟米油柴诸物等。无不备足。以充斋供。捧对惭惕忻悚交。并许其道场。为幸已甚。更赐僧供。雨露实深。自愧无阶能上答效。但昼夜精勤加功念诵。冀酬万一。谨率求<a href=\"/remen/shoujie.html\" class=\"keylink\" target=\"_blank\">受戒</a>僧众等。于三七日恳诚念诵精驰行道。奉为国家以修胜福。冀无边功德。上资圣躬。不胜惭载之至。谨因中使李宪诚附表陈谢以闻。沙门不空诚欢诚惧谨言</p><p>大历六年三月二十八日特进试鸿胪卿大兴善寺三藏沙门大广智不空上表</p><p>宝应元圣文武皇帝答曰</p><p>三藏慈惠精诚。念深家国。弘修福利。广被生灵。开建坛场。阐扬妙典。发挥后学。封植良缘。所施非优。何至于谢</p><p>中书门下牒</p><p>请广智三藏登坛祠部告牒一首(中书门下牒准此)</p><p>兴善寺三藏大广智不空</p><p>右保寿寺临坛大德慧彻等奏。伏以三藏国师释门墙堑四海瞻仰两京宗承清净戒坛事资宿德。伏请登坛秉法。为众授戒</p><p>中书门下 牒祠部 牒三藏准此</p><p>牒奉 敕宜依牒至准 敕故 牒</p><p>大历六年四月三日 牒</p><p>中书侍郎平章事元载</p><p>门下侍郎平章事王缙</p><p>兵部尚书平章事李在使院</p><p>司徒兼中书令使</p><p>祠部 牒兴善寺</p><p>牒奉 中书门下 敕牒如右准 敕右牒所由者故牒</p><p>大历六年四月九日令史遐[这-言+止]牒</p><p>主事钊意</p><p>郎中董晋</p><p>谢 恩赐乳牛表一首</p><p>沙门不空言。今日特奉 恩命。赐乳牛五头各并犊。赐赉自天悚踊无地。不空诚惭诚荷。以忻以愧。伏惟 宝应元圣文武皇帝 陛下日月光临 恩过雨露。虽复精勤四时岂酬万一。罄力竭忠实难仰谢。抚心修己有淟面目。不胜 宠渥优深之至。谨奉表陈谢以闻。沙门不空诚惶诚悚谨言</p><p>大历六年九月二十四日特进试鸿胪卿大兴善寺三藏沙门大广智不空上表</p><p>宝应元圣文武皇帝批</p><p>和上深入秘藏。护念勤诚。顾乃精修。宜承渥命。所赐非厚烦至谢恩</p><p>德治二年(丁未)四月十二日于神护寺成身院以南岳房济暹僧都所持之本书写了 猷然(七十四)</p></div>"
},{
    "title": "代宗朝赠司空大辨正广智三藏和上表制集 第三卷",
    "author": "圆照法师",
    "html": "<div class=\"B1_text\"><p>代宗朝赠司空大辨正广智<a href=\"/remen/sanzang.html\" class=\"keylink\" target=\"_blank\">三藏</a>和上表制集 第三卷</p><p>上都长安西明寺<a href=\"/remen/shamen.html\" class=\"keylink\" target=\"_blank\">沙门</a>释圆照集</p><p>凡一十六首 答制九首 总二十五首三朝所翻经论请入目录流行表一首(并答)谢恩许新翻经论入目录流行表一首(并答)敕赐汾州西河县西苑房佛堂寺额制一首恩命令祈甘雨表一首(并答)东都先师塔及石戒坛院请抽大德制一首请超悟法师于化度寺修六菩萨制一首敕置天下文殊师利菩萨院制一首谢敕置天下文殊师利菩萨院表一首(并答)请京城两街各置一寺讲制一首贬兴善寺主圆敬归河南慧远寺制一首进文殊师利佛刹<a href=\"/remen/gongde.html\" class=\"keylink\" target=\"_blank\">功德</a>经状一首请补前都维那道遇充寺主制一首恩赐琼花真人一切经一藏谢表一首(并答)恩赐文殊阁上梁赤钱[鐎-隹+?]饼等物谢表一首(并答)恩命祈雨三藏和上贺雨表一首(并答)琼华真人真如金刚薨奉慰表一首(并答)五月五日 恩赐白素谢表一首(并答)三藏和上遗书一首</p><p>三朝所翻经请入目录流行表一首</p><p>三朝所翻经总七十七部凡一百一卷并都目一卷金刚顶瑜伽真实大教王经三卷金刚顶瑜伽<a href=\"/remen/banruo.html\" class=\"keylink\" target=\"_blank\">般若</a>理趣经一卷观<a href=\"/remen/zizai.html\" class=\"keylink\" target=\"_blank\">自在</a>菩萨授记经一卷瑜伽<a href=\"/remen/nianzhu.html\" class=\"keylink\" target=\"_blank\">念珠</a>经一卷奇特佛顶经三卷观自在菩萨最胜明王<a href=\"/fojing/xinjing/yuanwen.html\" class=\"keylink\" target=\"_blank\">心经</a>一卷金刚顶瑜伽文殊师利菩萨经一卷阿唎多罗阿噜力经一卷普贤<a href=\"/remen/xingyuan.html\" class=\"keylink\" target=\"_blank\">行愿</a>赞一卷地藏菩萨问法身赞一卷出生无边门经一卷大吉祥天女经一卷底哩<a href=\"/remen/sanmei.html\" class=\"keylink\" target=\"_blank\">三昧</a>耶经三卷十一面观自在菩萨经一卷吉祥天女十二名号经一卷金刚顶瑜伽十八会指归一卷金刚顶瑜伽三十七尊分别圣位法门一卷<a href=\"/remen/puti.html\" class=\"keylink\" target=\"_blank\">菩提</a>场所说一字顶轮王经五卷宝箧经一卷金刚<a href=\"/remen/shouming.html\" class=\"keylink\" target=\"_blank\">寿命</a>陀罗尼经一卷大孔雀明王经三卷大云请雨经二卷蘘虞梨童女经一卷雨宝陀罗尼经一卷稻[干-乞+余]喻经一卷大宝广博楼阁经三卷菩提场<a href=\"/remen/zhuangyan.html\" class=\"keylink\" target=\"_blank\">庄严</a>经一卷除一切疾病陀罗尼经一卷能净一切眼陀罗尼经一卷施焰口饿鬼陀罗尼经一卷三十五佛名经一卷八大菩萨曼陀罗经一卷叶衣观自在菩萨陀罗尼经一卷诃利帝母经一卷毗沙门天王经一卷观自在菩萨说普贤陀罗尼经一卷文殊问字母品经一卷金刚顶莲华部心念诵法一卷金刚顶瑜伽<a href=\"https://www.guang5.com/fxrm/fxcs/341370.html\" class=\"keylink\" target=\"_blank\">千手千眼</a>观自在念诵法一卷无量寿如来念诵<a href=\"/remen/yigui.html\" class=\"keylink\" target=\"_blank\">仪轨</a>一卷阿閦如来念诵法一卷佛顶尊胜念诵法一卷金刚顶胜初瑜伽普贤菩萨念诵法一卷金刚王菩萨念诵法一卷普贤金刚萨埵念诵法一卷金刚顶瑜伽五秘密<a href=\"/remen/xiuxing.html\" class=\"keylink\" target=\"_blank\">修行</a>仪轨一卷金刚寿命念诵法一卷一字顶轮王瑜伽经一卷一字佛顶轮王念诵仪轨一卷仁王般若念诵法一卷如意轮念诵法一卷大<a href=\"/remen/xukong.html\" class=\"keylink\" target=\"_blank\">虚空</a>藏菩萨念诵法一卷瑜伽莲华部念诵法一卷观自在菩萨<a href=\"/remen/zhenyan.html\" class=\"keylink\" target=\"_blank\">真言</a>观行仪轨一卷观自在多罗瑜伽念诵法一卷<a href=\"/remen/ganlu.html\" class=\"keylink\" target=\"_blank\">甘露</a>军吒利瑜伽念诵法一卷华严入法界品四十二字门观一卷文殊赞法身礼一卷受<a href=\"/remen/putixin.html\" class=\"keylink\" target=\"_blank\">菩提心</a>戒仪一卷金刚顶瑜伽三十七尊礼一卷理趣般若释一卷大曼荼罗十七尊释一卷金刚顶瑜伽护摩仪轨一卷诸部陀罗尼目一卷大乘缘生论一卷七俱胝佛母陀罗尼经一卷大虚空藏菩萨所问经八卷仁王经二卷密严经三卷仁王念诵仪轨一卷仁王经疏三卷</p><p>沙门不空言。不空爰自幼年承事先师大弘教三藏和尚二十有四载。禀受瑜伽法门。后游五夫寻求所未受者并诸经论。更重学习。凡得梵本瑜伽真言经论五百余部。奉为国家详译圣言。广崇福祐。天宝五载却至上都。奉 玄宗皇帝恩命。于内建立道场。所赍梵经尽许翻译。及肃宗皇帝配天继圣。特奉 纶旨。于内道场建立护摩。及灌顶法。又为国译经助宣皇化。累奉二圣 恩敕。先代三藏所有梵文并使搜访。其中有绦索脱落便令修补。其有未经翻译者续译 奏闻伏惟 陛下缵承皇运。大庇含灵。广辟<a href=\"/remen/futian.html\" class=\"keylink\" target=\"_blank\">福田</a>。重明日月。恩波远被。法雨分流。四海宅心。万方欣戴。是知佛之付嘱允在 圣君。不空叨承渥泽荣幸实深。切自思之如何报国。奉先皇圣制令阐微言。又奉 陛下恩命恭尊遗旨。再遣翻译利济群生。虽复四时精勤未酬万一。是以区区于日夕。详译真言及大乘经典。冀效涓微。上资 皇道。其所译金刚顶瑜伽法门是<a href=\"/remen/chengfo.html\" class=\"keylink\" target=\"_blank\">成佛</a>速疾之路。其修<a href=\"/remen/xingzhe.html\" class=\"keylink\" target=\"_blank\">行者</a>必能顿超凡境达于<a href=\"/remen/bian.html\" class=\"keylink\" target=\"_blank\">彼岸</a>。余部真言诸佛方便其徒不一。所译诸大乘经典。皆是上资邦国息灭灾厄。星辰不愆风雨慎叙。仰恃<a href=\"/remen/foli.html\" class=\"keylink\" target=\"_blank\">佛力</a>辅成国家。谨缵集前后所翻译讫者。自开元至今大历六年。凡一百一卷七十七部并目录一卷。及笔受僧俗名字缮写已讫。谨因 降诞之辰谨具进奉。庶得真言福祐长护圣躬。大乘威力永康国界。其未翻梵本经中。但有护持于国福润生灵者续译奏闻。不胜虔诚之至谨奉表以闻。沙门不空诚惶诚恐谨言</p><p>大历六年十月十二日</p><p>特进试鸿胪卿三藏沙门大广智不空上表</p><p>宝应元圣文武皇帝批</p><p>和上夙事 先朝弘阐妙教。演兹贝叶广示迷津。朕嗣缵 丕图恭承睿旨。和尚再加详译。令卷轴续毕永济生灵。深可嘉叹。其所译经宜宣付中外。入一切经目录</p><p>谢 恩许新翻经论入目录流行表一首</p><p>沙门不空言。中使李宪诚奉宣 圣旨。送新翻经目录 敕一道制答进经表 敕一道特令中外施行。仍入一切经目录捧戴。忻跃喜荷无任诚欢诚悚。再叹再愧。伏惟 陛下承法王之付属。满人心之志愿持普贤之密印。行天子之正教。浃辰。际朗惠日于八方。在于顷刻注 洪泽于万物。斯乃普天幸甚。而况在不空者焉。然不空所翻圣典四十余年 三朝已来赞修功德志在宣传。上资 王室下润生灵。岂意夙心一朝愿满。圣恩广大累劫难酬。况更特许翻译所是未翻梵本。倍增悲喜。敢罄竭心力承奉圣旨。续译进奉。不胜欢悚怀恩之至。谨因中使李宪诚奉表以闻。不空诚喜诚愧谨言</p><p>大历七年正月二十七日</p><p>特进试鸿胪卿三藏大广智不空上表</p><p>宝应元圣文武皇帝批</p><p>和上久证菩提入佛知见。所翻经典皆洞精微受。命施行式传惠照寰示颁宇。广济含灵。未光慈航烦至陈谢也</p><p>敕赐汾州西河县西苑房佛堂寺额 制一首</p><p>汾州西河县西苑房古佛堂院</p><p>右特进试鸿胪卿三藏大广智不空奏。前件佛堂。西河县社邑百姓。于至德年中创共修葺志愿。妖孽丧亡。国家克复。伏以先圣孝感取为社名。并不烦扰公家。亦不私有求乞。其社人等各自率家资遂共成办。自兹已来修葺不辍。前年奉 恩命。五台山修功德。回日到此佛堂院。寻问根由具悉其实。堂殿院宇已就垂成。特望 天恩赐一寺额</p><p>中书门下 牒大广智不空</p><p>牒奉 敕宜赐额法津之寺牒至准 敕故牒</p><p>大历七年三月四日牒</p><p>中书侍郎平章事元载</p><p>门下侍郎平章事王缙</p><p>兵部<a href=\"/ctwh/jing/13j/shangshu.html\" class=\"keylink\" target=\"_blank\">尚书</a>平章事李使</p><p>司徒兼中书令使</p><p>恩命祈雨贺雨表一首</p><p>沙门不空言。中使姜庭瑰至奉宣 圣旨。属以亢阳令祈雨。限七日得者。不空闻。丝言必准者君也。纶发必从者臣也。伏惟 陛下。明四目达四聪。天高听卑忧心嫁穑。可谓元首之至明矣。既奉天诏。旋严道场。莫不戮其力一其心。使 陛下天成依诸佛遗教。微诚恳极。至诚感神。无劳燕舞之征。已降普天之泽。下顺人望。上赴 圣心。足蹈手舞无任捲尽=鞣畋沓潞匾晕拧I趁挪豢粘匣冻舷步餮</p></div>"
},{
    "title": "代宗朝赠司空大辨正广智三藏和上表制集 第四卷",
    "author": "圆照法师",
    "html": "<div class=\"B1_text\"><p>代宗朝赠司空大辨正广智<a href=\"/remen/sanzang.html\" class=\"keylink\" target=\"_blank\">三藏</a>和上表制集 第四卷</p><p>上都长安西明寺<a href=\"/remen/shamen.html\" class=\"keylink\" target=\"_blank\">沙门</a>释圆照集</p><p>凡一十九首 答制三首 总二十二首请于兴善寺当院两道场各置持诵僧制一首加开府仪同三司及封肃国公制告牒一首三藏和上<a href=\"/remen/linzhong.html\" class=\"keylink\" target=\"_blank\">临终</a>陈情表一首(并答)和上初薨赐赙赠物制一首敕诸孝子各守法教制一首敕诸孝子着服丧仪制一首赐孝子米面择地等手诏一首和上写真影赞并序一首恩赐起造灵塔绢制一首谢恩赐造塔绢表一首(并答)邓国夫人张氏祭文一首<a href=\"/remen/dizi.html\" class=\"keylink\" target=\"_blank\">弟子</a>苾刍慧胜祭文一首五日李相公祭文一首赐司空并谥号制一首大广智三藏行碑一首(沙门飞锡文)大广智不空三藏和尚影赞一首(飞锡文)六日敕遣中使祭文一首六日元相公祭文一首谢追赠司空并谥号表一首</p><p>请于兴善当院两道场各置持诵僧制一首</p><p>弟子僧慧朗.慧超.慧璨.慧海.慧见.慧觉.慧晖.右件僧等请于当院灌顶道场常为国念诵。僧慧干.慧果.慧严.慧云.慧信.慧珍.慧胜.慧深.慧应.慧行.慧积.慧俊.慧贤.慧英</p><p>右件僧等请于大圣文殊阁下常为 国转读 敕赐一切经</p><p>以前特进试鸿胪卿大兴善寺三藏沙门大广智不空奏。住此寺院二十余年。建立道场为 国持诵。灵应非一。不可名言。其大圣文殊阁 恩命赐钱修造向毕。既安梵夹。又有御经。理合弘持以资景福。其惠朗等二十一人。并久探秘藏。深达真乘。戒行圆明。法门标准。望依前件常令念诵转经。如后有事故。即请简择灼然有道行僧填阙。庶法灯不绝。圣寿无疆</p><p>中书门下 牒大广智不空</p><p>牒奉 敕宜依牒至准 敕故牒</p><p>大历九年六月六日牒</p><p>中书侍郎平章事元载</p><p>门下侍郎平章事王缙</p><p>兵部<a href=\"/ctwh/jing/13j/shangshu.html\" class=\"keylink\" target=\"_blank\">尚书</a>平章事李抱玉</p><p>司徒兼中书令使</p><p>加开府及封肃国公 制一首</p><p>敕。大道之行同合于异相。王者至理总归于<a href=\"/remen/zhengfa.html\" class=\"keylink\" target=\"_blank\">正法</a>。方化城之齐致。何儒释之殊途。故前代帝王罔不崇奉法教弘阐与时偕行。特进试鸿胪卿大兴善寺三藏沙门大广智不空。我之宗师。人之舟楫。超诵三学坐离于见取。修持万行常示于化灭。执律舍缚。护戒为仪继明善教之志。来受人王请。朕往在先朝。早闻道要。及当付嘱。常所归依。每执经内殿。开法前廗。凭几同胶序之礼。顺风比崆峒之问。而妙音圆演。密行内持。待扣如说。自涯皆晤。涤除昏妄。调伏魔冤。<a href=\"/remen/tianren.html\" class=\"keylink\" target=\"_blank\">天人</a>洗心于度门。龙鬼受职于神印。固以气消灾疠。福致吉祥。实惟弘我之多。宁止利吾之美。尝有命帙用申优礼而得为师。盛味道滋。深恩复强。名载明前志。夫妙界有<a href=\"/remen/zhuangyan.html\" class=\"keylink\" target=\"_blank\">庄严</a>之土。内品有果地之殊。大乎尚德。敬顺时典。可开府仪同三司。仍封肃国公。食邑三千户。余如故</p><p>大历九年六月十一日</p><p>银青光禄大夫中书侍郎平章事元载</p><p>司徒兼中书命使宣</p><p>中书舍人扬炎奉行</p><p>奉 敕如右牒到奉行</p><p>大历九年六月日</p><p>侍中阙</p><p>金紫光禄大夫行门下侍郎同平章事王缙</p><p>朝议郎守给事中赵涓</p><p>六月 日时都事</p><p>左司郎中</p><p>金紫光禄大夫吏部尚书上柱国彭城郡开国公晏吏部侍郎阙</p><p>尚书左丞阙</p><p>告开府仪同三司肃国公食邑三千户大兴善寺三岁沙门大广智不空</p><p>奉 敕如右符到奉行</p><p>主事光远</p><p>令史廗晟</p><p>大历九年六月 日下</p><p>三藏和上临终陈情辞表一首</p><p>沙门不空言。不空幼事先师。已过二纪。早承天泽。三十余年演瑜伽法门。奉累圣之恩眄。自从 陛下临御殊私转深。赐黄阁以宴居。降 紫微而问道。积恩重叠。日月相继。虽复精恳。岂酬万一。而露电难驻。蒲柳易衰。一从伏枕。自春往夏 陛下深[目*奏]。存问再三。中使名医相望道路。但以膏盲之病虽针药而难生。生灭之质宁恋惜而能固。忽从昨夜已来。顿觉气力弥惙身非己有。瞬息掩掩。心神寖微。违谢 圣朝。不任恋慕。不空今者年过中寿。未为夭逝。但以往时越度南海。周游五天。寻其未闻。习其未解。所得金刚顶瑜伽十万颂诸部<a href=\"/remen/zhenyan.html\" class=\"keylink\" target=\"_blank\">真言</a>及经论等五十余万颂。冀总翻译少答国恩。何夙愿之未终。忽生涯之已尽。此不空所以为恨也。伏惟 陛下降诸佛之慈惠。下从人之所愿。不空先进大圣文殊佛刹经。圣情寻许颁示中外。伏愿哀愍念临终之一言。冀福皇家。滋吉祥之万劫。实为僧人。<a href=\"/remen/shengsi.html\" class=\"keylink\" target=\"_blank\">生死</a>荣幸。五钴金刚铃杵先师所传并银盘子<a href=\"/remen/puti.html\" class=\"keylink\" target=\"_blank\">菩提</a>子及水精<a href=\"/remen/nianzhu.html\" class=\"keylink\" target=\"_blank\">念珠</a>并合子并谨随表进奉。临纸涕泣悲泪交流。永辞圣代。不胜恋慕之至。谨附监使李宪诚奉表陈辞以闻。沙门不空诚悲诚恋谨言</p><p>大历九年六月十五日开府仪同三司试鸿胪卿肃国公大兴善寺三藏沙门大广智不空表上</p><p>宝应元圣文武皇帝批</p><p>和上行登十地。来自五天。敷演瑜伽。宣流梵夹。周游万里。践历 三朝。先译圣言。亲承师授。当下武之兴运。继前薪之火传。而弘菩萨心。为<a href=\"/remen/zhongsheng.html\" class=\"keylink\" target=\"_blank\">众生</a>病弥留有问。宸悼增深。并宜依所请也 尔时开府仪同三司试鸿胪卿肃国公大广智不空三藏和上表上陈情 圣恩垂涕。墨制旋降。所请皆依 和上情意。获申一心观行。右胁累足恬然而薨。弟子号慕中使奏闻 圣上宸悼殊深。辍朝三日。爰降中使。诣于僧伽蓝。宣慰众徒。及锡赙赠</p><p>奉 敕绢三百疋。布二百端。宜送大兴善寺故大广智不空三藏院充赙赠物</p><p>大历九年六月十六日宣</p><p>敕诸孝子各守法教 制一首</p><p>奉 敕语诸孝子等。和上为 三代国师。门徒稍众。宜各相和顺住瑜伽观行。依本教<a href=\"/remen/xiuxing.html\" class=\"keylink\" target=\"_blank\">修行</a>。如有违诤者即录名奏来</p><p>大历九年六月十六日内谒者监李宪诚 宣</p><p>敕诸孝子着服丧仪 制一首</p><p>奉 敕语诸孝子。着服哭泣葬送威仪立灵塔置图写影来等。除此之外余一切并依遗书</p><p>大历九年六月十八日中使李宪诚 宣</p><p>手诏赐孝子米面择地葬日等 制一首</p><p>奉 手诏。与孝子等粮米面。并并择地塔及日葬事等。白米五车粳米五车白面五车柴十车油七石炭三车。并如京宣索如无准元奏来当别支送</p><p>三藏和上影赞并序一首</p><p>大唐大广智三藏和上影赞(并序)</p><p>弟子朝散大夫捡挍左庶子严郢文</p><p>和上讳不空 圣上尊之曰大广智三藏。故南<a href=\"/remen/tianzhu.html\" class=\"keylink\" target=\"_blank\">天竺</a>阿阇梨金刚智之法化也。昔毗卢遮那佛以瑜伽无上秘密最大乘教传于金刚萨埵。金刚萨埵数百岁方得龙猛菩萨而传授焉。龙猛又数百岁乃传龙智阿阇梨。龙智又数百岁传金刚智阿阇梨。金刚智振锡东来传于和上。自法身如来至于和上传此道者六人而已矣。和上童孺<a href=\"/remen/chujia.html\" class=\"keylink\" target=\"_blank\">出家</a>。聪明卓异。服勤精苦昼夜不息。经耳阅目咸诵无遗。闻一知十若有神告。先师叹曰。吾道东矣。先师既殁。和上遂泛海游天竺师子等国。诣龙智阿阇梨更得瑜伽十八会法五部秘藏三乘遗典。莫不究其精奥焉。貌与人同。而心与佛齐矣。天宝初归至上都。玄宗深敬遇之。遂为三代国师。出入 禁闼。 圣上每延至内殿顺风请益。玄言启沃。宗仰日深。大历九年示疾而卧。诏使结辙。侍医尝药。无虚日焉 恩旨就卧。加开府仪同三司。依前试鸿胪卿。封肃国公。食邑三千户。累让不允。至六月十五日。忽沐浴兰汤。换洁衣服。抗表辞 主。奄然而化。春秋七十矣。夏腊五十矣 圣上追恸废朝三日。和上所居寺有荷池。周回数十亩。傍无灌注。中涌甘泉。醴甘镜清。冬夏常满。及和上迁化之日。池水先夕而涸。与夫双林变白事异而感同矣。夫法体坚固无来无去。应俗缘则现于人世。证道品则归于<a href=\"/remen/niepan.html\" class=\"keylink\" target=\"_blank\">涅槃</a>。岂常情之所能测乎。缋事如生。梁木其坏。缀序本行。记诸善言。重宣此义而作赞曰。瑜伽上乘秘密之门。度诸<a href=\"/remen/chanding.html\" class=\"keylink\" target=\"_blank\">禅定</a>顿入<a href=\"/remen/foshen.html\" class=\"keylink\" target=\"_blank\">佛身</a>。法化正嫡迄今六人。恭惟和尚为时而出。演教救世如揭月日。三圣宗师优昙再发。<a href=\"/remen/ganlu.html\" class=\"keylink\" target=\"_blank\">甘露</a>方注涅槃不待。凡我后学心没忧海。画图惟肖瞻仰如在</p><p>恩赐造灵塔绢 制一首</p><p>奉 敕。绢七百五十二匹。宜赐兴善寺故三藏大广智不空和尚院。充先师造灵塔直</p><p>大历九年六月二十八日内侍韦守宗 宣</p><p>恩赐绢七百五十二匹造塔谢表一首(并答)</p><p>草土僧昙贞等言。今日内侍韦守宗奉宣恩敕。赐绢七百五十二匹。充先师塔直。捧戴殊旨咸被哀荣。使有展敬之地。始起<a href=\"/remen/sheli.html\" class=\"keylink\" target=\"_blank\">舍利</a>之塔。窃谓微言尚存。圣朝增福。盖 陛下之道崇着。岂门人之孝克招。昙贞等不胜号擗哀荷之至。谨奉表陈谢以闻。昙贞等诚哀诚惧谨言</p><p>大历九年六月二十八日</p><p>大兴善寺草土僧昙贞表上</p><p>宝应元圣文武皇帝批</p><p>和上领袖缁门。弘宣妙旨。永归寂灭。宗慕良深。远日有期。迁神斯近。施缣起塔。何有谢恩</p><p>临葬日邓国夫人张氏祭文一首</p><p>维大历九年岁次甲寅七月戊戌朔五日壬寅。邓国夫人张氏。谨以乳药之奠奉祭于故国大德三藏不空和尚之灵。伏惟 和尚历劫增修已超<a href=\"/remen/sanjie.html\" class=\"keylink\" target=\"_blank\">三界</a>之表。现身行化恒游亿土之中。传像教于东来。献微言于北极。九重启沃。万乘虔恭。锡无价香。施无价宝。方欲陶甄甿俗润色聪明。平皇运于泰阶。致苍生于<a href=\"/remen/bian.html\" class=\"keylink\" target=\"_blank\">彼岸</a>。岂谓川无停逝日不再中示灭同凡归真遽促。呜呼哀哉。悲恸震襟。涕横朝市。甘露收而兰萱死。飘风起而江海波。有学无学咨禀如何。呜呼哀哉。弟子幸以夫尊忝兹国号。三业易集。一善难成。赖和上弘慈。特垂训诱。因为受法。心实惊惶。内省骄痴。外非奢纵。虽万分而未去。终九变而知言。倏忽永乖。痛恋空积。辞帝里兮素舆行。瞻雁塔兮白露生。将申哀于薄奠。冀灵鉴于微诚。呜呼哀哉。伏惟降尚飨</p><p>弟子苾刍慧胜祭文一首</p><p>维大历九年岁次甲寅七月戊戌朔五日壬寅。僧弟子慧胜。谨以乳药之奠敢昭告于亡和尚之灵。窃惟父母之孝。师资亦然。况乎亲事深感前缘。侍其几杖二十余年。自惭愚滞沐眷殊偏。恩载我兮如地。德覆我兮如天。慧照我兮如日。法润我兮如泉。何一朝而天裂。何中路而地翻。何一昼而日落。何中路而枯泉。触目泪盈。攀号气噎。虽生灭而是常。终酸恸而交切。<a href=\"/remen/fanyin.html\" class=\"keylink\" target=\"_blank\">梵音</a>一息。尊颜永违。学徒相视。<a href=\"/remen/fahui.html\" class=\"keylink\" target=\"_blank\">法会</a>何依。呜呼哀哉。伏惟 尚飨</p><p>三藏和上葬日李相公祭文一首</p><p>维大历九年岁次甲寅七月戊戌朔五日壬寅。兵部尚书同中书门下平章事李抱玉。谨以香华之供奉祭于故三藏大和上之灵。夫<a href=\"/remen/faqi.html\" class=\"keylink\" target=\"_blank\">法器</a>之主。释教之尊。非生灵独觉无以希圣道。非崇德广业无以宗定门。伏惟 和上神晤藏本。密诣真言。圆合内照。智涵清凉。即空虽有示想忘色。花会王宫。灯传净国。惟我 圣后敷求教式。咨学为师。依仁辅德。开演秘旨。决明慈识。龙天效灵。怪魅潜匿。应期于世。转此风力。柰何厌苦示我形息。呜呼生有必尽。神而去之涌塔来见。双林变衰。迷途未返。后学空悲。缅怀初会。此哀恸无期。伏惟 尚飨</p><p>赠司空谥大辨正三藏和上 制一首</p><p>敕。寂灭为乐。所以归于真。付属有缘。所以尊其称。修诸故事。其或强名故开府仪同三司试鸿胪卿肃国公大兴善寺三藏大广智不空。德盛道高。朕所师仰。心密法印。行<a href=\"/remen/chaodu.html\" class=\"keylink\" target=\"_blank\">超度</a>门。精微有说。广大<a href=\"/remen/wuxiang.html\" class=\"keylink\" target=\"_blank\">无相</a>。一雨之润溥洽于群生。百灯所传遍明于正觉。傍达义趣。博通儒玄。<a href=\"/remen/shengren.html\" class=\"keylink\" target=\"_blank\">圣人</a>之情合若符契。朕顺风前廗积有岁年。慈航不留。梁木其坏。徽音永隔。震悼殊深。论道之官追严师礼。仍加谥号。用副名实。可赠司空仍谥号大辨正广智不空三藏和上</p><p>大历九年七月五日</p><p>司徒兼中书令汾阳郡王使</p><p>中书侍郎平章事颖川郡开国公臣元载宣</p><p>中书舍人臣孙宿奉行</p><p>奉 敕如右牒到奉行</p><p>大历九年七月六日</p><p>侍中阙金紫光禄大夫门下侍郎平章事上柱国臣王缙朝议大夫守给事中臣赵涓</p><p>七月 日时都事</p><p>(一本)左司郎中</p><p>金紫光禄吏部尚书上柱国左司郎中彭城郡开国中公晏</p><p>吏部侍郎阙</p><p>尚书左丞阙</p><p>告赠司空大辨正广智不空三藏和上</p><p>敕如右符到奉行</p><p>主事光远</p><p>令史廗晟</p><p>书令史</p><p>郎中油书令史书令史</p><p>大历九年七月六日下</p><p>大唐故大德开府仪同三司试鸿胪卿肃国公大兴善寺大广智三藏和上之碑</p><p>敕捡挍千福安国两塔院法华道场沙门飞锡撰</p><p>一月飞空。万流不閟。五天垂象。三藏降生。曷其谓焉。我大师矣。大师法讳不空。北天竺<a href=\"/remen/poluomen.html\" class=\"keylink\" target=\"_blank\">婆罗门</a>子也。初母氏遇相者曰。尔汝必当生菩提萨埵也。已便失。数日之后。果梦佛微笑眼光灌顶。既寐犹觉。室明如昼。因而孕焉。早丧所天。十岁随舅氏至武威郡。十三游太原府。寻入长安。以求出要。见大弘教金刚三藏以为真吾师。初试教悉昙章。令诵梵经。梵言赊切。一闻无坠。便许入坛。授发<a href=\"/remen/putixin.html\" class=\"keylink\" target=\"_blank\">菩提心</a>戒。年甫十五与出家焉。弱冠从有部进具成大苾刍。律相洞闲。知而不住。将欲学声明论穷瑜伽宗。以白先师。师未之许。夜梦佛菩萨像悉皆来行。乃曰。我之所梦法藏有付矣。遂授以三密。谈于五智。十二年功六月而就。至开元二十九年秋。先师厌代入塔之后。有诏令赍国信使师子国。白波连山。巨鳞横海。洪涛淘涌。猛风振激。凡诸难起。奋金刚杵。讽随求章。辟灾静然。船达彼国矣。弟子僧含光.慧[(工*刀)/言]皆目击焉。师子国王郊迎宫中七日<a href=\"/remen/gongyang.html\" class=\"keylink\" target=\"_blank\">供养</a>。以真金器沐浴大师。肘步问安以存梵礼。王诸眷属宰辅大臣备尽虔敬。其国有普贤阿遮梨圣者。位邻圣地。德为时尊。从而问津。无展乃诚。奉献金贝宝曰。吾所宝者心也。非此宝也。寻即授以十八会金刚顶瑜伽并毗卢遮那大悲胎藏五部灌顶真言秘典经论梵夹五百余部。佥以为得其所传也。他日王作调象戏以试大师。大师结佛眼印。住慈心定。诵真言门以却之。其象颠仆不能前进。王甚敬异。与夫指降醉象有何殊哉。则知七叶之花本无香气。<a href=\"/remen/wuyin.html\" class=\"keylink\" target=\"_blank\">五阴</a>之舍岂有我人。三摩地中示其能慧。至天宝六载。自师子国还 玄宗延入建坛。亲授灌顶。住净影寺。于时愆亢纳虑于隍。大师结坛应期。油云四起。霈然洪澍。遂内出宝箱。赐紫<a href=\"/remen/jiasha.html\" class=\"keylink\" target=\"_blank\">袈裟</a>一副绢二百匹。以旌神用。或大风拔树之灾。祆星失度之沴。举心默念如影响焉。至十三载。有 敕令往武威走节度使哥舒翰请。立大道场。与梵僧含光并俗弟子开府应李元琮等授五部灌顶金刚界大曼荼罗法。时道场地为之大动。有<a href=\"/remen/yezhang.html\" class=\"keylink\" target=\"_blank\">业障</a>者散花不下。上着子盖。犹如群蜂味之香蕊。不能却之。事讫方坠。何神之若此耶。十桂紫眼月 敕还京住大兴善寺。洎至德中。肃宗皇帝行在灵武。大师密进不动尊八方神旗经。并定收京之日如符印焉。乾元中。延入内殿建护摩。亲授灌顶。渥恩荐至。有殊恒礼。寻令于智炬寺念诵。感本尊玉毫划然大明照彻岩谷。及 我宝应临朝金轮驭历。圣滕弥积。师事道尊。授特进试鸿胪卿。加大广智之号。躬禀秘妙。吉祥至止。或普贤泻神光于紫殿。六宫作礼。或文殊呈瑞相于金阁。万乘修崇。或翻密严护国之梵文。云飞五色。或译<a href=\"/remen/xukong.html\" class=\"keylink\" target=\"_blank\">虚空</a>库藏之贝偈。雾拥千僧。大师衔 命而陟彼清凉。承恩而旋归 帝邑。凡诸应验。差难备陈。方悟夫虚空之花体无生灭。真如之用岂有去来。前后奉 诏所译诸经总八十三部计一百二十卷。并已颁行入藏目录。兼奏天下诸寺以文殊为上座。仍置院立像。保厘 国界。申殷敬焉。至大历八年有 进止。于兴善本院又造文殊金阁。禁财内出。工人子来。宝伞自九霄而悬。御香亦一人所锡。微尘之众如从地涌。钧天之乐若在空临。至九年六月十一日。制加大师开府仪同三司。封肃国公。食邑三千户。余如故。荣问优洽。宠光便繁。降北极之尊为师宗之礼。幡像之惠。玉帛之施 敕书盈箧。中使相望。前古已来未有如我皇之清信也。吾师之丹诚也。大师爰自二十岁迄于从心五十余年。每日四时道场念诵。上升 御殿。下至凡榻。<a href=\"/remen/shana.html\" class=\"keylink\" target=\"_blank\">刹那</a>之顷曾无间焉。万岭寒松历严霜而黛色者。有以见之于直操矣。矧夫入朱门如荜户。五载三若鹑衣。虽驰于骐驎。常在九禅之清净。独立不及。同夫大通众色摩尼本无定彩。彩止自彼。于我何为。寔谓真言之玄匠。法王之大宝者也。於戏菩萨应见成不住心。如来坚林度有情辈。示以微疾。自知去辰。以其月十五日爰命弟子进表上辞。嘱以后事。削发汤沐。右胁累足。泊焉薨逝。春秋七十。法腊五十。时骤雨滂注。小方天开。哀悼九重。辍朝三日。赠绢三百匹布二百端钱三十万米面共四百石香油薪炭及诸斋七外支给。又赐钱二百二十五万。建以灵塔。宇内式瞻。又 敕高品李宪诚勾当及<a href=\"/remen/gongde.html\" class=\"keylink\" target=\"_blank\">功德</a>使开府仪同三司李元琮监护。即以七月六日法葬于凤之南少陵原。其日中书门下敕牒赠司空。谥大辨正广智不空三藏和上。又遣内给事刘仙鹤。宣册致祭。内出香木。焚之灵棺。具荼毗之礼也。寺池涸而华萎者告终之象。梦幢倾而阁倒者惊诫之期。则双林变白之征。洞水逆流之感。岂昔时也。宰臣百辟曾受法印者罔不哀恸。门人 敕常修功德使捡校殿中监大兴善寺沙门大济等四部弟子凡数万人。痛大夜之还昏悲慧灯之永灭。不以才拙令纪芳猷。飞锡谬接罗什之筵。叨承秦帝之会。想高柴之泣哭。尽同奢花之血见。式扬无说之说。以颂龙中之龙。其词曰</p><p>文字解说即真言兮天生我师贝叶翻兮</p><p>龙宫闾阖了本源兮象驾透迆仙乐繁兮</p><p>所作已办吾将灭兮空留梵夹与花鬘兮</p><p>冕旒增悼合会葬兮人恸地振声何諠兮</p><p>金刚之杵梦西土兮以表吾师安养国兮</p><p>法王之子惊牛轩兮永度生死破魔怨兮</p><p>大历九年岁甲寅七月六日丁酉建</p><p>唐赠司空大兴善寺大辨正广智不空三藏和上影赞</p><p>灌顶弟子紫阁山草堂寺苾刍飞锡撰(并书)</p><p>天子灌顶阿遮梨耶道传上国家本耆阇</p><p>其望如龙其人如玉贝多在手梵字攸瞩</p><p>心同皓月光映碧池蝉蜕而去麟台画之</p><p>三密寂寥九重哀悼笳箫驷马皆承</p><p>明诏</p><p>万里云惨千山松悲苍苍何忍夺我宗师</p><p>瞻雪颜则无示无说传浩浩劫斯焉取斯</p><p>敕使刘仙鹤致祭文一首</p><p>维大历九年岁次甲寅七月戊戌朔六日癸卯。皇帝遣内给事刘仙鹤。以香茶之奠。敬祭于故大辨正广智三藏和尚之灵。惟灵智识明晤天姿聪达。夙殖梵行。生知胜因。挺秀五天。周游万里。心蕴海藏。音通华夷。贝叶传经。瑜伽演教。弘利兆庶。出入三朝。道在不言。理均无迹。<a href=\"/remen/niepan.html\" class=\"keylink\" target=\"_blank\">涅盘</a>常寂。至圣同归。焚香澡身。与化而尽。朕承了义。礼具师资。永诀之辰攸深震恸。香茶之奠有灵昭之</p><p>三藏和上葬日元相公祭文一首</p><p>维大历九年岁次甲寅七月戊戌朔六日癸卯。中书侍郎同中书门下平章事元载。谨以香花之供养祭于故三藏大和上之灵。呜呼寓形游化如风动轮。地水之大皆为我身。至人知存而不守委于寂灭之境。得度而常厌离于染爱之尘。於戏大师绍佛明因。玄览并觉。弘悲会仁。色心同彻。功学惟新明明我后与道冥顺。孔德时生。真宗启运。期继后叶。寔传密印。齐心闲馆。降廗延问。东向尊师。顺风三进。惟圣储福。资神会祥。凡我<a href=\"/remen/sizhong.html\" class=\"keylink\" target=\"_blank\">四众</a>云从道场。次承付嘱。仰负津梁。曷云报尽。宗极斯亡。呜呼法体圆照际于前后。非待形以生。岂缘聚而有。<a href=\"/remen/lingshan.html\" class=\"keylink\" target=\"_blank\">灵山</a>重会。坐劫将久。怆恋神仪。永怀慈诱。尚飨</p><p>谢 恩制追赠先师并谥号表一首(并答)</p><p>草土沙门慧朗等言。昨六日先师荼毗之夕。圣慈哀悼。追赠司空。仍谥号大辨正广智不空三藏和上。昭宣国礼。宠光神道。三公之赠有越旧章。和上之称先经未载。是知高天之泽。浸江海而无涯。幽途之灵象日月而下照。凡百弟子数千众人。悲感 圣恩。无任戴荷。谨附中使李宪诚。奉表陈谢以闻。沙门慧朗等诚惶诚愧谨言</p><p>大历九年七月七日大兴善寺草土沙门慧朗等上表</p><p>宝应元圣文武皇帝批</p><p>和上发迹五天。周游万里。宣演正法。拯晤生灵。涅槃归常。孝行崇谥。礼经斯在。烦以谢恩</p></div>"
},{
    "title": "代宗朝赠司空大辨正广智三藏和上表制集 第五卷",
    "author": "圆照法师",
    "html": "<div class=\"B1_text\"><p>代宗朝赠司空大辨正广智<a href=\"/remen/sanzang.html\" class=\"keylink\" target=\"_blank\">三藏</a>和上表制集 第五卷</p><p>上都长安西明寺<a href=\"/remen/shamen.html\" class=\"keylink\" target=\"_blank\">沙门</a>释圆照集</p><p>凡二十九首 答制十六首 总四十五首召念诵僧制一首敕慧敕教授后学制一首敕慧胜依所请住制一首停修旧塔地制一首敕于当院起灵塔制一首(并使牒)沙门慧朗谢赐紫衣表一首(并答)恩赐文殊阁额制书一首谢赐额表一首(并答)进造大圣文殊镇国阁状一首谢恩赐小祥斋供表一首(并答)<a href=\"/remen/dizi.html\" class=\"keylink\" target=\"_blank\">弟子</a>慧果谢赐锦彩表一首(并答)敕天下僧尼诵尊胜相<a href=\"/remen/zhenyan.html\" class=\"keylink\" target=\"_blank\">真言</a>制一首谢诵持尊胜真言表一首(并答)请为先师立碑表一首贺平李灵曜表一首(并答)故<a href=\"/remen/gongde.html\" class=\"keylink\" target=\"_blank\">功德</a>使李公挽歌词二首请续置功德使表一首谢赐斋儭茶表一首贺春雪表一首(并答)贺度韩王女<a href=\"/remen/chujia.html\" class=\"keylink\" target=\"_blank\">出家</a>表一首青龙寺僧昙贞贺祈雨赐物表一首(并答)沙门飞锡贺晴表一首(并答)觉超贺湫所祈雨表一首(并答)请辞内道场陈情表一首(并答)贺祈雨表一首(并答)贺破咄蕃表一首(并答)僧惠超贺玉女潭祈雨表一首(并答)僧昙贞贺祈雨表一首(并答)灵应台僧道润贺平河南表一首监使宪诚进怖鸽毛表一首(并答)</p><p>召念诵僧制一首</p><p>奉 敕语元琮。化度保寿兴善等寺。先于故三藏和尚边受法僧有功业者。即具名奏来</p><p>大历九年七月七日内谒者监李宪诚 宣</p><p>敕慧朗教授后学 制一首</p><p>奉 敕语僧慧朗。专知捡校院事。兼及教授后学。一尊一契有次第者闻奏</p><p>大历九年七月七日中使李宪诚 宣</p><p>敕惠胜依请 制一首</p><p>奉 敕语僧惠胜。和上在日。阿师子偏得意旨。今闻于塔所焚香火守护。先于和上边受得普贤念诵法。与朕同尊。努力精修三年满后。即来对朕与商量本尊法。所请依住</p><p>大历九年七月七日中使高品李宪诚 宣</p><p>停修旧塔地 制一首</p><p>奉 敕语元琮。故大辨正广智不空三藏和上塔所修造宜令且停。别择好地起修</p><p>大历九年七月十五日中使李宪诚 宣</p><p>敕于当院起灵塔 制一首(并使牒)</p><p>奉 敕语元琮。故辨正三藏荼毗得<a href=\"/remen/sheli.html\" class=\"keylink\" target=\"_blank\">舍利</a>。令当寺院造<a href=\"/sheli/shelita/\" class=\"keylink\" target=\"_blank\">舍利塔</a></p><p>大历九年八月二十八日内谒者监李宪诚 宣</p><p>敕句当京城诸寺观修功德使 牒兴善寺牒得举称奉 敕如右未有各牒所由请施行处分者录 敕牒兴善寺仍牒故三藏和上院者故牒</p><p>大历九年九月八日 牒</p><p>判官前资州司马刘浩</p><p>使开府仪同三司兼右龙武军将军李琮</p><p>沙门惠朗谢赐紫衣表一首(并答)</p><p>沙门惠朗言。惠朗至微瑜伽一介。叨承 圣泽。滥沐殊私。出入 金门。薰修别殿。幸奉 明诏。频对九重。紫绶<a href=\"/remen/jiasha.html\" class=\"keylink\" target=\"_blank\">袈裟</a>特蒙 恩赐。不但荣饰先师。实亦光耀后学。微僧无任悲感。谨奉表陈谢以闻。不胜战灼之至。诚欢诚喜谨言</p><p>大历九年十一月二十九日大兴善寺故大辨正三藏和上付法弟子僧慧朗表进</p><p>宝应元圣文武皇帝答曰。师夙勤梵行。先践法流。福惠所资。生灵蒙赖。爰赐命服。烦此谢恩</p><p>恩赐文殊阁额 制一首</p><p>奉 敕。八分金书大圣文殊镇国之阁额。一宜送大兴善寺翻经院</p><p>大历十年二月十三日中使李宪诚 宣</p><p>谢赐额表一首</p><p>沙门惠朗言。今日伏奉中使李宪诚宣 圣旨。特赐八分金书大圣文殊阁额一。御札神踪笔势奇绝。名雄镇国字烛天文。鹊顾鸾回宛然飞动。龙姿武态迥拔风云。陷垂露于九霄。戚坠石于千仞。金光炳焕共日月俱悬 圣迹揩模与乾坤不朽。候迎瞻仰眼目清新。审虑谛观心神爽晤。微僧何幸沐此 恩波。戴荷高天愧惭无地。不胜捲净躲ぶ?痢=鞣畋沓滦灰晕拧I趁呕堇食闲贸虾山餮</p></div>"
},{
    "title": "代宗朝赠司空大辨正广智三藏和上表制集 第六卷",
    "author": "圆照法师",
    "html": "<div class=\"B1_text\"><p>代宗朝赠司空大辨正广智<a href=\"/remen/sanzang.html\" class=\"keylink\" target=\"_blank\">三藏</a>和上表制集 第六卷</p><p>上都长安西明寺<a href=\"/remen/shamen.html\" class=\"keylink\" target=\"_blank\">沙门</a>释圆照集</p><p>凡二十二首 答制一十一首 总三十三首监使李宪诚进金字<a href=\"/fojing/miaofalianhuajing/\" class=\"keylink\" target=\"_blank\">法华经</a>表一首(并答)贺平李灵曜表一首僧元皎请度僧表一首僧常清谢赠物表一首沙门崇惠登刀梯歌一首(并序)沙门崇惠登刀梯颂一首(并序)沙门崇惠谢赐紫表一首(并答)恩命拂拭京城诸寺塔像讫进表一首(并答)进兴善寺文殊阁内外<a href=\"/remen/gongde.html\" class=\"keylink\" target=\"_blank\">功德</a>数表一首(并答)恩赐绵彩缣缃共四十匹谢表一首(并答)肃宗恩命三藏<a href=\"/remen/dizi.html\" class=\"keylink\" target=\"_blank\">弟子</a>惠[月*于]等入内道场念诵制一首恩旨令三藏弟子僧惠晓为 国念诵制一首代宗恩旨命西明寺给粥饭往来骑乘制一首往五台山修功德辞 圣思表一首(并答)恩命令与惠朗同修功德谢表一首(并答)元日献甄叔迦宝表一首(并答)八月十三日赐 手诏一首进五台山修护摩功德表一首(并答)敕大兴善寺都维那法高依前句当制一首谢 恩命令有则法师于兴善寺开讲表一首(并答)谢制补沙门惠朗充兴善寺上座表一首(并答)唐赠司空大辨正广智不空三藏和上碑一首(严郢文)</p><p>进金字<a href=\"/fojing/miaofalianhuajing/yuanwen.html\" class=\"keylink\" target=\"_blank\">妙法莲华经</a>表一首</p><p>臣宪诚言。臣闻。子得一善必献其父。臣得一善必献其君。然金字法华经者。鹫岭垂文传真贝叶。龙宫写妙取况莲花。故轴以珍奇。书以金字。势分垂露。光动繁星。开卷<a href=\"/remen/shouchi.html\" class=\"keylink\" target=\"_blank\">受持</a>比百花之发春树。披文演说若群鸿之起沧海。清涤五浊。<a href=\"/remen/zhuangyan.html\" class=\"keylink\" target=\"_blank\">庄严</a>六根。谨于元日跪而奉进。以表吉祥。伏愿均如来之寿。延陛下之昌期。无任犬马恳款之至。谨奉进以闻。臣宪诚诚惶诚恐顿首顿首谨言</p><p>大历十三年正月一日元从朝散大夫行内侍省内给事赐绯鱼袋上柱国李宪诚表进</p><p>宝应元圣文武皇帝答曰</p><p>汝以近臣监修功德。履新之庆能致妙经。开卷粲然。深可嘉尚也。所进知</p><p>贺平李灵曜表一首</p><p>臣迁言。伏闻。滑亳节度使勉等。恭承睿谋。顺行 天罚。灵曜擒虏。田恍败亡。扫河右之烟尘。收大梁之州县。救苍生涂炭之苦。宣皇情恻隐之慈。万国同欢。兆人相贺。彰 宗庙之灵贶。昭 圣主之威神。臣之庸微。幸逢 圣代。闻斯大庆。捲疚奕巍=鞲街惺估钕艹戏畋沓潞匾晕拧3记ǔ闲贸舷步餮</p></div>"
}]