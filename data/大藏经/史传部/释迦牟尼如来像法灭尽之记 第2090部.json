[{
    "title": "释迦牟尼如来像法灭尽之记 第2090部",
    "author": "法成",
    "html": "<div class=\"B1_text\"><p>释迦牟尼如来像法灭尽之记</p><p>国大德<a href=\"/remen/sanzang.html\" class=\"keylink\" target=\"_blank\">三藏</a>法师<a href=\"/remen/shamen.html\" class=\"keylink\" target=\"_blank\">沙门</a>法成译</p><p>有于阗国来。六代王已过至第七代王。名日毗左耶讫多。治国之时。彼国有寺。名萨迦般罗诃[邱-丘+舟]。去此寺不远有一山谷。名娑迦耶几[邱-丘+舟]。彼山谷中有一罗汉。彼有苾刍<a href=\"/remen/dizi.html\" class=\"keylink\" target=\"_blank\">弟子</a>。从其师所。以学<a href=\"/remen/lvyi.html\" class=\"keylink\" target=\"_blank\">律仪</a>。后见月藏菩萨所问经。及圣教已。即问尊师罗汉曰。佛灭度后。于阗疏勒及与安息。如来像法窣睹波等。几时住世。谁当毁灭。究竟至其何所。愿为解说。时罗汉即□□日□□□□□□□□□释迦牟尼如来灭后。彼法影像及以塔庙。二千年在世。然后灭没。于阗等此三之国。汉与赤面.苏毗.突厥。回鹘等贼。动其干戈而来侵损。是故<a href=\"/remen/fofa.html\" class=\"keylink\" target=\"_blank\">佛法</a>以渐衰微。毁灭塔寺。众僧资具亦皆断绝。此三国中。安息疏勒不行法贼被侵。故扰塔寺。多分焚烧。毁灭皆悉。空弃诸寺。众僧多分移从于阗国。于阗塔寺。五百菩萨常护持。故二百五十以<a href=\"/remen/chujia.html\" class=\"keylink\" target=\"_blank\">出家</a>仪。二百五十在于俗徒。受生护持。牛头山寺。贤劫一千五佛常当履践。以为宫殿。为诸贤圣威德慈悲加持于阗塔寺妙法。故行法人多于余国。久住于世</p><p>尔时诸国王等。为欲取于于阗国故斗诤纷纭。何王得者。即与于阗作大施主。不毁不灭。常当<a href=\"/remen/gongyang.html\" class=\"keylink\" target=\"_blank\">供养</a>。当尔之时。赤面国王有大威势。多侵余国。以为自境。尔时有一菩萨。于赤面国受生。为王于自国内广行妙法。从于他国。请其法师及经论。赤面国中。建立精舍。造窣堵波。度□□众。国王大臣并诸国人。广行<a href=\"/remen/zhengfa.html\" class=\"keylink\" target=\"_blank\">正法</a></p><p>尔时于阗属彼赤面王。故广行正法。建立塔寺。置其<a href=\"/remen/sanbao.html\" class=\"keylink\" target=\"_blank\">三宝</a>人户田园。兴大供养。赤面国王。七代已来以行妙。此七代王。于余国中所有三宝及塔寺处。不起恶心。亦不损害</p><p>尔时于阗众僧。如月藏菩萨受记经中所说。多分<a href=\"/remen/xinxing1.html\" class=\"keylink\" target=\"_blank\">信心</a>渐薄。不于戒法。求世利誉。入于王臣谋密之事。令其正法渐渐衰秏</p><p>尔时王臣及以子孙。退失净信。<a href=\"/remen/changzhu.html\" class=\"keylink\" target=\"_blank\">常住</a>所有一切诸物。苾刍秏己用。故于阗塔寺正法常住所属诸物。不同往日。渐当衰秏。国王大臣。于出家众不生<a href=\"/remen/huanxi.html\" class=\"keylink\" target=\"_blank\">欢喜</a>。后于异时有一菩萨。为赤面国第七代王。彼王纳汉菩萨公主以为妃。后将六百侍从至赤面国。时彼公主极信佛法。大具福德。赤面国王亦大净信。过于先代。广兴正法。如是之时。于阗国王年少不行佛之正法。先诸苾刍曰。不然归俗。不然随意。出向他处。以逼逐故。一切众僧集拶摩寺。评议是事。时寺内众前。忽现七分金宝之食。五千苾刍王断其食窘急之者。易彼金食为三月粮。当尔之时。或有归俗。有不归俗。往他方者。别离父母亲戚眷属及本生国。极生忧恼。放奔大哭。僧徒众会。进路往至牟吽寺中。彼处有一大窣堵波。有大净信□伯神王。开折彼塔。出一金捥盛满[王*尔]珠。以施众僧。复更有余净信施主。办众资具。以施其僧。如是次第众僧渐次至奴卢川。以彼[王*尔]珠为半月粮。尔时众僧至奴卢川。在宋多纥恭娘寺。时多闻天王及<a href=\"/remen/gongde.html\" class=\"keylink\" target=\"_blank\">功德</a>天变为<a href=\"/remen/fuqi.html\" class=\"keylink\" target=\"_blank\">夫妻</a>。住在彼处。敬白僧言。我等作福。愿垂纳受。半月已来设大施会。恭养僧众。功德天女出一衣袖金宝之钱。以施众僧。是时僧众俱从赤面大番之国行至破山。遇守关人留难不放。而作是言。余处有路。一任当往。尔时多闻天王自变其身为一白[(牦-厂)-未+牙]牛有其脊疮并有棬纼。众僧见之互相谓曰。此脊疮[(牦-厂)-未+牙]牛是人之畜。此往何处。随后当行。时彼[(牦-厂)-未+牙]牛以引直路于四五间一切众僧至赤面国萨毗之境。时萨毗军当道节度多闻众僧从西来至。走白赤面王知</p><p>尔时彼王夫人闻多众僧失土波迸。白其王曰。我办畜乘及以资具。愿请众僧。来至赤面国。王亦许之。以办畜乘。便迎众僧。至赤面国。时赤面国王公主侍从供养<a href=\"/remen/libai.html\" class=\"keylink\" target=\"_blank\">礼拜</a>。问众僧中善解三藏诸大德曰。除汝更有波迸者不。诸三藏大德谨对之曰。安息.疏勒.勃律.加悉蜜国。有如是众多僧众。波迸流移现在彼处。即便发使迎请众僧至赤面国。时赤面国置七所寺。办诸供具。常住人户倍胜往曰。安置众僧住在七寺。后经三四年。公主心上有恶疮出。病苦之时。公主白王。妾因此疾终不得免。所有僮仆及以财物。愿施三宝。王亦许之。六百侍从悉放出家。然后公主命将终尽。公主终后。赤面国王境界之内。豆疮病起。大臣百官并诸子孙而死者众。时彼群臣而集会之白其王曰。王国界内。先无如是疮苦病恼。今诸波迸戎夷僧众来到此处。公主崩逝。大臣百官多有死者。是故此诸出家之众。不留王界。理合驱出。王先之日。合驱不驱。委细详之。群臣同心。乐驱众僧。以白王知。欲驱众僧出于王界。是时赤面国王境内旧住苾刍嗔恚而言。若以驱逐此诸僧。我等亦皆不住于此。诸臣恚言。汝等亦当随意而去。公主来至赤面国后。汉王兴崇道士法。故一切汉僧悉皆来至赤面国界。如是之时。彼界众僧。赤面国内所有<a href=\"/remen/sheli.html\" class=\"keylink\" target=\"_blank\">舍利</a>圣教经论供养诸具常住财物。尽皆赍持。往至于西大乾陀罗国。当尔之时。汉与赤面婆罗行国于阗国等直至恒河。像法灭没更无有余。恒河<a href=\"/remen/bian.html\" class=\"keylink\" target=\"_blank\">彼岸</a>俱闪弥国像法三月住世。最后灭尽。一切僧众至乾陀罗界伊罗叶龙王所住海岸。三宝威力。彼海腾波。龙王思惟。我所住处何故腾波。以天眼观知释迦牟尼如来圣教像法近灭末后见僧之期。自变其身为一老人。从海而出。礼彼众僧。以问之曰。如是众僧从于何来。往至何所。众僧答曰。我等本居赤面国界。施主无信。毁灭常住及精舍。故我等往至大乾陀罗国。龙王问曰。众僧极广。有何粮食。大乾陀罗国绕海而去四十日余。始达彼处。今现众僧唯有二十日粮。云何达彼。众僧闻已。皆大啼哭。龙王见已。极生忧恼。语僧众曰。此有直路。有其蛇桥。能上往者速达彼处。作是语讫。老人不见。时彼龙王现一登山之路。自变其身为一大蛇。海上作桥。作是思惟。我今若度此诸僧众。先作恶业。今受傍生之身。亦可得脱。发是愿矣。便置蛇桥十五日余。众多人畜于上而过。蛇桥之上人畜过时。或有堕水而命终者。如是人畜往来去故。其蛇脊背破裂毁坏。血流而雨。海变为血。众多僧众于蛇桥上而往过。时末后余残赤面留难而不放过。然后大蛇堕于海中而命终已。得生兜率陀天。海亦枯竭</p><p>尔时僧众到乾陀罗国。彼国之王具办供具。二年供养各令安乐。经二年已。彼王舍寿。王有二子。一信佛法。一行外道法。后争王位。其时僧众为信法王子作用傥。故彼得胜已而绍王位。彼王统治之时。加僧俸禄资缘具足。经半年已。有一苾刍。杀却彼王。自绍王位。乾陀罗国一切人众。一时而反杀苾刍王。诸余僧众尽皆驱逐。出王界外。故乾陀罗国像法亦灭。一切僧众波迸流离。向在余国。如是之时。西方国王.北方国王.叶婆那王等禄福胜前。此三国王会盟一家。时彼三王化治西方及北方等。时彼三王各将十万兵攻俱闪弥国。王以灭三十万兵及其王等一不余残。尔时俱闪弥王为欲忏除杀众兵罪。召请阎浮界内一切众僧。至俱闪弥国。后因众像自内斗诤。遂互相杀一无余残。故阎浮界佛之像法从兹灭尽。一一广明如月藏菩萨受记经说。释迦如来般<a href=\"/remen/niepan.html\" class=\"keylink\" target=\"_blank\">涅槃</a>后经五十七俱胝六兆年岁。慈氏<a href=\"/remen/shizun.html\" class=\"keylink\" target=\"_blank\">世尊</a>现娑婆界。化治有情</p><p>释迦牟尼如来像法灭尽<a href=\"/remen/yinyuan1.html\" class=\"keylink\" target=\"_blank\">因缘</a>一卷</p></div>"
}]