[
    {
        "title": "【净观】-什么是净观",
        "author": "",
        "date": "",
        "html": "<div class=\"B1_text\">\n<div style=\"text-align: center\"><img alt=\"&#x3010;&#x51C0;&#x89C2;&#x3011;-&#x4EC0;&#x4E48;&#x662F;&#x51C0;&#x89C2;\" src=\"https://www.guang5.com/uploadfile/2017/0412/20170412022225253.jpg\" /></div>\n<h2>净观（<a href=\"/\" class=\"keylink\" target=\"_blank\">佛教</a>解释）</h2>\n<p>　　净观：谓观佛相好，如十六观经所说故。</p>\n<p>　　众生无始秽垢，遍一切法如油入面，似金在矿。修净业者当加种种观行，磨炼习气（真正宗通说通）成就白法，建立<a href=\"/rmgjc/xinxin.html\" class=\"keylink\" target=\"_blank\">信心</a>。</p>\n<p>　　一，净观。谓观佛相好，如十六观经所说故。</p>\n<p>　　二，不净观。谓现身心不净，器世界不净。生厌离故 。</p>\n<p>　　三，无常观。谓一切法无定，如一美色，淫人观之为乐，妒妇观之为苦，观行人观之，种种恶露，异类观之，如土木故。</p>\n<p>　　四，和合观。观是身，是世界，是见闻觉之。如积木为屋，积土为垒，积杂彩为画，无实体故。</p>\n<p>　　五，对治观。谓观自身何结最重，当用何法对治。如轻冷苦涩药草饮食等，于热病中为药，于余病非药。轻辛甘热药草饮食等，于冷病中为药，于余病非药。如是观察对治故。</p>\n<p>　　六，惭悔观。谓观一切众生，无量劫来，与我互为父母兄弟姊妹男女。递相淫毒，曾不觉知。是故当生大悔恨故。</p>\n<p>　　七，念念观。谓观一切时中，几许忆<a href=\"/rmgjc/nianfo.html\" class=\"keylink\" target=\"_blank\">念佛</a>心，几许利生心，几许垢净沉掉心故。</p>\n<p>　　八，平等观。谓观一切色一色，无好丑故，一切声一声，无誉毁故。</p>\n<p>　　九，微细观，谓观佛念法念，起于何来，去于何往故。</p>\n<p>　　十，法界观。谓观一毛一尘一草一木，皆具有无量净佛国土故。<a href=\"/rmgjc/xingzhe.html\" class=\"keylink\" target=\"_blank\">行者</a>若行诸观时，以第一净观为主，余九为伴。如石中觅珠。若不破石，<a href=\"/rmgjc/wuyuan.html\" class=\"keylink\" target=\"_blank\">无缘</a>得珠故。</p>\n</div>"
    }
]