[
    {
        "title": "五盖",
        "author": "",
        "date": "",
        "html": "<div class=\"B1_text\">\n<h2>五盖（<a href=\"/\" class=\"keylink\" target=\"_blank\">佛教</a>解释）</h2>\n<p>　　五盖佛家用语，是指五种覆盖众生心识，使不能明了正道的烦恼。包括贪欲盖、嗔恚盖、惛沉睡眠盖、掉举恶作盖和疑盖。</p>\n<h2>定义</h2>\n<p>　　盖（a^varan!a）乃烦恼之异名，有障、覆、破、坏、堕、卧之义，如《大毗婆沙论》卷四十八云（大正27·249c）︰‘何故名盖？盖是何义？答︰障义、覆义、破义、坏义、堕义、卧义是盖义。此中，障义是盖义者，谓障圣道及障圣道加行善根，故名为盖。覆义乃至卧义是盖义者，如契经说，有五大树种子虽小，而枝体大覆余小树，令枝体等破坏堕卧，不生花果。云何为五？（中略）如是有情欲界心树，为此五盖之所覆故，破坏堕卧，不能生长七觉支花、四<a href=\"/rmgjc/shamen.html\" class=\"keylink\" target=\"_blank\">沙门</a>果，故覆等义是盖义。’</p>\n<h2>分类</h2>\n<h3>　　贪欲盖</h3>\n<p>　　（ra^ga-a^varan!a）</p>\n<p>　　谓众生贪爱<a href=\"/rmgjc/shijian.html\" class=\"keylink\" target=\"_blank\">世间</a>男女、色声香味触法及财宝等物，无有厌足，以此贪欲覆盖心识，<a href=\"/rmgjc/chanding.html\" class=\"keylink\" target=\"_blank\">禅定</a>善法不能发生，故名贪欲盖。</p>\n<h3>　　嗔恚盖</h3>\n<p>　　（pratigha-a^varan!a）</p>\n<p>　　谓众生或于违情境上，或追忆他人恼我及恼我亲而生忿怒，以此嗔恚能覆心识，令禅定善法不能发生，故名嗔恚盖。</p>\n<h3>　　惛沉睡眠盖</h3>\n<p>　　（stya^na-middha-a^varan!a）︰又作睡眠盖。睡眠者，<a href=\"/rmgjc/yishi.html\" class=\"keylink\" target=\"_blank\">意识</a>惛熟，五情闇冥，众生以此睡眠覆盖心识，令禅定善法不能发生，故名睡眠盖。</p>\n<h3>　　掉举恶作盖</h3>\n<p>　　（auddhatya-kaukr!tya-a^va-ran!a）︰又作掉戏盖、调戏盖、掉悔盖。掉悔者，身无故游行为掉，心中忧恼为悔，谓众生以此掉悔覆盖心识，令禅定善法不能发生，故名掉悔盖。</p>\n<h3>　　疑盖</h3>\n<p>　　（vicikitsa^-a^varan!a）︰疑者痴惑也，谓众生无明暗钝，不别真伪，犹豫之心，常无决断，以此疑惑覆盖心识，禅定善法不能发生，故名疑盖。</p>\n<h2>治疗方法</h2>\n<p>　　以上五者中，惛沉睡眠盖系合惛沉、睡眠二者为一，掉举恶作盖乃由掉举、恶作合并为一，余三盖皆单一成立。盖惛沉、睡眠之所食、对治、事用皆相同，故立为同一盖；掉举与恶作亦然。余三者一食一对治，故自成盖。如《大毗婆沙论》卷四十八云（大正27·250b）︰‘复次以三事故，各共立盖，谓一食故，一对治故，等荷担故。此中，一食一对治者，谓贪欲盖以净妙相为食，不净观为对治，由此一食一对治故，别立盖。嗔恚盖以可憎相为食，慈观为对治，由此一食一对治故，别立一盖。疑盖以三世相为食，缘起观为对治，由此一食一对治故，别立一盖。</p>\n<h3>　　惛沉睡眠盖以五法为食︰</h3>\n<p>　　(一)萺愦，</p>\n<p>　　(二) 不乐，</p>\n<p>　　(三)频欠，</p>\n<p>　　(四)食不平性，</p>\n<p>　　(五)心羸劣性，以毗钵舍那为对治，由此同食同对治故共立一盖。</p>\n<h3>　　掉举恶作盖以四法为食︰</h3>\n<p>　　(一)亲里寻，</p>\n<p>　　(二)国土寻，</p>\n<p>　　(三)不死寻，</p>\n<p>　　(四)念昔乐事，以奢摩他为对治，由此同食同对治故，共立一盖。</p>\n<p>　　等荷担者，贪欲、嗔恚、疑一一能荷一盖重担，故别立一盖。惛沉睡眠二二能荷一盖重担，故共立盖。</p>\n</div>"
    }
]