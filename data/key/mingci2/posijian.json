[
    {
        "title": "破四见",
        "author": "",
        "date": "",
        "html": "<div class=\"B1_text\">\n<h2>破四见（<a href=\"/\" class=\"keylink\" target=\"_blank\">佛教</a>解释）</h2>\n<p>　　四见有三种：单四见、复四见、具足四见。</p>\n<h3>　　一、单四见</h3>\n<p>　　一、有。 二、无。 三、亦有亦无。 四、非有非无。</p>\n<h3>　　二、复四见</h3>\n<p>　　一、有有有无。 三、亦有亦无有，亦有亦无无。二、无有无无。 四、非有非无有，非有非无无。</p>\n<h3>　　三、具足四见</h3>\n<p>　　一、有有、有无、有亦有亦无、有非有非无。</p>\n<p>　　二、无有、无无、无亦有亦无，无非有非无。</p>\n<p>　　三、亦有亦无有、亦有亦无无、亦有亦无亦有亦无、亦有亦无非有非无。</p>\n<p>　　四、非有非无有、非有非无无、非有非无亦有亦无、非有非无非有非无。</p>\n<p>　　一、异、常、非常等之义总有四句，一切之妄计，必堕于其一，名为四见。智度论七曰：“复有四种见，<a href=\"/rmgjc/shijian.html\" class=\"keylink\" target=\"_blank\">世间</a>常，世间无常，世间亦常亦无常，世间亦非常亦非无常。我及世间有边无边亦如是。”又<a href=\"https://www.guang5.com/fojing/huayanjing/\" class=\"keylink\" target=\"_blank\">华严经</a>疏三，谓外道之所见，不出四见：一、计一，数论师，计因中有果，以因果不异之故名为计一。二、计异，胜论师，计因中无果，以因果不同之故名为计异。三、计亦一亦异，勒裟婆论师计因中有果，亦计因中无果，以有无双计故名为亦一亦异。四、计非一非异，尼犍子，计因果，亦非是一亦非是异，故名非一非异。【又】凡夫常乐我净之四颠倒称为四见。</p>\n<p>　　外道所计，不出四见。谓数论计一，胜论计异，勒娑婆计亦一亦异，尼犍陀、若<a href=\"/sushi/shuiguo/tizi/\" class=\"keylink\" target=\"_blank\">提子</a>计非一非异。（梵语勒娑婆，华言苦行。梵语尼犍陀，华言离系。若提，母名，母子兼称，故名若提子。）</p>\n<p>　　〔一、计一〕，谓数论师计：因中有果，因果不异，故名计一。</p>\n<p>　　〔二、计异〕，谓胜论师计：因中无果，因果不同，故名计异。</p>\n<p>　　〔三、计亦一亦异〕，谓勒娑婆论师计：因中有果，名一；因中无果，名异；有无双计，故名亦一亦异。</p>\n<p>　　〔四、计非一非异〕，谓尼犍陀、若提子计：因果亦非是一，亦非是异。不同计一计异，故名非一非异。</p>\n</div>"
    }
]