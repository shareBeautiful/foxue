[
    {
        "title": "【四弘誓愿】-佛教的“四弘誓愿”指什么",
        "author": "",
        "date": "",
        "html": "<div class=\"B1_text\">\n<p style=\"text-align: center\"><img alt=\"&#x3010;&#x56DB;&#x5F18;&#x8A93;&#x613F;&#x3011;-&#x4F5B;&#x6559;&#x7684;&#x201C;&#x56DB;&#x5F18;&#x8A93;&#x613F;&#x201D;&#x6307;&#x4EC0;&#x4E48;\" src=\"https://www.guang5.com/uploadfile/2017/0412/20170412022220446.jpg\" /></p>\n<h2>四弘誓愿(<a href=\"/\" class=\"keylink\" target=\"_blank\">佛教</a>解释)</h2>\n<p>　　一切<a href=\"/fjrw/zhufopusa/pusa/\" class=\"keylink\" target=\"_blank\">菩萨</a>于因位时所应发起的四种誓愿。又称四弘誓、四弘愿行、四弘行愿、四弘愿。略称四弘，或称总愿。</p>\n<p>　　（术语）梵语僧那，译曰誓愿。诸佛有总愿别愿，四弘誓愿为总愿，一切菩萨初发心时，必发此愿。以所愿广普故曰弘，自制其心故曰誓，志求满足故曰愿。缘四<a href=\"/rmgjc/zhendi.html\" class=\"keylink\" target=\"_blank\">真谛</a>而发此四愿也。</p>\n<p>　　止观大意谓一众生无边誓愿度，是缘苦谛而度无边众生之愿也。二烦恼无数誓愿断，是缘集谛，而断无尽烦恼之愿也。三法门无尽誓愿学，是缘道谛，而学无尽法门之愿也。四佛道无上誓愿成，是缘灭谛，而成无上佛道之愿也。往生要集上末曰：‘一众生无边誓愿度，二烦恼无数誓愿断，三法门无尽誓愿知，四无上菩提誓愿证。’</p>\n<p>　　心地观经七曰：‘一切菩萨复有四愿成就有情住持三宝，大海劫终不退转。云何为四：一者誓度一切众生，二者誓断一切烦恼，三者誓学一切法门，四者誓证一切佛果。’[1]</p>\n<h2>简介</h2>\n<p>　　【四弘誓愿】 一未度者令度　二未解者令解　三未安者令安　四未<a href=\"/rmgjc/niepan.html\" class=\"keylink\" target=\"_blank\">涅盘</a>者令得<a href=\"/rmgjc/niepan.html\" class=\"keylink\" target=\"_blank\">涅槃</a></p>\n<p>　　次<a href=\"/rmgjc/shieryinyuan.html\" class=\"keylink\" target=\"_blank\">十二因缘</a>。而辩四弘誓愿者。上二卷所出法门。或是凡夫共法。或与二乘同有。并未明菩萨诸佛不共之道。故今此一卷。略出二十科法门。皆是别明菩萨所行。诸佛证法。故从弘誓而辩也。所以凡夫二乘法中。虽有慈悲。而并无弘誓之德者。若凡夫人。既不识<a href=\"/rmgjc/sidi.html\" class=\"keylink\" target=\"_blank\">四谛</a>十二因缘。虽修慈悲。止是为大福德。生梵天中。受梵王果报。此于众生。无出世利益。岂能因慈悲。树立弘誓之功。若是二乘。虽知四谛十二因缘。所修慈悲。但为自调。其心欲于一世尽苦。独入无余。既不能久处<a href=\"/rmgjc/shengsi.html\" class=\"keylink\" target=\"_blank\">生死</a>。荷负一切。岂能因慈悲。而起弘誓之德。今菩萨善达四谛十二因缘。怜愍一切。同于子想。故能为众生。久处生死。发心荷负一切。共入涅槃。是以必须大誓庄严。要心不退也。此四通言弘誓愿者。广普之缘。谓之为弘。自制其心名之曰誓。志求满足。故云愿也。菩萨摩诃萨。以慈悲缘四真谛。运怀旷阔。自要其心志令一切众生。同证四真实究竟之道。故云四弘誓愿也。菩萨若以诸法实相之慧。发此四愿。即是发菩提心。万行之本。灵觉之源。是以一切大士。由斯弘誓。曩劫修因。十方大圣。缘此四愿常处生死。广度众生而不永灭。今明不共之法。先从弘誓为始。意在此也。</p>\n<h2>详细解释</h2>\n<h3>　　一</h3>\n<p>　　一未度者令度　此弘誓缘苦谛而起</p>\n<p>　　故缨络经云。未度苦谛。令度苦谛。今明苦者即是生死也。生死有二种。一分段生死。谓<a href=\"/rmgjc/liudao.html\" class=\"keylink\" target=\"_blank\">六道</a>众生。所禀阴入界身。果报既粗。有形质分段之成坏也。二变易生死。谓<a href=\"/fjrw/zhufopusa/luohan/\" class=\"keylink\" target=\"_blank\">罗汉</a>辟支。及大力菩萨。三种意生身。虽无分段粗报。犹有细微因转果移。变易生灭之所迁也。若一切未度二种生死苦者菩萨发心。愿令得度故云未度者令度</p>\n<h3>　　二</h3>\n<p>　　二未解者令解　此弘誓缘集谛而起</p>\n<p>　　故缨络经云。未解集谛。令解集谛。今明集者。即是烦恼润业。能招聚生死。烦恼润业有二种。一四住地烦恼。润分段生死业。能招集分段生死苦果也。二无明住地烦恼。润变易生死业。能招聚变易生死苦果也。若一切未解此二种集者。菩萨发心。愿令得解。故云未解者令解</p>\n<h3>　　三</h3>\n<p>　　三未安者令安　此弘誓缘道谛而起</p>\n<p>　　故缨络经云。未安道谛。令安道谛。今明即是能通涅槃之正助道也。有二种正助道。一偏缘真谛。修正助道。此道但得至小乘尽苦涅槃。二正缘中道实相。修正助道。此道能到大乘大般涅槃若一切未安此二种道者。菩萨发心。愿令得安。故云未安道者令安也</p>\n<h3>　　四</h3>\n<p>　　四未涅盘者令得涅槃　此弘誓缘灭谛而起</p>\n<p>　　故缨络经云。未得灭谛。令得灭谛。今明灭谛者。即是业烦恼灭。生死苦果灭也。有二种业烦恼生死。一分段生死业。四住地烦恼。灭。则分段生死苦果灭。即二乘所得灭谛也。二变易生死业。无明住地烦恼灭。即变易生死苦果灭。诸佛及大菩萨所得。不共究竟灭谛也。若一切未得此二种灭谛者。菩萨发心。愿令得灭。故云未得涅槃者令得涅槃。今四种弘誓所缘四谛。与前声闻中明四谛。有半满异。前但明半字有作四圣谛。今明满字无作四圣谛。所以二种四圣谛合明者菩萨之道。教门不同。若是<a href=\"/rmgjc/sanzang.html\" class=\"keylink\" target=\"_blank\">三藏</a>教通教。所明弘誓。但缘有作四圣谛而起。若是别教圆教。所明弘誓。通缘有作无作二种四圣谛而起。故约弘誓分别四谛。半满异于前也</p>\n<h2>出处</h2>\n<p>　　概述</p>\n<p>　　<a href=\"/rmgjc/fofa.html\" class=\"keylink\" target=\"_blank\">佛法</a>讲：</p>\n<p>　　诸经论述及四弘誓愿者，所说颇有异同。然近世我国佛教界，则多取‘众生无边誓愿度，烦恼无尽誓愿断，法门无量誓愿学，佛道无上誓愿成’四句。兹略述如下︰</p>\n<h3>　　《道行般若经》</h3>\n<p>　　《道行般若经》卷八〈贡高品〉云（大正8·465c）︰‘诸未度者悉当度之，诸未脱者悉当脱之，诸恐怖者悉当安之，诸未般泥洹者悉皆当令般泥洹。’《<a href=\"https://www.guang5.com/fojing/miaofalianhuajing/\" class=\"keylink\" target=\"_blank\">法华经</a>》卷三〈药草喻品〉云（大正9·19b）︰‘未度者令度，未解者令解，未安者令安，未涅盘者令得涅盘。’又，《大方等大集经》卷十七谓菩萨有二十庄严法，其中第一是为度未度者大誓庄严，第二是为解未解者大誓庄严，第三是为安未安者大誓庄严，第四是为未得涅盘者令得涅盘大誓庄严。以上三经所说皆同。</p>\n<p>　　其次，《长阿含》卷八〈散陀那经〉云（大正1·49a）︰‘瞿昙<a href=\"/rmgjc/shamen.html\" class=\"keylink\" target=\"_blank\">沙门</a>能说菩提。自能调伏，能调伏人；自得止息，能止息人；自度<a href=\"/rmgjc/bian.html\" class=\"keylink\" target=\"_blank\">彼岸</a>，能使人度；自得<a href=\"/rmgjc/jietuo.html\" class=\"keylink\" target=\"_blank\">解脱</a>，能解脱人；自得灭度，能灭度人。’此说与上列亦大致同义。然此等经文皆不称之为四弘誓。在《不退转法轮经》卷三、《观<a href=\"/rmgjc/mile.html\" class=\"keylink\" target=\"_blank\">弥勒</a>菩萨上生兜率天经》、《萨婆多毗尼毗婆沙》卷四、《<a href=\"/rmgjc/foxing.html\" class=\"keylink\" target=\"_blank\">佛性</a>论》卷四等书中，则仅出四弘誓之名，而未说明内容。</p>\n<h3>　　《菩萨璎珞本业经》</h3>\n<p>　　《菩萨璎珞本业经》卷上云（大正24·1013a）︰‘所谓四弘誓，未度苦谛令度苦谛，未解集谛令解集谛，未安道谛令安道谛，未得涅盘令得涅盘。’此四弘誓愿系约四谛而言，与前述《道行般若经》等所说不同。尤其以第三弘誓为安于道谛之意，更是大异。《法界次第初门》卷下对此说曾有详解。</p>\n<h3>　　依《摩诃止观》</h3>\n<p>　　依《摩诃止观》卷十（下）之意，<a href=\"/rmgjc/kongjian.html\" class=\"keylink\" target=\"_blank\">空见</a>之阴界是苦，十使等是集，念处等是道，四倒破是灭，约此而起誓，谓众生无边誓愿度、烦恼无量誓愿断，法门无尽誓愿知，无上菩提誓愿成。由此说亦可见及约四谛之义趣。</p>\n<h3>　　《大乘本生心地观经》</h3>\n<p>　　《大乘本生心地观经》卷七云（大正3·325b）︰‘一切菩萨复有四愿，成熟有情住持三宝，经大劫海终不退转。云何为四？一者誓度一切众生，二者誓断一切烦恼，三者誓学一切法门，四者誓证一切佛果。’此说亦约四谛，然而以后三者为自利，唯初誓为利他，则大异于《璎珞本业经》等说。依此可知，四弘誓之说或随着时代不同而逐渐变迁。</p>\n<p>　　此四弘誓愿乃一切菩萨均应发起的誓愿，因此成为佛教<a href=\"/rmgjc/xiuxing.html\" class=\"keylink\" target=\"_blank\">修行</a>通规，而广行于诸宗。但诸宗所诵之偈文稍有异同，如<a href=\"/cz/\" class=\"keylink\" target=\"_blank\">禅宗</a>依《六祖法宝坛经》，诵‘众生无边誓愿度，烦恼无尽誓愿断，法门无量誓愿学，无上佛道誓愿成’；<a href=\"/rmgjc/zhenyan.html\" class=\"keylink\" target=\"_blank\">真言</a>家依《佛顶尊胜陀罗尼诵仪轨》及《受菩提心戒仪》等书所说，诵‘众生无边誓愿度，福智无边誓愿集，法门无边誓愿学，如来无边誓愿事，无上菩提誓愿度成’五句，此亦称为金刚界之‘五大愿’。至于<a href=\"/rmgjc/tiantai.html\" class=\"keylink\" target=\"_blank\">天台</a>家则唱‘众生无边誓愿度，烦恼无量誓愿断，法门无尽誓愿知，无上菩提誓愿证。’</p>\n</div>"
    }
]