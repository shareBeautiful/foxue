[
    {
        "title": "先径山和尚嗣鹤林",
        "author": null,
        "date": "2014-07-23",
        "html": "<div class=\"B1_text\">\n<p>　　师讳道钦。大历年代宗请赴京师,号国一禅师。肃宗皇帝来礼师,师见帝来遂起立。</p><p>　　帝曰:“大师见朕来因何起?”</p><p>　　师曰:“檀越因什摩向四威仪中见贫道?”</p><p>　　问:“如何是祖师西来意?”</p><p>　　师曰:“汝问不当。”</p><p>　　曰:“如何得当”</p><p>　　师曰:“待我死即向汝道。”</p><p>　　江西马大师令西堂问师:“十二时中以何为境?”师曰:“待汝回去有信上大师。”西堂曰:“如今便回去。”师曰:“传语大师:‘却须问取曹溪始得。’”</p> </div>"
    }
]