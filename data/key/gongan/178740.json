[
    {
        "title": "如其心然，佛法无二也",
        "author": null,
        "date": "2017-11-02",
        "html": "<div class=\"B1_text\">\n<p style=\"text-align: center\"><img alt=\"&#x5982;&#x5176;&#x5FC3;&#x7136;&#xFF0C;&#x4F5B;&#x6CD5;&#x65E0;&#x4E8C;&#x4E5F;\" src=\"https://www.liaotuo.com/uploadfile/2017/1102/20171102113449779.jpeg\" style=\"height: 300px; width: 484px\" title=\"&#x5982;&#x5176;&#x5FC3;&#x7136;&#xFF0C;&#x4F5B;&#x6CD5;&#x65E0;&#x4E8C;&#x4E5F;\" /></p>\n<p>　　北齐天平二年，有一<a href=\"/wenda/jushi/\" class=\"keylink\" target=\"_blank\">居士</a>，年逾四十，不言名氏，聿来设礼，而问祖曰：“<a href=\"/remen/dizi.html\" class=\"keylink\" target=\"_blank\">弟子</a>身缠风恙，请和尚忏罪。”</p>\n<p>　　祖曰：“将罪来，与汝忏。”</p>\n<p>　　士良久曰：“觅罪了不可得。”</p>\n<p>　　祖曰：“与汝忏罪竟，宜依<a href=\"/remen/fofa.html\" class=\"keylink\" target=\"_blank\">佛法</a>僧住。”</p>\n<p>　　士曰：“今见和尚，已知是僧，未审何名佛法？”</p>\n<p>　　祖曰：“是心是佛，是心是法，法佛无二，僧宝亦然。”</p>\n<p>　　士曰：“今日始知罪性不在内、不在外、不在中间，如其心然，佛法无二也。”祖深器之，即为剃发，曰是吾宝也，宜名僧璨。</p>\n</div>"
    }
]