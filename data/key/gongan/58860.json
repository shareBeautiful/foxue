[
    {
        "title": "慧可得髓",
        "author": null,
        "date": "2014-07-23",
        "html": "<div class=\"B1_text\">\n<p>　　达摩欲返<a href=\"/remen/tianzhu.html\" class=\"keylink\" target=\"_blank\">天竺</a>,命门人曰:「时将至矣,汝等盍各言所得乎?」</p><p>　　道副曰:「如我所见,不执文字,不离文字,而为道用。」祖曰:「汝得吾皮。」</p><p>　　尼总持曰:「我今所解,如庆喜见阿门面佛国,一见更不再见。」祖曰:「汝得吾肉。」</p><p>　　道育曰:「四大本空,<a href=\"/remen/wuyin.html\" class=\"keylink\" target=\"_blank\">五阴</a>非有,而我见处,无一法可得。」祖曰:「汝得吾骨。」</p><p>　　最后慧可<a href=\"/remen/libai.html\" class=\"keylink\" target=\"_blank\">礼拜</a>,依位而立。祖曰:「汝得吾髓。」</p><p>　　乃顾慧可而告之曰:「昔如来以<a href=\"/remen/zhengfa.html\" class=\"keylink\" target=\"_blank\">正法</a>眼付<a href=\"/remen/jiaye.html\" class=\"keylink\" target=\"_blank\">迦叶</a>大士,展转嘱累,而至于我。我今付汝,汝当护持。</p><p>　　并授汝<a href=\"/remen/jiasha.html\" class=\"keylink\" target=\"_blank\">袈裟</a>,以为法信。各有所表,宜可知矣。」</p> </div>"
    }
]