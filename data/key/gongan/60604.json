[
    {
        "title": "纸衣和尚",
        "author": null,
        "date": "2014-07-23",
        "html": "<div class=\"B1_text\">\n<p style=\"text-align: center;\"><img alt=\"\\\" src=\"https://www.liaotuo.com/uploadfile/2016/0115/20160115030203948.jpg\" style=\"width: 400px; height: 297px;\" /></p>\n<p>　　涿州(今河北境内)纸衣和尚(即克符道者),临济义玄禅师之法嗣。</p>\n<p>　　纸衣和尚初礼临济禅师,即问:“如何是夺人不夺境?”</p>\n<p>　　临济禅师道:“煦日发生铺地锦,婴儿垂发白如丝。”</p>\n<p>　　纸衣和尚又问:“如何是夺境不夺人?”</p>\n<p>　　临济禅师道:“王令已行天下遍,将军塞外绝烟尘。”</p>\n<p>　　纸衣和尚道:“如何是人境俱夺?”</p>\n<p>　　临济禅师道:“并汾绝信,独处一方。”</p>\n<p>　　纸衣和尚道:“如何是人境俱不夺?”</p>\n<p>　　临济禅师道:“王登宝殿,野老讴歌。”</p>\n<p>　　纸衣和尚经过临济禅师的这样一番开示,言下领旨,并深入三玄、三要、四句之门,后住涿州,行化一方。</p>\n<p>　　曾有僧问:“如何是宾中宾?”</p>\n<p>　　纸衣和尚道:“倚门傍户犹如醉,出言吐气不惭惶。”</p>\n<p>　　问:“如何是宾中主?”</p>\n<p>　　纸衣和尚道:“口念弥陀双拄杖,目瞽瞳人不出头。”</p>\n<p>　　问:“如何是主中宾?”</p>\n<p>　　纸衣和尚道:“高提禅师当机用,利物应知语带悲。”</p>\n<p>　　问:“如何是主中主?”</p>\n<p>　　纸衣和尚道:“横按镆鎁全正令,太平寰宇斩痴顽。”</p>\n<p>　　问:“既是太平寰宇,为甚么却斩痴顽?”</p>\n<p>　　纸衣和尚道:“不计夜行刚把火,直须当道与人看。”</p>\n<p>　　纸衣和尚曾就临济禅师之四句,作颂曰:</p>\n<p>　　“夺人不夺境,缘自带淆讹。</p>\n<p>　　拟欲求玄旨,思量反责么。</p>\n<p>　　骊珠光灿烂,蟾桂影婆娑。</p>\n<p>　　觌面无差互,还应滞网罗。</p>\n<p>　　夺境不夺人,寻言何处真。</p>\n<p>　　问禅禅是妄,究理理非亲。</p>\n<p>　　日照寒光澹,山摇翠色新。</p>\n<p>　　直饶玄会得,也是眼中尘。</p>\n<p>　　人境两俱夺,从来正令行。</p>\n<p>　　不论佛与祖,那说圣凡情。</p>\n<p>　　拟犯吹毛剑,还如值木盲。</p>\n<p>　　进前求妙会,特地斩情灵。</p>\n<p>　　人境俱不夺,思量意不偏。</p>\n<p>　　主宾言少异,问答理俱全。</p>\n<p>　　踏破澄潭月,穿开碧落天。</p>\n<p>　　不能明妙用,沦溺在<a href=\"/remen/wuyuan.html\" class=\"keylink\" target=\"_blank\">无缘</a>。”</p>\n</div>"
    }
]