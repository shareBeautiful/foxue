[
    {
        "title": "破灶堕和尚嗣安国师",
        "author": null,
        "date": "2014-07-23",
        "html": "<div class=\"B1_text\">\n<p>　　师在北地,有一禅师唯善塞灶,频频感得灶神现身,彼地敬重剧于佛像。</p><p>　　是时和尚至彼,为灶神<a href=\"/remen/shuofa.html\" class=\"keylink\" target=\"_blank\">说法</a>。灶神闻法,便获生天。</p><p>　　故现本身,礼辞和尚:“蒙师说法,重得生天,故来谢师,便还天府。”</p><p>　　言犹未讫,瞥然不见。其灶瓦解,悉自落破。</p><p>　　此师本不称名,因此缘故破灶堕和尚也。</p> </div>"
    }
]