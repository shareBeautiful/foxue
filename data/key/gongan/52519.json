[
    {
        "title": "指月录目录",
        "author": null,
        "date": "2014-07-23",
        "html": "<div class=\"B1_text\">\n<p>　　水月斋指月录原序</p><p>　　嵇叔夜好锻。阮遥集好蜡屐。当其意之所适。视世之他好。杂陈于前。无足移也。此不必明哲。第无二子之僻者。皆能喻锻与屐无足尚。交嗤其失所好已。而以二子之才之美。方其跌宕炉韛婆娑火蜡之间。虽穷极要眇以开之。使勿好有嗑然而笑耳。终不为之移已。及其既喻。则天地此炉韛也。万有此火蜡也。孰足控搏。孰足容与。程伯子浮云尧舜之业。以玩物丧志。目辑录五经语者。意不若是乎。人之好不齐。乃或尊锻而卑屐。君屐而隶锻。不亦过乎。予垂髫则好读竺坟。尤好宗门家言。及岁乙亥夏。侍管师东溟先生于郡之竹堂寺。幸以焦芽与沾<a href=\"/remen/ganlu.html\" class=\"keylink\" target=\"_blank\">甘露</a>。开蔽良多。既而师则朝彻蝉蜕五宗掩耳不欲复闻。予则沈醋。于是恒语同辈。<a href=\"/remen/shengren.html\" class=\"keylink\" target=\"_blank\">圣人</a>六蓺之精蕴。诸所训诂。非读竺坟。不能得其真。生于万物之中。而得为人。人而男。男而知读书。于书知竺坟。于竺坟知宗门。是犹[穀-(一/禾)+牛]乳而得雪山之牛。复能得酪于乳。得生酥于酪。而熟酥。而醍醐哉。虽有他好。吾不移矣。此正予跌宕炉韛。婆娑火蜡时语也。于是在架之书。率多宗门家言。每读之。如一瓶一钵。从诸耆宿于长林深壑。虽人间世波涛际天。埃[土*盍]蔽日。予席枕此如握灵犀。得辟尘分流之妙。彼浡潏堀堁莫能我侵矣。意适处辄手录之。当点笔意适。虽圭组见逼必谢之。儿稚牵挽必谢之。寒暑之薄肌骨。饥渴之迫脏腑。有不暇顾。肯复移意他好之杂陈耶。僻而至是。奚必人嗤。予固自嗤矣。至乙未。积录有三十二卷。适友人陈孟起。见而误赏焉。孟起遂为录二本。会有黄州之役。过故里。严道彻至斋中。亦误赏焉。遂以孟起本遗之。道彻遽欲授梓。予笑曰。此予嵇氏之鍜。阮氏之屐也。凡所云意适者。皆鸩毒也。道之所以塞也。予既已喻其僻矣。子乃欲使有目者。共嗤其僻耶。坚止之。逮辛丑。予自昭武乞骸归。道彻欲梓。此意益坚。且曰。子谓此为僻。子则谓然。然可以已众僻。古之人不云乎。惟楔出楔。至为发愿偈率其弟侄若子梓行之。予既不能止。遂不敢藏其僻。为次第缘起于其端。题之曰水月斋指月录。水月幻也。而云指月。果有如盘山所云。心月孤悬。光吞万象者乎。吾不可得而知也。其质之炉韛火蜡。</p><p>　　万历壬寅夏五月戊寅。</p><p>　　那罗延窟学人瞿汝稷槃谈书。</p><p>　　刻指月录发愿偈(有述)</p><p>　　释典虽有<a href=\"/remen/zongjiao.html\" class=\"keylink\" target=\"_blank\">宗教</a>两涂。<a href=\"/remen/shizun.html\" class=\"keylink\" target=\"_blank\">世尊</a>云。吾四十九年住世。未曾说一字。则何教之非宗乎。顾宗门须凭实悟。毫不容伪。观古之尊宿。几十年点胸自许。直至末后。为明眼人煅炼过。方始开省。则悟岂易言哉。及其悟后。奉戒愈精。检过愈密。甚至向折脚铛下。入山磨炼。真悟人气象如此。岂非识法者惧乎。今之望见门头户口者。便谓已证已得。从而呵佛骂祖。放荡无检。声色货利。居然常人。而高谈阔论。明欺一世。噫欺世乎自欺乎。有日须眉堕落。呕血无及在。何得归罪于宗。偈曰。</p><p>　　世皆忏罪造福我亦作福灭罪</p><p>　　惟有流传法宝续佛慧命为最</p><p>　　愿我生生世世不迷正路<a href=\"/remen/xiuxing.html\" class=\"keylink\" target=\"_blank\">修行</a></p><p>　　直取<a href=\"/remen/puti.html\" class=\"keylink\" target=\"_blank\">菩提</a>上果遍度法界<a href=\"/remen/zhongsheng.html\" class=\"keylink\" target=\"_blank\">众生</a></p><p>　　还愿众生<a href=\"/remen/juewu.html\" class=\"keylink\" target=\"_blank\">觉悟</a>修行不迷正路</p><p>　　聊凭标月指头<a href=\"/remen/zhengjian.html\" class=\"keylink\" target=\"_blank\">正见</a>云开月露</p><p>　　逍遥性海之中当体与佛全同</p><p>　　逐一销除夙习次第到岸登峰</p><p>　　慎勿拨无<a href=\"/remen/yinguo.html\" class=\"keylink\" target=\"_blank\">因果</a>莽莽荡荡招祸</p><p>　　杀盗淫妄不除岂得泥犁免堕</p><p>　　还有向上一言头上便是青天</p><p>　　秋月梧桐滴露春风杨柳含烟</p><p>　　万历辛丑岁八月初三日吴郡严澄和南书。</p><p>　　指月录总目</p><p>　　卷之一</p><p>　　七佛</p><p>　　毗婆尸佛尸弃佛</p><p>　　毗舍浮佛拘留孙佛</p><p>　　拘那含牟尼佛<a href=\"/remen/jiaye.html\" class=\"keylink\" target=\"_blank\">迦叶</a>佛</p><p>　　释迦牟尼佛附诸师拈颂诸经语句</p><p>　　卷之二</p><p>　　应化圣贤</p><p>　　文殊菩萨天亲菩萨</p><p>　　维摩大士善财</p><p>　　须菩提尊者无厌足王(紧那罗王附)</p><p>　　<a href=\"/remen/sheli.html\" class=\"keylink\" target=\"_blank\">舍利</a>弗尊者鸯崛摩罗尊者</p><p>　　宾头卢尊者障蔽魔王</p><p>　　那吒太子广额屠儿(文殊思业禅师附)</p><p>　　秦跋陀禅师金陵宝志禅师</p><p>　　双林善慧大士南岳慧思禅师</p><p>　　天台智者禅师泗州僧伽大圣(万回附)</p><p>　　天台丰干禅师天台寒山子</p><p>　　天台拾得子明州布袋和尚</p><p>　　法华志言大士扣冰澡先古佛</p><p>　　千岁宝掌和尚懒残</p><p>　　法顺大师清凉澄观国师</p><p>　　卷之三</p><p>　　西天祖师</p><p>　　一祖摩诃迦叶尊者二祖阿难尊者</p><p>　　三祖商那和修尊者四祖优波鞠多尊者</p><p>　　五祖提多迦尊者六祖弥遮迦尊者</p><p>　　七祖婆须密尊者八祖<a href=\"/remen/fotuo.html\" class=\"keylink\" target=\"_blank\">佛陀</a>难提尊者</p><p>　　九祖伏驮密多尊者十祖胁尊者</p><p>　　十一祖富那夜奢尊者十二祖马鸣尊者</p><p>　　十三祖迦毗摩罗尊者十四祖龙树尊者</p><p>　　十五祖迦那提婆尊者十六祖罗睺罗多尊者</p><p>　　十七祖僧伽难提尊者十八祖伽耶舍多尊者</p><p>　　十九祖鸠摩罗多尊者二十祖阇夜多尊者</p><p>　　二十一祖婆修盘头尊者</p><p>　　二十二祖摩拏罗尊者二十三祖鹤勒那尊者</p><p>　　二十四祖师子尊者</p><p>　　二十五祖婆舍斯多尊者</p><p>　　二十六祖不如密多尊者</p><p>　　二十七祖<a href=\"/remen/banruo.html\" class=\"keylink\" target=\"_blank\">般若</a>多罗尊者</p><p>　　二十八祖菩提达磨尊者(章次列于东土祖师)</p><p>　　卷之四</p><p>　　东土祖师</p><p>　　初祖菩提达磨大师二祖慧可大祖禅师</p><p>　　三祖僧璨鉴智禅师四祖道信大医禅师</p><p>　　五祖弘忍大满禅师六祖慧能大鉴禅师</p><p>　　卷之五</p><p>　　六祖下第一世</p><p>　　南岳怀让禅师青原行思禅师</p><p>　　六祖下第二世</p><p>　　江西马祖道一禅师(南岳让嗣。南岳一世)</p><p>　　南岳石头希迁禅师(青原思嗣。青原一世)</p><p>　　卷之六</p><p>　　二祖旁出法嗣</p><p>　　僧那禅师向<a href=\"/wenda/jushi/\" class=\"keylink\" target=\"_blank\">居士</a></p><p>　　四祖旁出法嗣</p><p>　　牛头山法融禅师牛头山智岩禅师(融禅师嗣)</p><p>　　牛头山智威禅师(法持禅师嗣。持慧方禅师嗣。方岩禅师嗣)</p><p>　　安国玄挺禅师(威禅师嗣)天柱崇慧禅师(二人)</p><p>　　径山道钦禅师(鹤林玄素嗣。素牛头威嗣)</p><p>　　天台云居智禅师(佛窟惟则嗣。则牛头慧忠嗣。忠牛头威嗣)</p><p>　　鸟窠道林禅师(径山钦嗣)</p><p>　　五祖旁出法嗣</p><p>　　嵩岳慧安国师寿州道树禅师(北宗秀嗣)</p><p>　　嵩岳破灶堕和尚(安国师嗣)嵩岳元圭禅师(二人)</p><p>　　终南惟政禅师(嵩山普寂嗣。寂北宗秀嗣)</p><p>　　嵩山峻极和尚(破灶堕嗣)</p><p>　　六祖旁出法嗣</p><p>　　司空山本净禅师南阳慧忠国师</p><p>　　永嘉玄觉禅师西京荷泽神会禅师</p><p>　　圭峰宗密禅师(遂州道圆嗣。圆荆南惟忠嗣。忠磁州法如嗣。如荷泽嗣)</p><p>　　卷之七</p><p>　　未详法嗣</p><p>　　泗州塔头讲肇论僧</p><p>　　道流在佛殿(法师入佛殿)六通院僧</p><p>　　圣僧像死鱼浮水</p><p>　　冯延巳问圣僧年</p><p>　　偃台感山主僧<a href=\"/remen/jiandi.html\" class=\"keylink\" target=\"_blank\">见地</a>藏</p><p>　　鹞子趁鸽问无拣</p><p>　　广南住庵僧圆通和尚</p><p>　　童子上经先净照禅师</p><p>　　曹溪主衣钵僧高丽观音</p><p>　　长明灯护国天王</p><p>　　<a href=\"/remen/wuyun.html\" class=\"keylink\" target=\"_blank\">五蕴</a>偈犬伤持钵僧</p><p>　　宋太宗茶陵郁山主</p><p>　　因禅师楼子和尚</p><p>　　神照本如上竺圆智</p><p>　　公期和尚云顶禅师</p><p>　　终夏不说(老宿畜童)二庵主</p><p>　　举九年面壁师子捉兔</p><p>　　婆子烧庵婆子到赵州</p><p>　　跨驴人肇法师</p><p>　　双溪布衲法海立禅师(天宁明附)</p><p>　　幽栖和尚老洞华严</p><p>　　太瘤欧阳文忠公</p><p>　　医官僧无鬼论</p><p>　　古德油糍定僧问<a href=\"/remen/mile.html\" class=\"keylink\" target=\"_blank\">弥勒</a></p><p>　　元晓修雅法师</p><p>　　文通慧</p><p>　　卷之八</p><p>　　六祖下第三世上</p><p>　　洪州百丈山怀海禅师(南二。马祖嗣)</p><p>　　池州南泉普愿禅师</p><p>　　卷之九</p><p>　　六祖下第三世下</p><p>　　杭州盐官海昌院齐安国师(南二。马祖嗣)</p><p>　　庐山归宗智常禅师明州大梅法常禅师</p><p>　　池州鲁祖山宝云禅师洪州泐潭常兴禅师</p><p>　　洪州泐潭<a href=\"/remen/fahui.html\" class=\"keylink\" target=\"_blank\">法会</a>禅师洛京<a href=\"/remen/foguang.html\" class=\"keylink\" target=\"_blank\">佛光</a>如满禅师</p><p>　　婺州五泄山灵默禅师幽州盘山宝积禅师</p><p>　　蒲州麻谷宝彻禅师湖南东寺如会禅师</p><p>　　虔州西堂智藏禅师越州大珠慧海禅师</p><p>　　池州杉山智坚禅师水潦和尚</p><p>　　澧州苕溪道行禅师抚州石巩慧藏禅师</p><p>　　袁州南源道明禅师朗州中邑洪恩禅师</p><p>　　潭州三角总印禅师汾州无业禅师</p><p>　　信州鹅湖大义禅师京兆兴善惟宽禅师</p><p>　　常州芙蓉大毓禅师利山和尚</p><p>　　松山和尚唐州紫玉山道通禅师</p><p>　　五台山隐峰和尚泉州龟洋无了禅师</p><p>　　南岳西园昙藏禅师磁州马头峰神藏禅师</p><p>　　潭州华林善觉禅师乌臼和尚</p><p>　　石臼和尚镇州金牛和尚</p><p>　　亮座主百灵和尚</p><p>　　则川和尚忻州打地和尚</p><p>　　潭州秀溪和尚江西椑树和尚</p><p>　　浮杯和尚潭州龙山和尚</p><p>　　蒙溪和尚襄州庞蕴居士(四十七人)</p><p>　　澧州药山惟俨禅师(青二。石头嗣)</p><p>　　邓州丹霞天然禅师潭州大川禅师</p><p>　　潮州<a href=\"/remen/lingshan.html\" class=\"keylink\" target=\"_blank\">灵山</a>大颠禅师潭州长髭嚝禅师</p><p>　　潭州招提慧朗禅师长沙兴国振朗禅师</p><p>　　汾州石楼禅师凤翔法门佛陀禅师</p><p>　　澧州大同济禅师(十人)</p><p>　　荆州天皇道悟禅师(据符碑嗣石头)</p><p>　　天王道悟禅师(据丘碑嗣马祖。未定宗派。二人)</p><p>　　卷之十</p><p>　　六祖下第四世</p><p>　　洪州黄檗希运禅师(南三。百丈嗣)</p><p>　　卷之十一</p><p>　　六祖下第四世</p><p>　　福州长庆大安禅师(南三。百丈嗣)</p><p>　　福州古灵神赞禅师杭州大慈寰中禅师</p><p>　　天台平田普岸禅师瑞州五峰常观禅师</p><p>　　潭州石霜性空禅师广州和安寺通禅师</p><p>　　洪州东山慧禅师百丈山<a href=\"/remen/niepan.html\" class=\"keylink\" target=\"_blank\">涅槃</a>和尚(十人)</p><p>　　赵州观音从谂禅师(南泉嗣)</p><p>　　湖南长沙景岑禅师鄂州茱萸山和尚</p><p>　　衢州子湖利踪禅师终南云际师祖禅师</p><p>　　邓州香严义端禅师池州灵鹫闲禅师</p><p>　　日子和尚苏州西禅和尚</p><p>　　池州甘贽<a href=\"/remen/xingzhe.html\" class=\"keylink\" target=\"_blank\">行者</a>(十一人)</p><p>　　洪州双岭玄真禅师(盐官嗣)</p><p>　　芙蓉灵训禅师(归宗嗣)汉南高亭和尚</p><p>　　新罗大茅和尚五台山智通禅师(四人)</p><p>　　镇州普化和尚(盘山嗣)寿州良遂禅师(麻谷嗣)</p><p>　　虔州处微禅师(西堂嗣)金州操禅师(章敬腪嗣。腪马祖嗣)</p><p>　　戒灵禅师(永泰湍嗣。湍马祖嗣)五台秘魔岩和尚</p><p>　　湖南祇林和尚(三人)</p><p>　　卷子十二</p><p>　　六祖下第四世</p><p>　　潭州沩山灵祐禅师(百丈嗣。沩仰宗)</p><p>　　潭州道吾宗智禅师(青三。药山嗣)</p><p>　　潭州云岩昙晟禅师华亭船子德诚禅师</p><p>　　宣州椑树慧省禅师鄂州百岩明哲禅师</p><p>　　澧州高<a href=\"/remen/shani.html\" class=\"keylink\" target=\"_blank\">沙弥</a>(六人)</p><p>　　京兆翠微无学禅师(丹霞嗣)</p><p>　　吉州孝义性空禅师(二人)仙天禅师(大川嗣)</p><p>　　漳州三平义忠禅师(大颠嗣)</p><p>　　马颊山本空禅师本生禅师(三人)</p><p>　　潭州石室善道禅师(长髭嗣)</p><p>　　澧州龙潭崇信禅师(天一)</p><p>　　卷之十三</p><p>　　六祖下第五世</p><p>　　睦州陈尊宿(南四。黄檗嗣)福州乌石灵观禅师(二人)</p><p>　　益州大随法真禅师(长庆安嗣)</p><p>　　福州灵云志勤禅师(二人)</p><p>　　洪州新兴严阳尊者(赵州嗣)</p><p>　　扬州光孝慧觉禅师婺州木陈从朗禅师</p><p>　　婺州新建禅师杭州多福和尚</p><p>　　益州西睦和尚(六人)</p><p>　　明州雪窦常通禅师(长沙嗣)</p><p>　　石梯和尚(茱萸嗣)紫桐和尚(子湖嗣)</p><p>　　日容远和尚(二人)</p><p>　　襄州关南道吾和尚(关南常嗣。常盐官嗣)</p><p>　　漳州罗汉和尚(二人)</p><p>　　瑞州末山尼了然禅师(高安愚嗣。愚归宗常嗣)</p><p>　　婺州金华俱胝和尚(天龙嗣。龙大梅常嗣)</p><p>　　袁州仰山慧寂禅师(沩仰宗。沩山嗣)</p><p>　　邓州香严智闲禅师杭州径山洪諲禅师</p><p>　　滁州定山神英禅师京兆府米和尚</p><p>　　元康和尚襄州王敬初常侍</p><p>　　郑十三娘(八人)</p><p>　　卷之十四</p><p>　　六祖下第五世</p><p>　　镇州临济义玄禅师(黄檗嗣。<a href=\"/chanzong/wujia/ljz.html\" class=\"keylink\" target=\"_blank\">临济宗</a>)</p><p>　　卷之十五</p><p>　　六祖第五世</p><p>　　潭州石霜庆诸禅师(青四。道吾智嗣)</p><p>　　潭州渐源仲兴禅师(二人)僧审禅师(云岩晟嗣)</p><p>　　澧州夹山善会禅师(船子诚嗣)</p><p>　　舒州投子大同禅师(翠微学嗣)</p><p>　　郢州清平令遵禅师(二人)</p><p>　　鼎州德山宣鉴禅师(天二。龙潭嗣)</p><p>　　卷之十六</p><p>　　六祖下第五世</p><p>　　瑞州洞山良价禅师(青四。云岩晟嗣。曹洞宗)</p><p>　　卷之十七</p><p>　　六祖下第六世</p><p>　　睦州刺史陈操居士(南五。陈尊宿嗣)</p><p>　　袁州南塔光涌禅师(沩仰宗仰山嗣)</p><p>　　杭州无著文喜禅师(二人)双峰古禅师(先双峰嗣。峰沩山嗣)</p><p>　　魏府兴化存奖禅师(临济宗。临济嗣)</p><p>　　魏府大觉和尚镇州宝寿沼禅师</p><p>　　镇州三圣慧然禅师定州善崔禅师</p><p>　　幽州谈空和尚虎溪庵主</p><p>　　覆盆庵主桐峰庵主</p><p>　　杉洋庵主定上座</p><p>　　奯上座(十二人)</p><p>　　瑞州九峰道虔禅师(青五。石霜诸嗣)</p><p>　　台州涌泉景欣禅师邵武龙湖普闻禅师</p><p>　　潭州云盖志元禅师凤翔石柱禅师</p><p>　　张拙秀才(六人)</p><p>　　澧州洛浦元安禅师(夹山会嗣)</p><p>　　抚州黄山月轮禅师洛京韶山普寰禅师</p><p>　　郓州四禅禅师凤翔天盖山幽禅师(五人)</p><p>　　鄂州岩头全奯禅师(天三。德山鉴嗣)</p><p>　　福州雪峰义存禅师泉州瓦棺和尚</p><p>　　襄州高亭简禅师(四人)</p><p>　　卷之十八</p><p>　　六祖下第六世</p><p>　　抚州曹山本寂禅师(青五。曹洞宗。洞山嗣)</p><p>　　洪州云居道膺禅师抚州疏山匡仁禅师</p><p>　　青林师虔禅师高安白水本仁禅师</p><p>　　潭州龙牙居遁禅师益州北院通禅师</p><p>　　京兆蚬子和尚越州干峰和尚</p><p>　　澧州钦山文邃禅师九峰通玄禅师(十一人)</p><p>　　卷之十九</p><p>　　六祖下第七世</p><p>　　吉州资福如宝禅师(南六。沩仰宗。西塔穆嗣。穆仰山嗣)</p><p>　　郢州芭蕉慧清禅师(南塔通嗣)</p><p>　　汝州南院慧颙禅师(临济宗。兴化嗣)</p><p>　　守廓侍者(二人)</p><p>　　汝州西院思明禅师(宝寿沼嗣)</p><p>　　宝寿第二世和尚(二人)</p><p>　　洪州同安常察禅师(青六。九峰虔嗣)</p><p>　　吉州禾山无殷禅师(二人)</p><p>　　凤翔青峰传楚禅师(洛浦安嗣)</p><p>　　袁州木平善道禅师(蟠龙文嗣。文夹山会嗣)</p><p>　　郢州桐泉山禅师(黄山轮嗣)</p><p>　　台州瑞岩师彦禅师(天四。岩头奯嗣)</p><p>　　福州罗山道闲禅师(二人)</p><p>　　福州玄沙师备禅师(雪峰存嗣)</p><p>　　福州长庆慧棱禅师漳州保福从展禅师</p><p>　　福州鼓山神晏禅师龙华照布衲</p><p>　　明州翠岩令<a href=\"/remen/canchan.html\" class=\"keylink\" target=\"_blank\">参禅</a>师越州镜清道怤禅师</p><p>　　报恩怀岳禅师安国弘[啗-口+王]禅师</p><p>　　长生皎然禅师越山师鼐禅师</p><p>　　太原孚上座(十二人)</p><p>　　卷之二十</p><p>　　六祖下第七世</p><p>　　抚州金峰从志禅师(青六。曹洞宗。曹山嗣)</p><p>　　处州广利容禅师(二人)洪州同安丕禅师(云居膺嗣)</p><p>　　杭州佛日本空禅师池州嵇山章禅师</p><p>　　朱溪谦禅师南康云居道简禅师(五人)</p><p>　　护国守澄禅师(疏山仁嗣)黄檗慧禅师</p><p>　　伏龙奉璘禅师(三人)</p><p>　　襄州石门献蕴禅师(青林虔嗣)</p><p>　　京兆重云智晖禅师(白水仁嗣)</p><p>　　杭州瑞鹿幼璋禅师(二人)报慈藏屿禅师(龙牙遁嗣)</p><p>　　韶州云门文偃禅师(天四。雪峰存嗣。云门宗)</p><p>　　卷之二十一</p><p>　　六祖下第八世</p><p>　　吉州资福贞邃禅师(南七。沩仰宗。资福宝嗣)</p><p>　　郢州芭蕉继彻禅师(芭蕉清嗣)彭州承天辞确禅师(二人)</p><p>　　汝州风穴延沼禅师(临济宗。南院嗣)</p><p>　　铁胡颖桥安禅师(二人)</p><p>　　郢州兴阳归静禅师(西院明嗣)</p><p>　　鄂州黄龙诲机禅师(天五。玄泉彦嗣。彦岩头奯嗣)</p><p>　　婺州明招德谦禅师(罗山闲嗣)</p><p>　　漳州罗汉桂琛禅师(玄沙嗣)</p><p>　　安国慧球禅师福州大章契如禅师</p><p>　　天台国清师静上座(四人)</p><p>　　泉州招庆道匡禅师(长庆棱嗣)</p><p>　　襄州鹫岭明远禅师太傅王延彬居士(三人)</p><p>　　谷山行崇禅师(保福展嗣)漳州报恩道熙禅师</p><p>　　招庆省僜禅师(三人)鼓山智岳禅师(鼓山晏嗣)</p><p>　　报国照禅师(龙华照嗣)</p><p>　　衢州乌巨仪晏禅师(镜清怤嗣)</p><p>　　福州瑞峰志端禅师(安国瑫嗣)</p><p>　　保福清豁禅师(睡龙溥嗣。龙雪峰存嗣)</p><p>　　四祖清皎禅师(白兆圆嗣。圆感潭资嗣。资德山鉴嗣)</p><p>　　大龙智洪禅师(二人)</p><p>　　同安志禅师(青七。曹洞宗。同安丕嗣)</p><p>　　卢山佛手行因禅师(鹿门真嗣。真曹山嗣)</p><p>　　泉州龟洋慧忠禅师(草庵义嗣。义曹山嗣)</p><p>　　襄州广德义禅师(广德延嗣。延曹山嗣)</p><p>　　广德周禅师(二人)石门慧彻禅师(石门蕴嗣)</p><p>　　益州香林澄远禅师(天五。云门宗。云门嗣)</p><p>　　韶州白云子祥禅师鼎州德山缘密禅师</p><p>　　岳州巴陵颢鉴禅师随州双泉师宽禅师</p><p>　　襄州洞山守初禅师金陵奉先深禅师</p><p>　　韶州双峰竟钦禅师洞山清禀禅师</p><p>　　北禅寂禅师云门朗上座(十一人)</p><p>　　卷之二十二</p><p>　　六祖下第九世</p><p>　　汝州首山省念禅师(南八。临济宗。风穴嗣)</p><p>　　广慧真禅师(二人)黑水和尚(天六。黄龙机嗣)</p><p>　　枣树第二世和尚吕岩真人(三人)</p><p>　　襄州清溪洪进禅师(罗汉琛嗣)</p><p>　　升州清凉休复禅师抚州龙济绍修禅师(三人)</p><p>　　酒仙遇贤禅师(龙华球嗣。球长庆棱嗣)</p><p>　　鼎州梁山缘观禅师(青八。曹洞宗。同安志嗣)</p><p>　　怀安云顶德敷禅师(护国远嗣。远护国澄嗣。澄疏山仁嗣)</p><p>　　随州智门光祚禅师(天六。云门宗。香林嗣)</p><p>　　韶州大历和尚(白云祥嗣)连州宝华和尚(二人)</p><p>　　蕲州五祖师戒禅师(双泉宽嗣)</p><p>　　荆南福昌惟善禅师(二人)莲华峰祥庵主(奉先深嗣)</p><p>　　蓝田县真禅师(般若柔嗣。柔云门嗣)</p><p>　　金陵清凉文益禅师(罗汉琛嗣。<a href=\"/chanzong/wujia/fyz.html\" class=\"keylink\" target=\"_blank\">法眼宗</a>)</p><p>　　卷之二十三</p><p>　　六祖下第十世</p><p>　　汾州太子院善昭禅师(南九。临济宗。首山嗣)</p><p>　　并州三交智嵩禅师叶县广教归省禅师</p><p>　　潭州神鼎洪諲禅师襄州谷隐蕴聪禅师</p><p>　　汝州广慧元琏禅师铁佛院智嵩禅师</p><p>　　仁王院处评禅师智门罕迥禅师</p><p>　　丞相王随居士(十人)圆通缘德禅师(天七。清溪进嗣)</p><p>　　郢州大阳警玄禅师(青九。曹洞宗。梁山观嗣)</p><p>　　明州雪窦重显禅师(天七。云门宗。智门祚嗣)</p><p>　　瑞州洞山晓聪禅师(文殊真嗣。真德山密嗣)</p><p>　　洞山自宝禅师(五祖戒嗣)</p><p>　　潭州北禅智贤禅师(福严雅嗣。雅洞山初嗣)</p><p>　　南安岩自严尊者(西峰豁嗣。豁清凉则嗣。明云门嗣)</p><p>　　天台德韶国师(<a href=\"/remen/fayan.html\" class=\"keylink\" target=\"_blank\">法眼</a>宗。法眼嗣)</p><p>　　金陵清凉泰钦禅师杭州灵隐清耸禅师</p><p>　　洪州百丈道恒禅师永明道潜禅师</p><p>　　杭州报恩慧明禅师云居清锡禅师</p><p>　　漳州罗汉智依禅师金陵报慈父邃禅师</p><p>　　报恩玄则禅师归宗策真禅师</p><p>　　同安绍显禅师观音从显禅师</p><p>　　洛京兴善栖伦禅师古贤院谨禅师(十五人)</p><p>　　卷之二十四</p><p>　　六祖下第十一世</p><p>　　潭州石霜楚圆禅师(南十。临济宗。汾阳嗣)</p><p>　　滁州琅玡慧觉禅师瑞州大愚守芝禅师</p><p>　　舒州法华全举禅师南岳芭蕉谷泉禅师</p><p>　　安吉州天圣皓泰禅师(六人)浮山法远禅师(叶县省嗣)</p><p>　　润州金山昙颖禅师(谷隐聪嗣)</p><p>　　唐州大乘德遵禅师景清居素禅师</p><p>　　驸马李遵勖居士(四人)</p><p>　　东京华严道隆禅师(广慧琏嗣)文公杨亿居士(二人)</p><p>　　舒州投子义青禅师(青十。曹洞宗。大阳嗣)</p><p>　　兴阳清剖禅师罗浮显如禅师(三人)</p><p>　　越州天衣义怀禅师(天八。云门宗。雪窦嗣)</p><p>　　宗道者修撰曾会居士(三人)</p><p>　　南康云居晓舜禅师(洞山聪嗣)</p><p>　　杭州佛日契嵩禅师太守许式居士(三人)</p><p>　　荆门玉泉承晧禅师(北塔广嗣。广五祖戒嗣)</p><p>　　明州育王怀琏禅师(泐潭澄嗣。澄亦五祖戒嗣)</p><p>　　庐山圆通居讷禅师(延庆荣嗣。荣智门祚嗣)</p><p>　　潭州兴化绍铣禅师(北禅贤嗣)洪州法昌倚遇禅师(二人)</p><p>　　南康云居了元禅师(开先暹嗣。暹德山远嗣。远双泉郁嗣。郁云门嗣)</p><p>　　杭州永明延寿禅师(法眼宗。韶国师嗣)</p><p>　　杭州五云志逢禅师杭州报恩永安禅师</p><p>　　温州瑞鹿遇安禅师温州瑞鹿本先禅师</p><p>　　温州雁荡愿齐禅师杭州兴教洪寿禅师(七人)</p><p>　　洪州云居道齐禅师(清凉钦嗣)</p><p>　　庐州栖贤澄湜禅师(百丈恒嗣)</p><p>　　卷之二十五</p><p>　　六祖下第十二世</p><p>　　隆兴黄龙慧南禅师(南十一。临济。慈明嗣)</p><p>　　袁州杨岐方会禅师洪州翠岩可真禅师</p><p>　　金陵蒋山赞元禅师洪州大宁道宽禅师</p><p>　　潭州道吾悟真禅师(六人)</p><p>　　苏州定慧超信禅师(琅玡觉嗣)</p><p>　　越州姜山方禅师宣州兴教坦禅师</p><p>　　江州归宗可宣禅师秀州长水子璇禅师(五人)</p><p>　　南岳云峰文悦禅师(大愚芝嗣)</p><p>　　安吉州西余端师子(龙华岳嗣。岳谷隐聪嗣)</p><p>　　东京芙蓉道楷禅师(青十一。曹洞。投子嗣)</p><p>　　随州大洪报恩禅师</p><p>　　东京慧林宗本禅师(天九。云门。天衣嗣)</p><p>　　东京法云法秀禅师延恩法安禅师</p><p>　　礼部杨杰居士(四人)</p><p>　　金陵蒋山法泉禅师(云居舜嗣)</p><p>　　明州大海法英禅师(九峰韶嗣。韶泐潭澄嗣)</p><p>　　邢州开元法明上座(报本有兰嗣。兰雪窦显嗣)</p><p>　　佥判刘经臣居士(智海逸嗣。逸开先暹嗣)</p><p>　　杭州<a href=\"/remen/jingtu.html\" class=\"keylink\" target=\"_blank\">净土</a>惟正禅师(法眼宗。净土素嗣。素崇寿稠嗣。稠法眼嗣)</p><p>　　卷之二十六</p><p>　　六祖下第十三世</p><p>　　隆兴黄龙祖心禅师(南十二。临济。黄龙嗣)</p><p>　　隆兴宝峰克文禅师潭州云盖守智禅师</p><p>　　吉州隆庆庆闲禅师</p><p>　　卷之二十七</p><p>　　六祖下第十三世</p><p>　　潭州泐潭洪英禅师袁州仰山行伟禅师</p><p>　　黄龙恭首座安吉报本慧元禅师</p><p>　　景福顺禅师黄檗积翠永庵主</p><p>　　延庆洪准禅师(十一人)</p><p>　　舒州白云守端禅师(杨岐嗣)</p><p>　　金陵保宁仁勇禅师比部孙居士(三人)</p><p>　　潭州大沩慕喆禅师(翠岩真嗣)绍灯禅师(玉泉芳嗣。芳浮山远嗣)</p><p>　　邓州丹霞子淳禅师(青十二。曹洞宗。芙蓉嗣)</p><p>　　洪州宝峰惟照禅师襄州石门元易禅师</p><p>　　东京净因<a href=\"/remen/zijue.html\" class=\"keylink\" target=\"_blank\">自觉</a>禅师(四人)</p><p>　　东京法云善本禅师(天十。云门。慧林本嗣)</p><p>　　投子修颙禅师(二人)清献赵公(蒋山泉嗣。泉云居舜嗣)</p><p>　　卷之二十八</p><p>　　六祖下第十四世</p><p>　　隆兴黄龙悟新禅师(南十三。临济。祖心嗣)</p><p>　　隆兴黄龙惟清禅师隆兴泐潭善清禅师</p><p>　　吉州青原惟信禅师漳州保福本权禅师</p><p>　　太史黄庭坚居士秘书吴恂居士(七人)</p><p>　　隆兴兜率从悦禅师(宝峰文嗣)</p><p>　　东京法云杲禅师隆兴泐潭文准禅师</p><p>　　瑞州清凉慧洪禅师南岳石头怀志庵主(五人)</p><p>　　庐州罗汉系南禅师(云居祐嗣。祐及开元琦保宁玑。皆黄龙南嗣)</p><p>　　信州永丰慧日庵主(二人)</p><p>　　泉州尊胜有朋讲师(开元琦嗣)</p><p>　　庆元育王净昙禅师(保宁玑嗣)</p><p>　　蕲州五祖法演禅师(白云端嗣)</p><p>　　提刑郭正祥居士(二人)</p><p>　　安吉上方日益禅师(保宁勇嗣)赣州显首座(二人)</p><p>　　洪州泐潭景祥禅师(大沩哲嗣)和州光孝慧兰禅师(二人)</p><p>　　真州长芦清了禅师(青十三。曹洞。丹霞嗣)</p><p>　　明州天童宏智禅师(二人)</p><p>　　江州圆通德止禅师(宝峰照嗣)</p><p>　　衡州花药智朋禅师(二人)</p><p>　　吉州青原齐禅师(石门易嗣)</p><p>　　天台如庵主(天十一。云门。本觉一嗣。一慧林本嗣)</p><p>　　平江西竺尼法海禅师(二人)</p><p>　　东京慧林怀深禅师(长芦信嗣。信慧林本嗣)</p><p>　　平江万寿如瑰禅师越州天衣如哲禅师</p><p>　　大觉法庆禅师(法云白嗣。白法云秀嗣)</p><p>　　临安广福惟尚禅师(保宁英嗣。英法云秀嗣)</p><p>　　卷之二十九</p><p>　　六祖下第十五世</p><p>　　吉州禾山慧方禅师(南十四。临济。悟新嗣)</p><p>　　华亭性空庵主空室道人智通(三人)</p><p>　　潭州上封本才禅师(黄龙清嗣)</p><p>　　潭州法轮应端禅师东京长灵守卓禅师(三人)</p><p>　　隆兴黄龙道震禅师(泐潭清嗣)</p><p>　　庆元天童普交禅师(泐潭干嗣。干东林总嗣。总黄龙南嗣)</p><p>　　江州圆通道旻禅师庆元二灵知和禅师(三人)</p><p>　　绍兴慈氏瑞仙禅师(开先瑛嗣。瑛东林总嗣)</p><p>　　丞相张商英居士(兜牵悦嗣)西蜀銮法师(法云杲嗣)</p><p>　　隆兴云岩天游禅师(湛堂准嗣)</p><p>　　隆兴九仙法清禅师(慧日雅嗣。雅宝峰文嗣)</p><p>　　眉州中岩蕴能禅师(大沩瑃嗣。瑃大沩秀嗣。秀黄龙南嗣)</p><p>　　怀安云顶宗印禅师(二人)</p><p>　　成都信相宗显禅师(昭觉白嗣。白黄檗胜嗣。胜黄龙南嗣)</p><p>　　成都昭觉克勤禅师(五祖演嗣)</p><p>　　舒州太平慧勤禅师舒州龙门清远禅师</p><p>　　彭州大随元静禅师汉州无为宗泰禅师</p><p>　　蕲州五祖表自禅师嘉州九顶清素禅师</p><p>　　元礼首座法閦上座(九人)</p><p>　　金陵俞道婆(琅玡起嗣起白云嗣)</p><p>　　东京净因继成禅师(智海平嗣。平大沩喆嗣)</p><p>　　建宁开善道琼禅师(泐潭祥嗣)</p><p>　　杭州净慈慧晖禅师(青十四。曹洞。天童觉嗣)</p><p>　　明州瑞岩法恭禅师(二人)</p><p>　　舒州投子道宣禅师(天衣聪嗣。聪石门易嗣)</p><p>　　卷之三十</p><p>　　六祖下第十六世</p><p>　　嘉兴报恩法常首座(南十五。临济。万年一嗣。一泐潭清嗣)</p><p>　　左丞范冲等五居士(圆通旻嗣)</p><p>　　临安径山智策禅师(云岩游嗣)</p><p>　　径山大慧宗杲禅师(昭觉勤嗣。语列此卷下两卷)</p><p>　　平江虎丘绍隆禅师庆元育王端裕禅师</p><p>　　台州护国景元禅师平江南峰云辨禅师</p><p>　　临安灵隐慧远禅师建康<a href=\"/remen/huazang.html\" class=\"keylink\" target=\"_blank\">华藏</a>安民禅师</p><p>　　成都昭觉道元禅师潭州大沩法泰禅师</p><p>　　眉州象耳袁觉禅师临安中竺中仁禅师</p><p>　　眉州中岩祖觉禅师平江明因昙玩禅师</p><p>　　成都昭觉道祖禅师枢密徐俯居士</p><p>　　郡王赵令衿居士侍郎李弥远居士</p><p>　　成都范县君(十八人)</p><p>　　常德文殊心道禅师(太平勤嗣)潭州龙牙智才禅师</p><p>　　安吉何山守珣禅师(三人)</p><p>　　温州龙翔士圭禅师(龙门远嗣)南康云居善悟禅师</p><p>　　隆兴黄龙法忠禅师(普庵印附)衢州乌巨道行禅师</p><p>　　南康云居法如禅师南康归宗正贤禅师</p><p>　　安吉道场明辩禅师世奇首座</p><p>　　给事冯济川居士(九人)</p><p>　　台州石头自回禅师(大随静嗣)</p><p>　　常德梁山师远禅师莫将<a href=\"/ctwh/jing/13j/shangshu.html\" class=\"keylink\" target=\"_blank\">尚书</a>居士</p><p>　　龙图王萧居士(四人)</p><p>　　无为冶父道川禅师(净因成嗣)</p><p>　　卷之三十一</p><p>　　临安径山宗杲大慧普觉禅师语要上</p><p>　　卷之三十二</p><p>　　临安径山宗杲大慧普觉禅师语要下</p> </div>"
    }
]