[
    {
        "title": "佛出世",
        "author": null,
        "date": "2014-07-23",
        "html": "<div class=\"B1_text\">\n<p>　　黄龙慧南禅师生前有很多开示,内容非常丰富,对后代<a href=\"/remen/chanzong.html\" class=\"keylink\" target=\"_blank\">禅宗</a>的发展产生了极为深刻的影响。后人辑有《黄龙慧南禅师语录》行世。现举其上堂法语数则,供读者品尝--</p><p>　　1上堂:“横吞巨海,倒卓须弥。衲僧面前,也是寻常茶饭。行脚人须是荆棘林内坐大道场。向和泥合水处认取本来面目。且作么生见得?”遂拈拄杖曰:“直饶见得,未免山僧拄杖。”</p><p>　　2上堂:“说妙谈玄,乃太平之奸贼。行棒行喝,为乱世之英雄。英雄奸贼,棒喝玄妙,皆为长物。黄檗门下总用不著。且道黄檗门下寻常用个甚么?”喝一喝。</p><p>　　3上堂:“有一人朝看华严,暮观<a href=\"/remen/banruo.html\" class=\"keylink\" target=\"_blank\">般若</a>,昼夜精勤,无有暂暇。有一人不<a href=\"/remen/canchan.html\" class=\"keylink\" target=\"_blank\">参禅</a>,不论义,把个破席日里睡。于是二人同到黄龙,一人有为,一人无为。且道,安下那一个即是?”良久曰:“<a href=\"/remen/gongde.html\" class=\"keylink\" target=\"_blank\">功德</a>天,黑暗女,有智主人,二俱不受。”</p><p>　　4上堂,举大珠和尚道:“身口意清净,是名佛出世;身口意不净,是名佛灭度。好个消息。古人一期方便,与你诸人讨个入路。既得个入路,又须得个出路。登山须到顶,入海须到底。登山不到顶,不知宇宙之宽广;入海不到底,不知沧溟之浅深。既知宽广,又知浅深,一踏踏翻四大海,一掴掴倒须弥山。撒手到家人不识,鹊噪鸦鸣柏树间。”</p> </div>"
    }
]