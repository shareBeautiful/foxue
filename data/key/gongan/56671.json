[
    {
        "title": "如何是佛？",
        "author": null,
        "date": "2014-07-23",
        "html": "<div class=\"B1_text\">\n<p>　　舒州三祖山法宗禅师,</p><p>　　僧问:“如何是佛?”</p><p>　　师曰:“吃盐添得渴。”</p><p>　　问:“如何是道?”</p><p>　　师曰:“十里双牌,五里单堠。”</p><p>　　曰:“如何是道中人?”</p><p>　　师曰:“少避长,贱避贵。”</p><p>　　问:“如何是善知识所为底心?”</p><p>　　师曰:“十字街头一片砖。”</p><p>　　曰:“如何是十字街头一片砖?”</p><p>　　师曰:“不知。”</p><p>　　曰:“既不知,却恁么说?”</p><p>　　师曰:“无人踏著。”</p> </div>"
    }
]