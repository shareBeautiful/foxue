[
    {
        "title": "辞母出家",
        "author": null,
        "date": "2014-04-01",
        "html": "<div class=\"B1_text\">\n<p>　　唐朝洞山良价禅师于<a href=\"/remen/chujia.html\" class=\"keylink\" target=\"_blank\">出家</a>前,捎书与母亲,告知出家之意。其母虽不舍,但却回信答予“即得从汝志”。两位的文辞及深意发人省思,故摘录于下,以飨大众。</p><p>　　辞北堂书(洞山禅师辞母出家书)</p><p>　　伏闻诸佛出世,皆从父母而受身;万汇兴生,尽假天地而覆载。故非父母而不生,无天地而不长,尽沾养育之恩,俱受覆载之德。嗟夫!一切含识,万象形仪,皆属<a href=\"/remen/wuchang.html\" class=\"keylink\" target=\"_blank\">无常</a>,未离生灭。虽则乳哺情至,养育恩深,若把世赂供资,终难报答。作血食侍养,安得久长?故《<a href=\"/ctwh/jing/13j/xiaojing.html\" class=\"keylink\" target=\"_blank\">孝经</a>》云:“虽日用三牲之养,犹不孝也。”</p><p>　　相牵沉没,永入<a href=\"/remen/lunhui.html\" class=\"keylink\" target=\"_blank\">轮回</a>。欲报罔极深恩,莫如出家<a href=\"/remen/gongde.html\" class=\"keylink\" target=\"_blank\">功德</a>。截<a href=\"/remen/shengsi.html\" class=\"keylink\" target=\"_blank\">生死</a>之爱河,越<a href=\"/remen/fannao.html\" class=\"keylink\" target=\"_blank\">烦恼</a>之<a href=\"/remen/kuhai.html\" class=\"keylink\" target=\"_blank\">苦海</a>,报千生之父母,答万劫之慈亲,三有四恩无不报矣。故经云:“一子出家,九族生天。”</p><p>　　良价舍今世之身命,誓不还家,将永劫之根尘,顿明<a href=\"/remen/banruo.html\" class=\"keylink\" target=\"_blank\">般若</a>。伏惟父母心开喜舍,意莫攀缘,学净饭之国王,效摩耶之圣后,他时异日,佛会相逢。此日今时,且相离时,良非遽违甘旨,盖时不待人。故云:“此身不向今生度,更待何时度此身?”伏冀尊怀,莫相寄忆!</p><p>　　良价之母回书</p><p>　　吾与汝夙有<a href=\"/remen/yinyuan1.html\" class=\"keylink\" target=\"_blank\">因缘</a>,始结母子恩<a href=\"/remen/aiqing.html\" class=\"keylink\" target=\"_blank\">爱情</a>分。自从怀孕,常祷神佛,愿生男儿。胞胎月满,性命丝悬。得遂愿心,如珠宝惜,粪秽不嫌于臭恶,乳哺不倦于辛勤。稍自成人,遂令习学。或暂逾时不归,便作倚门之望。来书坚要出家,父亡母老,兄薄弟寒,吾何依赖?子有抛娘之意,娘无舍子之心。一自汝住他方,日夜常洒悲泪。苦哉!苦哉!今既誓不还乡,即得从汝志,不敢望汝如王祥卧冰、丁兰刻木,但如目连尊者,度我,下脱沉沦,上登<a href=\"/remen/foguo.html\" class=\"keylink\" target=\"_blank\">佛果</a>。如其不然,幽谴有在,切宜体悉!</p><p>　　“莫嫌<a href=\"/remen/fomen.html\" class=\"keylink\" target=\"_blank\">佛门</a>茶饭淡,僧情不比俗情浓。”割爱辞亲,看似无情,实则为深情的升华。洞山良价禅师告别母亲,出家求道,为报千生之父母,答万劫之慈亲。而良价禅师母亲的不舍之心,不异于一般母亲,但为完成其子之志,依然祝福并勉其完成大愿,还度老母。洞山良价禅师母子,将人间的大孝与大爱,表露无遗。</p> </div>"
    }
]