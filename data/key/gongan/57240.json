[
    {
        "title": "智策和尚嗣六根",
        "author": null,
        "date": "2014-07-23",
        "html": "<div class=\"B1_text\">\n<p>　　在务州。师自契曹溪密旨,逍遥物外,不拘小节,未决<a href=\"/remen/huayuan.html\" class=\"keylink\" target=\"_blank\">化缘</a>始终。</p><p>　　师游北地,遇见五祖下智皇禅师一十年<a href=\"/foxue/changshi/153408.html\" class=\"keylink\" target=\"_blank\">修定</a>,师遂问:“在此间作什摩?”对曰:“入定。”</p><p>　　师曰:“入定者为有心大定耶,为<a href=\"/remen/wuxin.html\" class=\"keylink\" target=\"_blank\">无心</a>入定耶?若有心入定者,即一切有情悉皆有心,亦合得定;若无心入者,一切无情亦合得定。”智皇曰:“吾正入定之时,不见有无之心。”师曰:“若不见有无之心,即是常定,不应更有出入也。”智皇无对。却问:“汝师是谁?”师曰:“六祖。”“汝师以何法为<a href=\"/remen/chanding.html\" class=\"keylink\" target=\"_blank\">禅定</a>?”师曰:“妙湛圆寂,体用如如。<a href=\"/remen/wuyin.html\" class=\"keylink\" target=\"_blank\">五阴</a>本空,六尘非有。不出不人,不定不乱。禅性无住,离住禅寂;禅性无生,离生禅相。心如<a href=\"/remen/xukong.html\" class=\"keylink\" target=\"_blank\">虚空</a>,亦无虚空之量。”皇闻此说,未息疑情,遂震锡南行,直往曹溪礼见六祖。六祖乃亦如上说,智皇禅师言下大悟。龙神其夜报旧住庵处檀越曰:“智皇禅师今夜得道。”</p> </div>"
    }
]