[
    {
        "title": "禅七开悟",
        "author": null,
        "date": "2014-07-23",
        "html": "<div class=\"B1_text\">\n<p>　　<a href=\"/remen/xuyun.html\" class=\"keylink\" target=\"_blank\">虚云</a>和尚欲至扬州高旻寺打禅七,忽失足堕水,浮沉一昼夜,渔者网得之,救苏,居数日,迳赴高旻。</p><p>　　知事僧见容瘁,问:“有病否?”曰:“无。”乃谒月朗和尚,询山中事后,即请代职。师不允,又不言堕水事,祇求在堂中打七。高旻家风严峻,如请职事拒不就者,视为慢众,于是表堂,打香板,师顺受不语。而病益加剧,血流不止,且小便滴精,以死为待。在禅堂中昼夜精勤,澄清一念,不知身是何物。经二十余日,众病顿愈。</p><p>　　旋采石矶住持德岸送衣物来供,见容光焕发大欣慰,乃举师堕水事告众,皆钦叹。禅堂内职不令师轮值,得便<a href=\"/remen/xiuxing.html\" class=\"keylink\" target=\"_blank\">修行</a>,从此万念顿息,工夫“落堂”,昼夜如一,行动如飞。一夕,夜放晚香时,开目一看,忽见大光明如同白昼,内外洞澈。隔垣见香灯师小解,又见西单师在圊中,远及河中行船,两岸树木种种色色,悉皆了见,是时才鸣三板耳。翌日,询问香灯及西单,果然,师知是境,不以为异。</p><p>　　至腊月八七,第三晚,六枝香开静时,护七例冲开水,溅予手上,茶杯堕地,一声破碎,顿断疑根,庆快平生,如从梦醒。自念<a href=\"/remen/chujia.html\" class=\"keylink\" target=\"_blank\">出家</a>漂泊数十年,于黄河茅棚,被个俗汉一问,不知水是什么,若果当时踏翻锅灶,看文吉有何言语。此次若不堕水大病,若不遇顺摄逆摄,知识<a href=\"/remen/jiaohua.html\" class=\"keylink\" target=\"_blank\">教化</a>,几乎错过一生,那有今朝。因述偈曰:</p><p>　　杯子扑落地响声明沥沥<a href=\"/remen/xukong.html\" class=\"keylink\" target=\"_blank\">虚空</a>粉碎也狂心当下息</p><p>　　又偈</p><p>　　烫着手,打碎杯</p><p>　　家破人亡语难开</p><p>　　春到花香处处秀</p><p>　　山河大地是如来</p> </div>"
    }
]