[
    {
        "title": "世尊拈花",
        "author": null,
        "date": "2014-07-23",
        "html": "<div class=\"B1_text\">\n<p>　　<a href=\"/remen/shizun.html\" class=\"keylink\" target=\"_blank\">世尊</a>昔在靈山會上。拈花示眾。是時眾皆默然。惟迦葉尊者破顏微笑。世尊云。吾有<a href=\"/remen/zhengfa.html\" class=\"keylink\" target=\"_blank\">正法</a>眼藏<a href=\"/remen/niepan.html\" class=\"keylink\" target=\"_blank\">涅槃</a>妙心實相無相微妙法門。不立文字教外別傳。付囑摩訶迦葉</p><p>　　無門曰。黃面瞿曇傍若無人。壓良為賤。懸羊頭賣狗肉。將謂。多少奇特。只如當時大眾都笑。正<a href=\"/remen/fayan.html\" class=\"keylink\" target=\"_blank\">法眼</a>藏作麼生傳。設使迦葉不笑。正法眼藏又作麼生傳。若道正法眼藏有傳授。黃面老子誑謼閭閻。若道無傳授。為甚麼獨許迦葉</p><p>　　頌曰</p><p>　　拈起花來尾巴已露迦葉破顏人天罔措</p> </div>"
    }
]