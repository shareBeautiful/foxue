[
    {
        "title": "寻羺羊僧",
        "author": null,
        "date": "2014-07-23",
        "html": "<div class=\"B1_text\">\n<p>　　黄檗希运禅师因有六人新到,五人作礼,中一人提起坐具,作一圆相。</p><p>　　师曰:“我闻有一只猎犬甚恶。”</p><p>　　僧曰:“寻羚羊声来。”</p><p>　　师曰:“羚羊无声到汝寻。”</p><p>　　僧曰:“寻羚羊迹来。”</p><p>　　师曰:“羚羊无迹到汝寻。”</p><p>　　僧曰:“寻羚羊踪来。”</p><p>　　师曰:“羚羊无踪到汝寻。”</p><p>　　僧曰:“与么则死羚羊也。”</p><p>　　师便休去。</p><p>　　明日升堂曰:“昨日寻羚羊僧出来。”</p><p>　　僧便出,师曰:“昨日公案未了,老僧休去,你作么生?”僧无语。</p><p>　　师曰:“将谓是本色衲僧,元来祇是义学<a href=\"/remen/shamen.html\" class=\"keylink\" target=\"_blank\">沙门</a>。”便打趁出。</p> </div>"
    }
]