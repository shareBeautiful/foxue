[
    {
        "title": "观是何人？心是何物？",
        "author": null,
        "date": "2014-07-23",
        "html": "<div class=\"B1_text\">\n<p>　　观是何人? 心是何物?</p><p>　　师问融曰:「在此作甚么?」</p><p>　　融曰:「观心。」</p><p>　　师曰:「观是何人?心是何物?」</p><p>　　融无对,便起作礼曰:「大德高栖何所?」</p><p>　　师曰:「贫道不决所止,或东或西。」</p><p>　　融曰:「还识道信禅师否?」</p><p>　　师曰:「何以问他?」</p><p>　　融曰:「向德滋久,冀一礼谒。」</p><p>　　师曰:「道信禅师,贫道是也。」</p><p>　　融曰:「因何降此?」</p><p>　　师曰:「特来相访,莫更有宴息之处否?」</p><p>　　融指后面曰:「别有小庵。」遂引师至庵所。</p> </div>"
    }
]