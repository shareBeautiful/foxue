[
    {
        "title": "拂子法",
        "author": null,
        "date": "2014-07-23",
        "html": "<div class=\"B1_text\">\n<p>　　罗汉桂琛禅师见行脚僧。</p>\n<p>　　举拂子曰:“还会么?”</p>\n<p>　　曰:“谢和尚慈悲示学人。”</p>\n<p>　　师曰:“见我竖拂子,便道示学人,汝每日见山见水,可不示汝?”</p>\n<p>　　又见僧来,举拂子,其僧赞叹<a href=\"/remen/libai.html\" class=\"keylink\" target=\"_blank\">礼拜</a>。</p>\n<p>　　师曰:“见我竖拂子,便礼拜赞叹,那里扫地竖起扫帚,为什么不赞叹?”</p>\n</div>"
    }
]