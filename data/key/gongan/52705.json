[
    {
        "title": "风穴铁牛",
        "author": null,
        "date": "2014-07-23",
        "html": "<div class=\"B1_text\">\n<p>　　风穴延沼在郑州衙内,上堂云:“祖师心印,状似铁牛之机。去即印住,住即印破。只如不去不住,印即是,不印即是?还有人道得吗?”</p><p>　　时有卢陂长老出问:“某甲有铁牛之机,请师不搭印。”</p><p>　　穴云:“惯钓鲸鲵澄巨浸,却嗟蛙步骧泥沙。”</p><p>　　陂伫思,穴喝云:“长老何不进语?”</p><p>　　陂拟议,穴打一拂子。</p><p>　　穴云:“还记得话头么?试举看。”</p><p>　　陂拟开口,穴又打一拂子。</p><p>　　牧主云:“信知<a href=\"/remen/fofa.html\" class=\"keylink\" target=\"_blank\">佛法</a>与王法一般。”</p><p>　　穴云:“见个什么道理?”</p><p>　　牧主云:“当断不断,返招其乱。”</p><p>　　穴便下座。</p><p>　　骧:马转卧土中;鲸鲵:即鲸。雄曰鲸,雌曰鲵。</p><p>　　巨浸:大水。指大河流。</p> </div>"
    }
]