[
    {
        "title": "何为大孝中的大孝",
        "author": null,
        "date": "2014-07-23",
        "html": "<div class=\"B1_text\">\n<p>　　佛世大目犍连事母至孝,母死<a href=\"/remen/chujia.html\" class=\"keylink\" target=\"_blank\">出家</a>,<a href=\"/remen/jingjin.html\" class=\"keylink\" target=\"_blank\">精进</a>行道得六<a href=\"/remen/shentong.html\" class=\"keylink\" target=\"_blank\">神通</a>,见亡母生饿鬼中,持饭往饷,饭化猛火。目连痛哭白佛,佛言:“汝母罪重,非汝一人力所奈何,必假十方众僧威神之力,当于七月十五日<a href=\"/remen/fohuanxiri.html\" class=\"keylink\" target=\"_blank\">佛欢喜日</a>,僧自恣日,为母设<a href=\"/remen/menglanpen.html\" class=\"keylink\" target=\"_blank\">盂兰盆</a>斋供佛及僧,始克济拔。”目连如教设斋,其母即以是日脱饿鬼苦,转更资荐,遂生天上。由此兰盆胜会<a href=\"/remen/liutong.html\" class=\"keylink\" target=\"_blank\">流通</a>万世焉。</p><p>　　赞曰:生养死葬,小孝也;生俾底豫,死俾流芳,大孝也;生导其正信,死荐其灵神,大孝之大孝也,目犍连以之。</p> </div>"
    }
]