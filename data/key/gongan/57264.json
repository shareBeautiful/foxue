[
    {
        "title": "仙天禅师",
        "author": null,
        "date": "2014-07-23",
        "html": "<div class=\"B1_text\">\n<p>　　僧参,展坐具。</p><p>　　师曰:不用通时暄。还我文彩未生时道理来。曰某甲有口哑却。即闲苦死。觅个腊月扇子作么。师拈棒作打势。僧把住曰。还我未拈棒时道理。</p><p>　　师曰:随我者随之南北。不随我者死住东西。曰随与不随且置。请师指出东西南北。师便打。</p><p>　　披云和尚来。才入方丈。师便问。未见东越老人时。作么生为物。云曰。只见云生碧嶂。焉知月落寒潭。</p><p>　　师曰:只与么也难得。曰莫是未见时么。师便喝。云展两手。</p><p>　　师曰:错怪人者有什么限。云掩耳而出。</p><p>　　师曰:死却这汉平生也。</p> </div>"
    }
]