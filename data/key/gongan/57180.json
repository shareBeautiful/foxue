[
    {
        "title": "腾腾和尚嗣安国师",
        "author": null,
        "date": "2014-07-23",
        "html": "<div class=\"B1_text\">\n<p>　　师有乐道歌。曰:</p><p>　　问道道无可修,问法法无可问。</p><p>　　迷人不了性空,智者本无违顺。</p><p>　　八方四千法门,至理不离方寸。</p><p>　　不要广学多闻,不在辩才聪隽。</p><p>　　识取自家城廓,莫漫游他州郡。</p><p>　　言语不离性空,和光不同尘坌。</p><p>　　<a href=\"/remen/fannao.html\" class=\"keylink\" target=\"_blank\">烦恼</a>即是<a href=\"/remen/puti.html\" class=\"keylink\" target=\"_blank\">菩提</a>,净花生于泥粪。</p><p>　　若有人求问答,谁能共他讲论?</p><p>　　亦不知月之大小,亦不知岁之余闰。</p><p>　　晨时以粥充饥,仲时更餐一顿。</p><p>　　今日任运腾腾,明日腾腾任运。</p><p>　　心中了了总知,只没佯痴缚钝。</p> </div>"
    }
]