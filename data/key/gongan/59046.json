[
    {
        "title": "当世成佛",
        "author": null,
        "date": "2014-07-23",
        "html": "<div class=\"B1_text\">\n<p>　　当世<a href=\"/remen/chengfo.html\" class=\"keylink\" target=\"_blank\">成佛</a>——大珠慧海论佛义</p><p>　　讲华严座主问:“禅师信无情是佛否?”师(大珠慧海)曰:“不信。若无情是佛,活人应不如死人,死马死狗亦应胜于活人。经云:‘<a href=\"/remen/foshen.html\" class=\"keylink\" target=\"_blank\">佛身</a>者,即法身也。从<a href=\"/remen/jiedinghui.html\" class=\"keylink\" target=\"_blank\">戒定慧</a>生、从三明女通生、从一切善法生’。若说无情是佛者,大德如今便死,应作佛去。”</p><p>　　案释:《坛经》云:“<a href=\"/remen/guiyi.html\" class=\"keylink\" target=\"_blank\">皈依</a>觉,两足尊;皈依正,离欲尊;皈依净,众中尊。从今日去.称觉为师,更不皈依邪魔外道。以<a href=\"/remen/zixing.html\" class=\"keylink\" target=\"_blank\">自性</a><a href=\"/remen/sanbao.html\" class=\"keylink\" target=\"_blank\">三宝</a>,常自证明。劝善知识皈依自性三宝:佛者——觉也、法者——正也、僧者——净也!自心皈依觉,邪迷不生,少欲知足,能离财色:名两足尊;自心皈依正,念念无邪见。以无邪见故,即无入我贡高贪爱执著:名离欲尊;自心皈依净,一切尘劳爱欲境界,自心皆不染著:名众中尊。若修此行,是自皈依。凡夫不会,从日至夜,受<a href=\"/remen/sanguiyi.html\" class=\"keylink\" target=\"_blank\">三皈依</a>戒。若言皈依佛,佛在何处?若不见佛,凭何所归?言却成妄!善知识,各自观察,莫错用心。经文分明言皈依自佛,不言皈依他佛,自佛不归,无所依处。今既自悟,各须皈依自心三宝:内调心性,外敬他人,是自皈依也”。《坛经》又云:“心平何劳持戒,行直何用<a href=\"/remen/canchan.html\" class=\"keylink\" target=\"_blank\">参禅</a>;恩则<a href=\"/remen/xiaoyang.html\" class=\"keylink\" target=\"_blank\">孝养</a>父母,义则上下相怜。让则尊卑和睦,忍则众恶无喧;若能钻木出火,淤泥定生红莲。苦口的是良药,逆耳必是忠言;改过必生<a href=\"/remen/zhihui.html\" class=\"keylink\" target=\"_blank\">智慧</a>,护短内心非贤。日用常行<a href=\"/remen/154932.html\" class=\"keylink\" target=\"_blank\">饶益</a>,成道非由施钱;<a href=\"/remen/puti.html\" class=\"keylink\" target=\"_blank\">菩提</a>只向心觅,何劳向外求玄!听说依此<a href=\"/remen/xiuxing.html\" class=\"keylink\" target=\"_blank\">修行</a>,西方只在眼前”。</p><p>　　嵩岳元圭禅师云:“佛能空一切相成万法智,而不能即灭定业;佛能知群有性,穷亿劫事,而不能化导<a href=\"/remen/wuyuan.html\" class=\"keylink\" target=\"_blank\">无缘</a>;佛能度无量有情,而不能尽<a href=\"/remen/zhongsheng.html\" class=\"keylink\" target=\"_blank\">众生</a>界;是为三不能也。定业亦不牢久,无缘亦是一期。众生界本无增减,亘无一人能主其法。有法无主,是谓无法;无法无主,是谓<a href=\"/remen/wuxin.html\" class=\"keylink\" target=\"_blank\">无心</a>。如我解,佛亦无<a href=\"/remen/shentong.html\" class=\"keylink\" target=\"_blank\">神通</a>也。但能以无心通达一切法尔”。</p><p>　　人孰无情?无情之人,何异于物耶?人而化物者,有百恶而无一善。故大凡人必有良知。人无良知,则穷人欲而灭天理者,小子可鸣鼓攻之也、人人可得而诛之也,是人可<a href=\"/remen/zisha.html\" class=\"keylink\" target=\"_blank\">自杀</a>以谢国人也!人有良知然后可以律身心,律身心而可以致<a href=\"/remen/juewu.html\" class=\"keylink\" target=\"_blank\">觉悟</a>,聚致须小觉悟而后可以成就其高尚人格,循序渐进、日积月累之功耳。荀子《劝学》云:“积土成山,风雨兴焉;积水成渊,蛟龙生焉;积善成德而神明自得,圣心备焉”。故心之用也,在于规正思而却邪念,此即觉悟之所由然也。人死,则凹大分散,神无所依住、心无所应用,何悟之有哉!非悟,则何以佛名为?</p><p>　　江阴祝塘抱霞楼主曰:<a href=\"/remen/tianzhu.html\" class=\"keylink\" target=\"_blank\">天竺</a>古论女:“人身难得、<a href=\"/remen/fofa.html\" class=\"keylink\" target=\"_blank\">佛法</a>难闻、佛道难成”,此非的论。自我中华大乘宗始,励世人可当世成佛悟道,信不诬也!学人以至诚之念,可闻正理;以<a href=\"/remen/jingjin.html\" class=\"keylink\" target=\"_blank\">精进</a>之心,可树正信;以修齐之志,可律正行;以不懈之身,可成正果。故通禅者必悟、悟道者必明、明心者必达、达观者必通。佛,此之谓也。</p> </div>"
    }
]