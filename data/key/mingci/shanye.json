[
    {
        "title": "善业",
        "date": "2016-03-21",
        "html": "<div class=\"B1_text\">\n<p style=\"text-align: center\"><img alt=\"\\\" src=\"https://www.liaotuo.com/uploadfile/2016/0321/20160321030102221.jpg\" /></p>\n<h2>善业（<a href=\"/\" class=\"keylink\" target=\"_blank\">佛教</a>解释）</h2>\n<p>　　善业（善业）佛教把身﹑口﹑意三方面的活动称为\"三业\"这些\"业\"又分为善﹑不善﹑非善非不善三种能引起<a href=\"/remen/shane.html\" class=\"keylink\" target=\"_blank\">善恶</a>等<a href=\"/remen/baoying.html\" class=\"keylink\" target=\"_blank\">报应</a>。善业指<a href=\"/remen/wujie.html\" class=\"keylink\" target=\"_blank\">五戒</a>十善等善事之作业。</p>\n<h2>介绍</h2>\n<p>　　shàn yè</p>\n<p>　　善业（善业）</p>\n<p>　　如是我闻：一时，佛在婆竭罗龙宫，与八千大<a href=\"/remen/biqiu.html\" class=\"keylink\" target=\"_blank\">比丘</a>众，三万二千菩萨摩诃萨俱。</p>\n<p>　　尔时，<a href=\"/remen/shizun.html\" class=\"keylink\" target=\"_blank\">世尊</a>告龙王言：‘一切<a href=\"/remen/zhongsheng.html\" class=\"keylink\" target=\"_blank\">众生</a>心想异故，造业亦异，由是故有诸趣轮转。</p>\n<p>　　‘龙王！汝见此会，及大海中，形色种类各别不耶？如是一切靡不由心造善不善身业、语业、意业所致！而心无色，不可见、取，但是虚妄诸法集起，毕竟无主、<a href=\"/remen/wuwo.html\" class=\"keylink\" target=\"_blank\">无我</a>、我所。虽各随业，所现不同，而实于中，无有作者。故一切法皆不思议，<a href=\"/remen/zixing.html\" class=\"keylink\" target=\"_blank\">自性</a>如幻。智者知己，应修善业，以是所生蕴、处、界等，皆悉端正，见者无厌。</p>\n<p>　　‘龙王！汝观<a href=\"/remen/foshen.html\" class=\"keylink\" target=\"_blank\">佛身</a>，从百千亿福德所生，诸相<a href=\"/remen/zhuangyan.html\" class=\"keylink\" target=\"_blank\">庄严</a>，光明显曜，蔽诸大众：设无量亿<a href=\"/remen/zizai.html\" class=\"keylink\" target=\"_blank\">自在</a>梵王，悉不复现。其有瞻仰如来身者，岂不目眩！汝又观此诸大菩萨，妙色严净，一切皆由修集善业福德而生。又诸天、龙入部众等，大威势者，亦因善业福德所生。今大海中，所有众生，形色粗鄙，或大或小，皆由自心种种想念，作身、语、意诸不善业，是故随业，各自受报。汝今常应如是修学，亦令众生，了达<a href=\"/remen/yinguo.html\" class=\"keylink\" target=\"_blank\">因果</a>，修习善业。汝当于此<a href=\"/remen/zhengjian.html\" class=\"keylink\" target=\"_blank\">正见</a>不动，勿复堕在断、常见中！于诸<a href=\"/remen/futian.html\" class=\"keylink\" target=\"_blank\">福田</a>，<a href=\"/remen/huanxi.html\" class=\"keylink\" target=\"_blank\">欢喜</a>敬养，是故汝等，亦得人天尊敬<a href=\"/remen/gongyang.html\" class=\"keylink\" target=\"_blank\">供养</a>。</p>\n<p>　　‘龙王当知！菩萨有一法，能断一切诸恶道苦。何等为一？谓于昼夜常念思惟观察善法，令诸善法念念增长，不容毫分不善间杂。是即能令诸恶水断，善法<a href=\"/remen/yuanman.html\" class=\"keylink\" target=\"_blank\">圆满</a>，常得亲近诸佛菩萨，及余圣众。言善法者：谓人天身、声闻<a href=\"/remen/puti.html\" class=\"keylink\" target=\"_blank\">菩提</a>、独觉菩提、无上菩提，皆依此法以为根本，而得成就，故名善法。此法即是十善业道！何等为十？谓能永断<a href=\"/remen/shasheng.html\" class=\"keylink\" target=\"_blank\">杀生</a>、偷盗、邪行、<a href=\"/remen/wangyu.html\" class=\"keylink\" target=\"_blank\">妄语</a>、两舌、恶口、绮语、贪欲、嗔恚、邪见。</p>\n<h2>分类</h2>\n<p>　　‘龙王！若离杀生，即得成就十离恼法。何等为十？</p>\n<p>　　一、放诸众生，普施<a href=\"/remen/wuwei.html\" class=\"keylink\" target=\"_blank\">无畏</a>。</p>\n<p>　　二、常于众生，超大慈心。</p>\n<p>　　三、永断一切嗔恚习气。</p>\n<p>　　四、身常无病。</p>\n<p>　　五、<a href=\"/remen/shouming.html\" class=\"keylink\" target=\"_blank\">寿命</a>长远。</p>\n<p>　　六、恒为非人之所守护。</p>\n<p>　　七、常无恶梦，寝觉快乐。</p>\n<p>　　八、减除怨结，众怨自解。</p>\n<p>　　九、无恶道怖。</p>\n<p>　　十、命终生天。</p>\n<p>　　是为十。若能<a href=\"/remen/huixiang.html\" class=\"keylink\" target=\"_blank\">回向</a>阿褥多罗三藐三菩提者，后<a href=\"/remen/chengfo.html\" class=\"keylink\" target=\"_blank\">成佛</a>时，得佛随心自在寿命。</p>\n<p>　　‘复次、龙王！若离偷盗，即得十种可保信法。何等为十？</p>\n<p>　　一、资财盈积，王、贼、水 火、及非爱子，不能散灭。</p>\n<p>　　二、多人爱念。</p>\n<p>　　三、人不欺负。</p>\n<p>　　四、十方赞美。</p>\n<p>　　五、不忧损害。</p>\n<p>　　六、善名流布。</p>\n<p>　　七、处众无畏。</p>\n<p>　　八、财、命、色、力、安乐 辩才，具足无缺。</p>\n<p>　　九、常怀施惠。</p>\n<p>　　十、命终生天。</p>\n<p>　　是为十。若能回向阿褥多罗三藐三菩提者，后成佛时，得证清净大菩提智。</p>\n<p>　　‘复次、龙王！若离邪行，即得四种智所赞法。何等为四？</p>\n<p>　　一、诸根调适。</p>\n<p>　　二、永离喧掉。</p>\n<p>　　三、世所称叹。</p>\n<p>　　四、妻莫能侵。</p>\n<p>　　是为四。若能回向阿褥多罗三藐三菩提者，后成佛时，得佛丈夫隐密藏相。</p>\n<p>　　‘复次、龙王！若离妄语，得得八种天所赞法。何等为八？</p>\n<p>　　一、日常清净优钵花香。</p>\n<p>　　二、为诸<a href=\"/remen/shijian.html\" class=\"keylink\" target=\"_blank\">世间</a>之所信伏。</p>\n<p>　　三、发言成证，人天敬爱。</p>\n<p>　　四、常以爱语，安慰众生。</p>\n<p>　　五、得胜意乐，三业清净。</p>\n<p>　　六、言无误失，心常欢喜。</p>\n<p>　　七、发言尊重，人天奉行。</p>\n<p>　　八、<a href=\"/remen/zhihui.html\" class=\"keylink\" target=\"_blank\">智慧</a>殊胜，无能制伏。</p>\n<p>　　是为八。若能回向阿褥多罗三藐三菩提者，后成佛时，即得如来真实语。</p>\n<p>　　‘复次、龙王！若离两舌，即得五种不可坏法。何等为五？</p>\n<p>　　一、得不坏身，无能害故。</p>\n<p>　　二、得不坏眷属，无能破故。</p>\n<p>　　三、得不坏信，顺本业故。</p>\n<p>　　四、得不坏法行，所修坚固故。</p>\n<p>　　五、得不坏善知识，不诳惑故。</p>\n<p>　　是为五。若能回向阿褥多罗三藐三菩提者，后成佛时，得正眷属，诸魔外道不能沮坏。</p>\n<p>　　‘复次、龙王！若离恶口，即得成就八种净业，何等为八？</p>\n<p>　　一、言不乖度。</p>\n<p>　　二、言皆利益。</p>\n<p>　　三、言必契理。</p>\n<p>　　四、言语美妙。</p>\n<p>　　五、言可承领。</p>\n<p>　　六、言则信用。</p>\n<p>　　七、言无可讥。</p>\n<p>　　八、言尽爱乐。</p>\n<p>　　是为八。若能回向阿耨多罗三藐三菩提者，后成佛时，具足如来<a href=\"/remen/fanyin.html\" class=\"keylink\" target=\"_blank\">梵音</a>声相。</p>\n<p>　　‘复次、龙王！若离绮语，即得成就三种决定。何等为三？</p>\n<p>　　一、定为智人所爱。</p>\n<p>　　二、定能以智如实答问。</p>\n<p>　　三、定于人天威德最胜，无有虚妄。</p>\n<p>　　是为三。若能回向阿耨多罗三藐三菩提者，后成佛时，即得如来诸所授记皆不唐捐。</p>\n<p>　　‘复次、龙王！若离贪欲，即得成就五种自在。何等为五？</p>\n<p>　　一、三业自在，诸根具足故。</p>\n<p>　　二、财物自在，一切怨贼不夺故。</p>\n<p>　　三、福德自在，随心所欲，物皆备故。</p>\n<p>　　四、王位自在，珍奇妙物皆奉献故。</p>\n<p>　　五、所获之物，过本所求百倍殊胜，由于昔时不悭嫉故。</p>\n<p>　　‘复次、龙王！若离嗔恚，即得八种喜悦心法。何等为八？</p>\n<p>　　一、无损恼心。</p>\n<p>　　二、无嗔恚心。</p>\n<p>　　三、无诤讼心。</p>\n<p>　　四、柔和质直心。</p>\n<p>　　五、得圣者慈心。</p>\n<p>　　六、常作利益，安众生心。</p>\n<p>　　七、身相端严，众共尊敬。</p>\n<p>　　八、以和忍故，速生梵世。</p>\n<p>　　是为八。若能回向阿耨多罗三藐三菩提者，后成佛时，得无碍心，观者无厌。</p>\n<p>　　‘复次、龙王！若离邪见，即得成就十<a href=\"/remen/gongde.html\" class=\"keylink\" target=\"_blank\">功德</a>法。何等为十？</p>\n<p>　　一、得真善意乐，真善等侣。</p>\n<p>　　二、深信因果，宁殒身命终不作恶。</p>\n<p>　　三、惟<a href=\"/remen/guiyi.html\" class=\"keylink\" target=\"_blank\">皈依</a>佛，非余天等。</p>\n<p>　　四、直心正见，永离一切吉凶疑网。</p>\n<p>　　五、常生<a href=\"/remen/rensheng.html\" class=\"keylink\" target=\"_blank\">人生</a>，不更恶道。</p>\n<p>　　六、无量<a href=\"/remen/fuhui.html\" class=\"keylink\" target=\"_blank\">福慧</a>转转增胜。</p>\n<p>　　七、永离邪道，行于圣道。</p>\n<p>　　八、不起身见，舍诸恶业。</p>\n<p>　　九、住无碍见。</p>\n<p>　　十、不堕诸难。</p>\n<p>　　是为十。若能回向阿耨多罗三藐三菩提者，后成佛时，速证一切<a href=\"/remen/fofa.html\" class=\"keylink\" target=\"_blank\">佛法</a>，成就自在<a href=\"/remen/shentong.html\" class=\"keylink\" target=\"_blank\">神通</a>。’</p>\n<p>　　尔时，世尊复告龙王言：‘若有菩萨依此善业，于<a href=\"/remen/xiudao.html\" class=\"keylink\" target=\"_blank\">修道</a>时，能离杀害而行施故，常富财宝无能侵夺，长寿无夭，不为一切怨贼损害。离不与取而行施故，常富财宝无能侵夺，最胜无比，悉能备集诸佛法藏。离非梵行而行施故，常富财宝无能侵夺，其家贞顺，母及妻子无有能以欲心视者。离虚诳语而行施故，常富财宝无能侵夺，离众毁谤，摄持<a href=\"/remen/zhengfa.html\" class=\"keylink\" target=\"_blank\">正法</a>，如其誓愿所作必果。离离间语而行施故，常富财宝无能侵夺，眷属和睦，同一志乐恒无乖诤。离粗恶语而行施故，常富财宝无能使夺，一切众会欢喜贩依，言皆信受无违拒者。离无义语而行施故，常富财宝无能侵夺，言不虚设，人皆敬受，能善方便断诸疑惑。离贪求心而行施故，常富财宝无能侵夺，一切所有悉以惠舍，信解坚固，具大威力。离忿怒心而行施故，常富财宝无能侵夺，连自成就无碍心智，诸根严好，见皆敬爱。离邪倒心而行施故，常富财宝无能侵夺，恒生正见敬信之家，见佛、闻法、供养众僧，常不忘失大<a href=\"/remen/putixin.html\" class=\"keylink\" target=\"_blank\">菩提心</a>。是为大士修<a href=\"/remen/pusadao.html\" class=\"keylink\" target=\"_blank\">菩萨道</a>时，行十善业，以施庄严所获大利。</p>\n<p>　　‘如是龙王！举要言之，行十善道，以戒庄严故，能生一切佛法义利，满足大愿。忍辱庄严故，得佛圆音，其众相好。<a href=\"/remen/jingjin.html\" class=\"keylink\" target=\"_blank\">精进</a>庄严故，能破魔怨，入佛法藏。定庄严故，能生念、慧、惭愧、轻安。慧庄严故，能断一切分别妄见。慈庄严故，于诸众生，不起恼害。悲庄严故，愍诸众生，常不厌舍。喜庄严故，见修善者，心无嫌嫉。舍庄严故，于顺违境，无爱恚心。四摄庄严故，常勤摄化一切众生。念处庄严故，善能修习<a href=\"/remen/sinianchu.html\" class=\"keylink\" target=\"_blank\">四念处</a>观。正勤庄严故，悉能断除一切不善法，成一切善法。神足庄严故，恒令身心轻安快乐。五根庄严故，深信坚固，精勤匪懈，常无迷妄，寂然调顺，断诸<a href=\"/remen/fannao.html\" class=\"keylink\" target=\"_blank\">烦恼</a>。力庄严故，众想尽灭，无能坏者。觉支庄严故，常善<a href=\"/remen/juewu.html\" class=\"keylink\" target=\"_blank\">觉悟</a>一切诸法。正道庄严故，得正智慧常。止庄严故，悉能涤除一切结使。观庄严故，能如实知诸法自性。方便庄严故，速得成满为、无为乐。</p>\n<p>　　‘龙王当知！此十善业，乃至能令十力、无畏、十八不共一切佛法，皆得圆满。是故汝等应勤修学。</p>\n<p>　　‘龙王当知！譬如一切城邑、聚落，皆依大地而得安住，一切药草、卉木、<a href=\"/remen/conglin.html\" class=\"keylink\" target=\"_blank\">丛林</a>，亦皆依地而得生长。此十善道，亦复如是；一切人、天依之而立，一切声闻、独觉菩提，诸菩萨行，一切佛法，咸共依此十善大地而得成就。’</p>\n<p>　　佛说此经已，娑竭罗龙王，及诸大众，一切世间天、人、阿修罗等，皆大欢喜，信受奉行。</p>\n</div>"
    }
]