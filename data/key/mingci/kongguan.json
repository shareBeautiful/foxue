[
    {
        "title": "【空观】是什么意思？佛教空观解释",
        "date": "2016-03-30",
        "html": "<div class=\"B1_text\">\n<p style=\"text-align: center;\"><img alt=\"&#x3010;&#x7A7A;&#x89C2;&#x3011;&#x662F;&#x4EC0;&#x4E48;&#x610F;&#x601D;&#xFF1F;&#x4F5B;&#x6559;&#x7A7A;&#x89C2;&#x89E3;&#x91CA;\" src=\"https://www.liaotuo.com/uploadfile/2018/1004/20181004051706686.jpg\" title=\"&#x3010;&#x7A7A;&#x89C2;&#x3011;&#x662F;&#x4EC0;&#x4E48;&#x610F;&#x601D;&#xFF1F;&#x4F5B;&#x6559;&#x7A7A;&#x89C2;&#x89E3;&#x91CA;\" /></p>\n<h2>空观是什么意思？</h2>\n<p>　　空观，即观察诸法皆空的道理。亦指<a href=\"/remen/tiantaizong.html\" class=\"keylink\" target=\"_blank\">天台宗</a>所立一心<a href=\"/remen/sanguan.html\" class=\"keylink\" target=\"_blank\">三观</a>（空观、假观、<a href=\"/remen/zhongguan.html\" class=\"keylink\" target=\"_blank\">中观</a>）之一。</p>\n<p>　　《<a href=\"/remen/sanzang.html\" class=\"keylink\" target=\"_blank\">三藏</a>法数》：空者，离性离相之谓也。谓观一念之心，不在内，不在外，不在中间，名之为空。由观一念空故，一空一切空，无假、无中而不空，以三观皆能荡相故也。盖空荡见、思之相，假荡尘沙之相，中荡无明之相，三相皆荡，即毕竟空，是名空观。（见、思、尘沙、无明，即三惑也。）</p>\n<p>　　《佛学大辞典》：观诸法皆空之理也。一切诸法，尽为<a href=\"/remen/yinyuan1.html\" class=\"keylink\" target=\"_blank\">因缘</a>所生，因缘所生之法，无有<a href=\"/remen/zixing.html\" class=\"keylink\" target=\"_blank\">自性</a>，空寂<a href=\"/remen/wuxiang.html\" class=\"keylink\" target=\"_blank\">无相</a>也。中观论<a href=\"/remen/sidi.html\" class=\"keylink\" target=\"_blank\">四谛</a>品曰：“因缘所生法，我说即是空。”此谓空谛之理，观此空谛之理曰空观。此空观有四教之别，藏教分析诸法而观空理，故谓为析空。通教不要分析，譬之幻梦之体，而直证空，故谓为体空。别教于假中之外观空，故谓为偏空。圆教观假中即空，故谓为圆空。有如此四种之别者，以机有利钝之别故也。利钝之机虽有别。而以空观为入理之门则一也。演密钞三曰：“三乘之人，同以空为门，入诸法真实之性。”其解圆空者，则如三藏法数十曰：“空者离相离性之谓也。谓观一念之心，不在内，不在外，不在中间，名之为空。由观一念空故，一空一切空，无假中而不空。”光明玄义拾遗记五曰：“三观之首，皆言即者，指一念心即三谛故。初云即空，非即偏空，乃观一念即圆空也。此空能破三谛相着，故云一空一切空也。”<a href=\"/remen/zhiguan.html\" class=\"keylink\" target=\"_blank\">止观</a>五上曰：“一空一切空，无假中而不空，总空观也。”</p>\n</div>"
    }
]