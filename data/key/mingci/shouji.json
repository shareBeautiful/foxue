[
    {
        "title": "【授记】-什么叫授记",
        "date": "2016-03-04",
        "html": "<div class=\"B1_text\">\n<h2>授记（<a href=\"/\" class=\"keylink\" target=\"_blank\">佛教</a>解释）</h2>\n<p>　　基本意义： 1、十二部经之一2、佛教语:佛对<a href=\"/remen/faxin.html\" class=\"keylink\" target=\"_blank\">发心</a>之<a href=\"/remen/zhongsheng.html\" class=\"keylink\" target=\"_blank\">众生</a>授与当来必当作佛之记别也</p>\n<h2>二种授记</h2>\n<h3>　　一无余记</h3>\n<p>　　佛现前授记某甲众生于某劫中作佛，号某如来，如是有国土眷属等了了说之，故名无余记。如<a href=\"/remen/shizun.html\" class=\"keylink\" target=\"_blank\">世尊</a>复言：若我在世，或灭度后，闻诸<a href=\"/fojing/miaofalianhuajing/\" class=\"keylink\" target=\"_blank\">法华经</a>一句一偈者，我皆为授无上<a href=\"/remen/puti.html\" class=\"keylink\" target=\"_blank\">菩提</a>之记，是名无余记。</p>\n<h3>　　二有余记</h3>\n<p>　　如言告众生汝于未来某佛时当毕此罪，某甲如来为汝授记之类，是名有余记。复言：若一切众生悉有有余，彼生善根，相续不断，当至无上菩提，是名有余记。见大疏四。</p>\n<p>　　即无余记与有余记二者。</p>\n<p>　　(一)佛现前授记某甲众生，于某劫中作佛，号某如来，如是有国土眷属等，称为无余记。</p>\n<p>　　(二)若言告某甲众生，汝于未来某佛时当毕此罪，称为有余记。[大日经疏卷四]</p>\n<h2>三周授记</h2>\n<p>　　上中下<a href=\"/remen/sangen.html\" class=\"keylink\" target=\"_blank\">三根</a>之声闻由于听闻法华经之三周<a href=\"/remen/shuofa.html\" class=\"keylink\" target=\"_blank\">说法</a>而得悟，对此，佛为之各各授予作佛之记，称为三周授记。</p>\n<p>　　三周者，法说周、譬说周与<a href=\"/remen/yinyuan1.html\" class=\"keylink\" target=\"_blank\">因缘</a>周。</p>\n<p>　　(一)于法说周对上根授记，如譬喻品中对<a href=\"/remen/sheli.html\" class=\"keylink\" target=\"_blank\">舍利</a>弗授记即是。</p>\n<p>　　(二)于譬说周对中根授记，如授记品中对摩诃<a href=\"/remen/jiaye.html\" class=\"keylink\" target=\"_blank\">迦叶</a>、须菩提、迦旃延、目犍连四大声闻授记即是。</p>\n<p>　　(三)于因缘周对下根授记，如五百<a href=\"/remen/dizi.html\" class=\"keylink\" target=\"_blank\">弟子</a>授记品中对富楼那、千二百声闻、憍陈如、优楼频螺迦叶等授记，授学无学品中对阿难等二千人授记，提婆达多品中对提婆达多授记，劝持品中对波阇<a href=\"/remen/biqiuni.html\" class=\"keylink\" target=\"_blank\">比丘尼</a>、六千有学无学<a href=\"/remen/biqiu.html\" class=\"keylink\" target=\"_blank\">比丘</a>尼等授记即是。[法华经文句卷四上、法华文句记卷四中、卷四下、法华玄论卷五]（参阅‘三周说法’560、‘授记’4587）。</p>\n<h2>四种授记</h2>\n<p>　　一 未发心而与授记，或有众生往来五道，诸根猛利，好乐大法，佛知是人自此过若干阿僧祇劫，发无上<a href=\"/remen/putixin.html\" class=\"keylink\" target=\"_blank\">菩提心</a>，又过若干阿僧祇劫修菩萨行，度无量众生令住于菩提，又过若干阿僧祇劫成无上菩提，号字如是，国土如是，乃至灭后法住岁数如是等，是名未发心而与授记，是十位已前之种性地也。</p>\n<p>　　二 适发心已得授记，或有人久植德本，修习善行，勤心<a href=\"/remen/jingjin.html\" class=\"keylink\" target=\"_blank\">精进</a>，诸根明利，是人发心，即住阿惟越地，入菩萨位，堕毕竟数，出过八难，如是等人适发心，诸佛即授当得作佛之记，是名适发心已得授记。是住行以上也。</p>\n<p>　　三 密授记，有菩萨求无上菩提，行种种之施，勤行精进，求诸善法，如是人固当授记，然自志满足，恐不复更发精进之心，如不授记，复恐众<a href=\"/remen/rensheng.html\" class=\"keylink\" target=\"_blank\">人生</a>疑，谓此人精进<a href=\"/remen/xiuxing.html\" class=\"keylink\" target=\"_blank\">修行</a>，不蒙授记，是故佛以威神力密作当得作佛之授记，令他人闻，不令当人知，是曰隐覆授记或云密授记。</p>\n<p>　　四 现前授记，有菩萨久集善根，无不具足，常修梵行，观<a href=\"/remen/wuwo.html\" class=\"keylink\" target=\"_blank\">无我</a>空，于一切法得无生忍，佛知是人<a href=\"/remen/gongde.html\" class=\"keylink\" target=\"_blank\">功德</a><a href=\"/remen/zhihui.html\" class=\"keylink\" target=\"_blank\">智慧</a>已悉具足，则于一切大众前现前记其<a href=\"/remen/chengfo.html\" class=\"keylink\" target=\"_blank\">成佛</a>名号国土等，是名现前授记。</p>\n<p>　　见首楞严<a href=\"/remen/sanmei.html\" class=\"keylink\" target=\"_blank\">三昧</a>经下。</p>\n<p>　　一 未发菩提心授记，谓诸佛世尊观诸众生根机之利钝其具增上之信者，佛则令发菩提心授当得作佛之记也。</p>\n<p>　　二 共发菩提心授记，谓诸菩萨善根成熟，不得增上之行，但誓欲度脱一切众生与诸众生同发菩提心同成正觉，蒙佛之授记也。</p>\n<p>　　三 隐覆授记，即上之密授记。</p>\n<p>　　四 现前授记，与上名义共同。见菩提资粮论三。</p>\n<h2>六种授记</h2>\n<p>　　一种性未发心记，与上之第一同。</p>\n<p>　　二已发心记，与上之第二同。</p>\n<p>　　三现前记，与上之第四同。四不现前记，对面说为现前记，于异处遥说为不现前记。</p>\n<p>　　五时觉时定记，记时劫之数量名字，并说佛及国土之名字者。</p>\n<p>　　六时无量时不定记，总言于<a href=\"/remen/wuliangjie.html\" class=\"keylink\" target=\"_blank\">无量劫</a>作佛，不委曲辨时劫之数量及佛国之名号者。地持论，胜鬘宝窟上末。</p>\n<h2>八种授记</h2>\n<p>　　授记者，佛对发心之众生，授与将来必当作佛之记别。依觉知与否，分为八种，即：</p>\n<p>　　(一)己知他不知，发心而自发誓愿，未广及于人，未得四无所畏，未得善权故。</p>\n<p>　　(二)众人尽知己不知，发心广大，得无所畏，得善根故。</p>\n<p>　　(三)己众俱知，位在七地得<a href=\"/remen/wuwei.html\" class=\"keylink\" target=\"_blank\">无畏</a>，得善权，得空观故。</p>\n<p>　　(四)己众俱不知，未入七地，未得空观之无著行故。</p>\n<p>　　(五)近觉远不觉，诸根具足不舍如来无著之行故，如<a href=\"/remen/mile.html\" class=\"keylink\" target=\"_blank\">弥勒</a>即是。</p>\n<p>　　(六)远觉近不觉，未能演说圣贤之行故，如师子膺即是。</p>\n<p>　　(七)近远俱觉，诸根具足不舍无著之行，遍游十方世界，作不思议，显佛之神德故，如柔顺菩萨即是。</p>\n<p>　　(八)近远俱不觉，未得菩提，皆不能悉知如来藏等之行故，如等行菩萨即是。[法华文句卷七上]（参阅‘授记’4587）。</p>\n<h2>授记光</h2>\n<p>　　（术语）佛为授<a href=\"/remen/xingzhe.html\" class=\"keylink\" target=\"_blank\">行者</a>记别，照行者身之光明也。智度论三十三曰：‘诸<a href=\"/remen/fofa.html\" class=\"keylink\" target=\"_blank\">佛法</a>欲与众生授记，先微笑，无量光从四牙中出，所谓青黄赤白绿紫等也。’</p>\n</div>"
    }
]