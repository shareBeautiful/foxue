[
    {
        "title": "【礼赞】是什么意思？礼赞的意思",
        "date": "2016-02-23",
        "html": "<div class=\"B1_text\">\n<p style=\"text-align: center;\"><img alt=\"&#x3010;&#x793C;&#x8D5E;&#x3011;&#x662F;&#x4EC0;&#x4E48;&#x610F;&#x601D;&#xFF1F;&#x793C;&#x8D5E;&#x7684;&#x610F;&#x601D;\" src=\"https://www.liaotuo.com/uploadfile/2018/0918/20180918032506665.jpg\" title=\"&#x3010;&#x793C;&#x8D5E;&#x3011;&#x662F;&#x4EC0;&#x4E48;&#x610F;&#x601D;&#xFF1F;&#x793C;&#x8D5E;&#x7684;&#x610F;&#x601D;\" /></p>\n<h2>礼赞是什么意思？（<a href=\"/\" class=\"keylink\" target=\"_blank\">佛教</a>解释）</h2>\n<p>　　礼赞，是指<a href=\"/remen/libai.html\" class=\"keylink\" target=\"_blank\">礼拜</a><a href=\"/remen/sanbao.html\" class=\"keylink\" target=\"_blank\">三宝</a>，赞欢其经也。有唐善导之<a href=\"/remen/wangsheng.html\" class=\"keylink\" target=\"_blank\">往生</a>礼赞，宋仁岳之释迦如来<a href=\"/remen/niepan.html\" class=\"keylink\" target=\"_blank\">涅槃</a>礼赞文等。</p>\n<p style=\"text-align: center;\"><strong><a href=\"/chanzong/gongan/53414.html\" class=\"keylink\" target=\"_blank\">龙树菩萨</a>·礼赞阿弥陀佛偈</strong></p>\n<p style=\"text-align: center;\">无量光明慧　身如真金山</p>\n<p style=\"text-align: center;\">我今身口意　合掌稽首礼</p>\n<p style=\"text-align: center;\">金色妙光明　普流诸世界</p>\n<p style=\"text-align: center;\">随物增其色　是故稽首礼</p>\n<p style=\"text-align: center;\">若人命终时　得生彼国者</p>\n<p style=\"text-align: center;\">即具无量德　是故我归命</p>\n<p style=\"text-align: center;\">人能念是佛　无量力威德</p>\n<p style=\"text-align: center;\">实时入必定　是故我常念</p>\n<p style=\"text-align: center;\">彼国人命终　设应受诸苦</p>\n<p style=\"text-align: center;\">不堕恶<a href=\"/remen/diyu.html\" class=\"keylink\" target=\"_blank\">地狱</a>　是故归命礼</p>\n<p style=\"text-align: center;\">若<a href=\"/remen/rensheng.html\" class=\"keylink\" target=\"_blank\">人生</a>彼国　终不堕三趣</p>\n<p style=\"text-align: center;\">及与阿修罗　我今归命礼</p>\n<p style=\"text-align: center;\">人天身相同　犹如金山顶</p>\n<p style=\"text-align: center;\">诸胜所归处　是故头面礼</p>\n<p style=\"text-align: center;\">其有生彼国　具天眼耳通</p>\n<p style=\"text-align: center;\">十方普无碍　稽首圣中尊</p>\n<p style=\"text-align: center;\">其国诸<a href=\"/remen/zhongsheng.html\" class=\"keylink\" target=\"_blank\">众生</a>　神变及心通</p>\n<p style=\"text-align: center;\">亦具<a href=\"/remen/suming.html\" class=\"keylink\" target=\"_blank\">宿命</a>智　是故归命礼</p>\n<p style=\"text-align: center;\">生彼国土者　<a href=\"/remen/wuwo.html\" class=\"keylink\" target=\"_blank\">无我</a>无我所</p>\n<p style=\"text-align: center;\">不生彼此心　是故稽首礼</p>\n<p style=\"text-align: center;\">超出<a href=\"/remen/sanjie.html\" class=\"keylink\" target=\"_blank\">三界</a>狱　目如莲华叶</p>\n<p style=\"text-align: center;\">声闻众无量　是故稽首礼</p>\n<p style=\"text-align: center;\">彼国诸众生　其性皆柔和</p>\n<p style=\"text-align: center;\">自然行十善　稽首众圣王</p>\n<p style=\"text-align: center;\">从善生净明　无量无边数</p>\n<p style=\"text-align: center;\">二足中第一　是故我归命</p>\n<p style=\"text-align: center;\">若人愿作佛　心念阿弥陀</p>\n<p style=\"text-align: center;\">应时为现身　是故我归命</p>\n<p style=\"text-align: center;\">彼佛本愿力　十方诸菩萨</p>\n<p style=\"text-align: center;\">来<a href=\"/remen/gongyang.html\" class=\"keylink\" target=\"_blank\">供养</a>听法　是故我稽首</p>\n<p style=\"text-align: center;\">彼土诸菩萨　具足诸相好</p>\n<p style=\"text-align: center;\">以自<a href=\"/remen/zhuangyan.html\" class=\"keylink\" target=\"_blank\">庄严</a>身　我今归命礼</p>\n<p style=\"text-align: center;\">彼诸大菩萨　日日于三时</p>\n<p style=\"text-align: center;\">供养十方佛　是故稽首礼</p>\n<p style=\"text-align: center;\">若人种善根　疑则华不开</p>\n<p style=\"text-align: center;\"><a href=\"/remen/xinxing1.html\" class=\"keylink\" target=\"_blank\">信心</a>清净者　华开则见佛</p>\n<p style=\"text-align: center;\">十方现在佛　以种种<a href=\"/remen/yinyuan1.html\" class=\"keylink\" target=\"_blank\">因缘</a></p>\n<p style=\"text-align: center;\">叹彼佛<a href=\"/remen/gongde.html\" class=\"keylink\" target=\"_blank\">功德</a>　我今归命礼</p>\n<p style=\"text-align: center;\">其土甚严饰　殊彼诸天宫</p>\n<p style=\"text-align: center;\">功德甚深厚　是故<a href=\"/remen/lifo.html\" class=\"keylink\" target=\"_blank\">礼佛</a>足</p>\n<p style=\"text-align: center;\">佛足千辐轮　柔软莲华色</p>\n<p style=\"text-align: center;\">见者皆<a href=\"/remen/huanxi.html\" class=\"keylink\" target=\"_blank\">欢喜</a>　头面礼佛足</p>\n<p style=\"text-align: center;\">眉间白毫光　犹如清净月</p>\n<p style=\"text-align: center;\">增益面光色　头面礼佛足</p>\n<p style=\"text-align: center;\">本求佛道时　行诸奇妙事</p>\n<p style=\"text-align: center;\">如诸经所说　头面稽首礼</p>\n<p style=\"text-align: center;\">彼佛所言说　破除诸罪根</p>\n<p style=\"text-align: center;\">美言多所益　我今稽首礼</p>\n<p style=\"text-align: center;\">以此美言说　救诸着乐病</p>\n<p style=\"text-align: center;\">已度今犹度　是故稽首礼</p>\n<p style=\"text-align: center;\">人天中最尊　诸天头面礼</p>\n<p style=\"text-align: center;\">七宝冠摩足　是故我归命</p>\n<p style=\"text-align: center;\">一切贤圣众　及诸人天众</p>\n<p style=\"text-align: center;\">咸皆共归命　是故我亦礼</p>\n<p style=\"text-align: center;\">乘彼八道船　能度难度海</p>\n<p style=\"text-align: center;\">自度亦度彼　我礼<a href=\"/remen/zizai.html\" class=\"keylink\" target=\"_blank\">自在</a>者</p>\n<p style=\"text-align: center;\">诸佛<a href=\"/remen/wuliangjie.html\" class=\"keylink\" target=\"_blank\">无量劫</a>　赞扬其功德</p>\n<p style=\"text-align: center;\">犹尚不能尽　归命清净人</p>\n<p style=\"text-align: center;\">我今亦如是　称赞无量德</p>\n<p style=\"text-align: center;\">以是福因缘　愿佛常念我</p>\n<p style=\"text-align: center;\">我于今先世　福德若大小</p>\n<p style=\"text-align: center;\">愿我于佛所　心常得清净</p>\n<p style=\"text-align: center;\">以此福因缘　所获上妙德</p>\n<p style=\"text-align: center;\">愿诸众生类　皆亦悉当得</p>\n</div>"
    }
]