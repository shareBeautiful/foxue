[
    {
        "title": "【诸恶】-佛教中的诸恶指什么",
        "date": "2016-04-29",
        "html": "<div class=\"B1_text\">\n<h2>诸恶（<a href=\"/\" class=\"keylink\" target=\"_blank\">佛教</a>解释）</h2>\n<p>　　1.各种恶行。《大智度论》卷十八：“诸恶莫作，诸善奉行，自浄其意，是诸佛教。” 清 刘廷玑 《在园杂志》卷二：“其中家常日用，应酬世务，奸诈贪狡，诸恶皆作，<a href=\"/remen/guobao.html\" class=\"keylink\" target=\"_blank\">果报</a>昭然。”</p>\n<p>　　2.众恶人。 金 董解元 《西厢记诸宫调》卷三：“与君有旧，书至则必起雄师，立残诸恶。”</p>\n<h2>关于“诸恶莫作”的<a href=\"/fojing/\" class=\"keylink\" target=\"_blank\">佛经</a>记载</h2>\n<p>　　诸恶莫作。诸善奉行。自净其意。是诸佛教。此一四一句偈总括一切佛教，佛教之广海，摄尽于此一偈。大小乘八万之法藏，自此一偈流出也。</p>\n<p>　　1、增一阿含一曰：‘时大<a href=\"/remen/jiaye.html\" class=\"keylink\" target=\"_blank\">迦叶</a>问阿难曰：增一阿含乃能出三十七道品之教，乃诸法皆由此生。阿难报言：如是如是，（中略）增一阿含一偈之中，便出三十七品及诸法。迦叶问言：何等偈中出生三十七品及诸法？时尊者阿难便说是偈诸恶莫作，诸善奉行，自净其意，是诸佛教。’</p>\n<p>　　2、北本<a href=\"/remen/niepan.html\" class=\"keylink\" target=\"_blank\">涅盘</a>经十四曰：‘何等名为伽陀经？除修多罗及诸<a href=\"/remen/jielv.html\" class=\"keylink\" target=\"_blank\">戒律</a>，其余有说四句之偈，所谓诸恶莫作，诸善奉行，自净其意，是诸佛教。’</p>\n<p>　　3、智度论十八曰：‘随相门者，如佛说偈：诸恶莫作，诸善奉行，自净其意，是诸佛教。’</p>\n<p>　　4、法华玄义四之一曰：‘戒经云：诸恶莫作，诸善奉行，自净其意，是诸佛教。诸恶即七支过罪，轻重非违，五部律明其相，如是等戒所防止。诸善者善三业若散若静，前后方便，支林<a href=\"/remen/gongde.html\" class=\"keylink\" target=\"_blank\">功德</a>，悉是清升，故称为善。自净其意者，即是破诸邪倒，了知<a href=\"/remen/shijian.html\" class=\"keylink\" target=\"_blank\">世间</a>出世间<a href=\"/remen/yinguo.html\" class=\"keylink\" target=\"_blank\">因果</a>正助法门，能消除心垢，净诸瑕秽，岂过于慧，<a href=\"/remen/fofa.html\" class=\"keylink\" target=\"_blank\">佛法</a>旷海，此三摄尽。’</p>\n<p>　　5、释氏要览上曰：‘阿难云：诸恶莫作，众善奉行，自净其意，是诸佛教。’世谓之七佛通戒偈。其义虽为通诫，然七佛各各有禁戒偈。此四句偈为第六佛迦叶如来之偈也。增一阿含经四十四曰：‘于此贤劫中有佛名为迦叶如来，寿二万岁，二十年中恒以一偈以为禁戒。一切恶莫作，当奉行其善，自净其志意，是则诸佛教。</p>\n</div>"
    }
]