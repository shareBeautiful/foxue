[
    {
        "title": "见性（佛教名词）",
        "date": "2016-03-15",
        "html": "<div class=\"B1_text\">\n<h2>见性（<a href=\"/\" class=\"keylink\" target=\"_blank\">佛教</a>解释）</h2>\n<p>　　黄檗传心法要曰：“即心是佛，上至诸佛，下至蠢动含灵，皆有<a href=\"/remen/foxing.html\" class=\"keylink\" target=\"_blank\">佛性</a>，同一心体。所以达摩从西天来，唯传一法。直指一切<a href=\"/remen/zhongsheng.html\" class=\"keylink\" target=\"_blank\">众生</a>本来是佛，不假<a href=\"/remen/xiuxing.html\" class=\"keylink\" target=\"_blank\">修行</a>。但如今识取自心，见自本性，更莫别求。”血脉论曰：“若欲见佛，须是见性，性即是佛。若不见性，<a href=\"/remen/nianfo.html\" class=\"keylink\" target=\"_blank\">念佛</a>诵经，持斋持戒，亦无益处。</p>\n<h2>祖师开示见性</h2>\n<p>　　六祖开示：见性之人，立亦得，不立亦得。去来自由，无滞无碍。应用随作，应语随答。普见<a href=\"/remen/huashen.html\" class=\"keylink\" target=\"_blank\">化身</a>，不离<a href=\"/remen/zixing.html\" class=\"keylink\" target=\"_blank\">自性</a>，即得<a href=\"/remen/zizai.html\" class=\"keylink\" target=\"_blank\">自在</a><a href=\"/remen/shentong.html\" class=\"keylink\" target=\"_blank\">神通</a>，游戏<a href=\"/remen/sanmei.html\" class=\"keylink\" target=\"_blank\">三昧</a>，是名见性。</p>\n<p>　　是见到一切众生普具的佛性，此性即佛，名为佛性，见自佛性者，当下与诸佛无异，禅家名之为见性<a href=\"/remen/chengfo.html\" class=\"keylink\" target=\"_blank\">成佛</a>。</p>\n<p>　　见性：既是见自本性。</p>\n<p>　　《高丽普照禅师修心诀》：</p>\n<p>　　<a href=\"/remen/sanjie.html\" class=\"keylink\" target=\"_blank\">三界</a>热恼，犹如火宅。其忍淹留，甘受长苦。欲免<a href=\"/remen/lunhui.html\" class=\"keylink\" target=\"_blank\">轮回</a>，莫若求佛。若欲求佛，佛即是心。心何远觅，不离身中。色身是假，有生有灭。真心如空，不断不变。故云：百骸溃散，归火归风。一物长灵，盖天盖地。嗟夫今之人，迷来久矣。不识自心是真佛，不识自性是真法。欲求法而远推诸圣，欲求佛而不观己心。若心外有佛，性外有法，坚执此情，欲求佛道者，纵经尘劫，烧身炼臂，敲骨出髓，刺血写经，长坐不卧，一食卯斋，乃至转读一大藏教，修种种苦行，如蒸砂作饭，只益自劳耳。但识自心，恒沙法门，无量妙义，不求而得。故<a href=\"/remen/shizun.html\" class=\"keylink\" target=\"_blank\">世尊</a>云：普观一切众生，具有如来<a href=\"/remen/zhihui.html\" class=\"keylink\" target=\"_blank\">智慧</a>德相。又云：一切众生，种种幻化，皆生如来圆觉妙心。是知离此心外，无佛可成。过去诸如来，只是明心底人。现在诸贤圣，亦是修心底人，未来修学人，当依如是法。愿诸<a href=\"/remen/xiudao.html\" class=\"keylink\" target=\"_blank\">修道</a>之人，切莫外求，心性无染，本自圆成。但离妄缘，即如如佛。</p>\n<p>　　昔异见王问婆罗提尊者曰：何者是佛？尊者曰：见性是佛。王曰：师见性否？尊者曰：我见佛性。王曰：性在何处？尊者曰：性在作用。王曰：是何作用？我今不见。尊者曰：今现作用，王自不见。王曰：于我有否？尊者曰：王若作用，无有不是；王若不用，体亦难见。王曰：若当用时，当为我说。尊者曰：在胎曰身，处世曰人，在眼曰见，在耳曰闻，在鼻辨香，在舌谈论，在手执捉，在足运奔，遍现俱该沙界，收摄在一微尘。识者知是佛性，不识者唤作精魂。王闻心即开悟。</p>\n<h2>十地菩萨少见佛性</h2>\n<p>　　<a href=\"/remen/jiaye.html\" class=\"keylink\" target=\"_blank\">迦叶</a>菩萨白佛言。世尊。佛性者云何甚深难见难入。</p>\n<p>　　佛言。善男子。如百盲人为治目故造诣良医。是时良医即以金錍决其眼膜。以一指示问言见不。盲人答言。我犹未见。复以二指三指示之。乃言少见。善男子。是大<a href=\"/remen/niepan.html\" class=\"keylink\" target=\"_blank\">涅盘</a>微妙经典。如来未说亦复如是。</p>\n<p>　　1十住因：“如来既说即便少见”</p>\n<p>　　无量菩萨虽具足行诸波罗蜜乃至十住。犹未能见所有佛性。如来既说即便少见。是菩萨摩诃萨萨既得见已。咸作是言。甚奇世尊。我等<a href=\"/remen/liuzhuan.html\" class=\"keylink\" target=\"_blank\">流转</a>无量<a href=\"/remen/shengsi.html\" class=\"keylink\" target=\"_blank\">生死</a>。常为<a href=\"/remen/wuwo.html\" class=\"keylink\" target=\"_blank\">无我</a>之所惑乱。</p>\n<p>　　2十地。“尚不明了。”</p>\n<p>　　如是菩萨位阶十地。尚不明了知见佛性。何况声闻缘觉之人能得见耶。</p>\n<p>　　3九个譬喻、令知「眼见」少分亦不明了。</p>\n<p>　　－1仰观<a href=\"/remen/xukong.html\" class=\"keylink\" target=\"_blank\">虚空</a>鹅鴈。为是虚空。为是鹅鴈。谛观不已髣髴见之。十住菩萨于如来性知见少分亦复如是。况复声闻缘觉之人而能知见。</p>\n<p>　　－2譬如醉人欲涉远路朦胧见道。十住菩萨于如来性知见少分亦复如是。</p>\n<p>　　－3譬如渴人行于圹野。是人渴逼遍行求水。见有丛树树有白鹤。是人迷闷不能分别是树是水。谛观不已乃见白鹤及以丛树。善男子。十住菩萨于如来性知见少分亦复如是。</p>\n<p>　　－4譬如有人在大海中。乃至无量百千由旬。远望大舶楼橹堂阁。即作是念。彼是楼橹为是虚空。久视乃生必定之心知是楼橹。十住菩萨于自身中见如来性亦复如是。</p>\n<p>　　－5譬如王子身极懦弱通夜游戏至明清旦目视一切悉不明了。十住菩萨虽于己身见如来性。亦复如是不大明了。</p>\n<p>　　－6譬如臣吏王事所拘逼夜还家。电明暂发因见牛聚。即作是念。为是牛群为云为舍。是人久视虽生牛想犹不审定。十住菩萨虽于己身见如来性。未能审定亦复如是。</p>\n<p>　　－7如持戒<a href=\"/remen/biqiu.html\" class=\"keylink\" target=\"_blank\">比丘</a>观无虫水而见虫相。即作是念。此中动者为是虫耶是尘土耶。久视不已虽知是尘亦不明了。十住菩萨于己身中见如来性。亦复如是不大明了。</p>\n<p>　　－8譬如有人于阴闇中远见小儿。即作是念。彼为是牛为人为鸟耶。久观不已虽见小儿犹不明了。十住菩萨于己身中见如来性。亦复如是不大明了。</p>\n<p>　　－9譬如有人于夜闇中见画菩萨。即作是念。是菩萨像自在天像大梵天像成染衣耶。是人久观虽复意谓是菩萨像亦不明了。十住菩萨于己身中见如来性。亦复如是不大明了。</p>\n<p>　　──所有佛性如是甚深难得知见。唯佛能知。非诸声闻缘觉所及。善男子。智者应作如是分别知如来性。</p>\n<p>　　4迦叶提问。云何肉眼而能得见</p>\n<p>　　迦叶菩萨白佛言。世尊。佛性如是微细难知。云何肉眼而能得见。</p>\n<p>　　5佛言。迦叶。善男子。如彼非想非非想天。亦非二乘所能得知。随顺契经以信故知。善男子。声闻缘觉信顺如是大涅盘经。自知己身有如来性亦复如是。善男子。是故应当精勤修习大涅盘经。善男子。如是佛性唯佛能知。非诸声闻缘觉所及。</p>\n<p>　　「善男子，如汝所问，十住菩萨以何眼故，虽见佛性而不了了？诸佛世尊以何眼故，见于佛性而得了了？善男子，慧眼见故不得明了，佛眼见故故得明了；为<a href=\"/remen/puti.html\" class=\"keylink\" target=\"_blank\">菩提</a>行故则不了了，若无行故，则得了了；住十住故虽见不了，不住不去故得了了；菩萨摩诃萨智慧因故见不了了，诸佛世尊断<a href=\"/remen/yinguo.html\" class=\"keylink\" target=\"_blank\">因果</a>故见则了了。一切觉者名为佛性，十住菩萨不得名为一切觉故，是故虽见而不明了。善男子，见有二种，一者眼见，二者闻见，诸佛世尊『眼见佛性』，如于掌<a href=\"/remen/zhongguan.html\" class=\"keylink\" target=\"_blank\">中观</a>阿摩勒；十住菩萨闻见佛性故不了了。十住菩萨唯能自知定得阿耨多罗三藐三菩提，而不能知一切众生悉有佛性。」</p>\n<p>　　回族佛教评：<a href=\"/remen/chanzong.html\" class=\"keylink\" target=\"_blank\">禅宗</a>祖师即本佛十地菩萨所不及</p>\n<p>　　《达摩<a href=\"/remen/wuxin.html\" class=\"keylink\" target=\"_blank\">无心</a>论》开示：十住菩萨虽出离生死，而妙理未极，亦未为太。十住修心，妄有入无，又无其无有双遣，不忘中道，亦未为太。又忘中道，三处都尽，位皆妙觉。菩萨虽遣三处。不能无其所妙。亦未为太。又忘其妙则佛道至极。则无所存。无存思则无思虑。兼妄心智永息。觉照俱尽。寂然无为。此名为太也。太是理极之义。上是无等色。故云太上。即之佛如来之别名也。</p>\n<p>　　唐朗州德山院宣鉴禅师一日上堂云：“我这里佛也无，法也无，达摩是个老臊胡，十地菩萨是担粪汉，等妙二觉是<a href=\"/remen/pojie.html\" class=\"keylink\" target=\"_blank\">破戒</a>凡夫，菩提涅檠是系驴楔，十二分教是点鬼簿、拭疮纸，佛是老胡矢橛”。</p>\n</div>"
    }
]