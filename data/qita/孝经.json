[
    {
        "title": "开宗明义章第一",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">仲尼居,曾子持。子曰:“先王有至德要道,以训天下,民用和睦,上下无怨,汝知之乎?”</p><p style=\"text-indent:2em; padding:0px; margin:0px;line-height:240%;\">曾子避席曰:“参不敏,何足以知之?”</p><p style=\"text-indent:2em; padding:0px; margin:0px;line-height:240%;\">子曰:“夫孝,德之本也,教之所由生也。复坐,吾语汝。”</p><p style=\"text-indent:2em; padding:0px; margin:0px;line-height:240%;\">“身体发肤,受之父母,不敢毁伤,孝至始也。立身行道,扬名於后世,以显父母,孝之终也。”</p><p style=\"text-indent:2em; padding:0px; margin:0px;line-height:240%;\">“夫孝,始於事亲,中於事君,终於立身。”</p><p style=\"text-indent:2em; padding:0px; margin:0px;line-height:240%;\">大雅曰:“无念尔祖,聿修厥德。”</p> </div>"
    },
    {
        "title": "天子章第二",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">子曰:爱亲者不敢恶於人,敬亲者不敢慢於人。爱敬尽於事亲,而德孝加於百姓,刑於四海,盖天子之孝也。甫刑云:“一人有庆,兆民赖之。”</p> </div>"
    },
    {
        "title": "诸侯章第三",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">在上不骄,高而不包。制节谨度,满而不溢。高而不包,所以长守贵也。满而不溢,所以长守富也。富贵不离其身,然后能保其社稷,而和其民人,盖诸侯之孝也。</p><p style=\"text-indent:2em; padding:0px; margin:0px;line-height:240%;\">诗云:战战兢兢,如临深渊,如履薄冰。</p> </div>"
    },
    {
        "title": "卿大夫章第四",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">非先王之法服,不敢服。非先王之法言,不敢道。非先王之<a href=\"/remen/dexing.html\" class=\"keylink\" target=\"_blank\">德行</a>,不敢行。是故非法不言,非道不行,口无择言,身无择行,言满天下无口过,行满天下无怨恶。三者备矣,然后能守其宗庙,此卿大夫子孝也。诗云:夙夜匪懈,以事一人。</p> </div>"
    },
    {
        "title": "士章第五",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">资於事父以事母,而爱同。资於事父以事君,而敬同。故母取其爱,而君取其敬,兼之者父也。故以孝事君,则忠以敬事长则顺,忠顺不失,以事其上,然后能保其禄位,而守其祭祀,盖士之孝也。诗云:夙兴夜寐,无忝尔所生。</p> </div>"
    },
    {
        "title": "庶人章第六",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">用天之道,分地之利,谨身节用,以养父母,此庶人之孝也。故自天子至於庶人,孝无终始,而患不及者,未之有也。</p> </div>"
    },
    {
        "title": "三才章第七",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">曾子曰:甚哉!孝之大也。子曰:夫孝,天之经也,地之义也,民之行也。天地之经,而民是则之,则天之明,因地之利,以顺天下。是以其教不肃而成,其政不严而治。先王见教之可以化民也,是故先之以博爱,而民莫遗其亲。陈之以德义,而民兴行。先之以敬让,而民不争。道之以礼乐,而民和睦。示之以好恶,而民和禁。诗云:“赫赫师尹,民具尔瞻。”</p> </div>"
    },
    {
        "title": "孝治章第八",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">子曰:昔者明王之以孝治天下也,不敢遗小国之臣,而况於公、侯、伯、子、男乎,故得万国之欢心。以事其先王。</p><p style=\"text-indent:2em; padding:0px; margin:0px;line-height:240%;\">治国者不敢侮於鳏寡,而况於士民乎,故得百姓之欢心,以事其先君。治家者不敢失於臣妾,而况於妻子乎,故得人之欢心,以事其亲。</p><p style=\"text-indent:2em; padding:0px; margin:0px;line-height:240%;\">夫然,故生则亲安之,祭则鬼享之。是以天下和平,灾害不生,祸乱不作。故明王之以孝治天下也如此。诗云:有觉<a href=\"/remen/dexing.html\" class=\"keylink\" target=\"_blank\">德行</a>,四国顺之。</p> </div>"
    },
    {
        "title": "圣治章第九",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">曾子曰:敢问<a href=\"/remen/shengren.html\" class=\"keylink\" target=\"_blank\">圣人</a>之德,无以加於孝乎?子曰:天地之性,惟人为贵。人之行,莫大於孝。孝莫大於严父,严父莫大於配天,则周公其人也。昔者周公郊祀後稷,以配天。宗祀文王於明堂,以配上帝。是以四海之内,各以其职来祭。夫圣人之德,又何以加於孝乎。故亲生之膝下,以养父母日严。圣人因严以教敬,因亲以教爱。圣人之教不肃而成,其政不严而治,其所因者本也。父子之道,天性也。君臣之义也。父母生之,续莫大焉。君亲临之,厚莫重焉。故不爱其亲而爱他人者,谓之悖德。不敬其亲而敬他人者,谓之悖礼。以顺则逆民,无则焉不在於善,而皆在於凶德。虽得之,君子不贵也。君子则不然,言思可道,行思可乐,德义可尊,作事可法,容止可观,进退可度,以临其民。是以其民畏而爱之,则而象之。故能成其德教,而行其政令。诗云:淑人君子,其仪不忒。</p> </div>"
    },
    {
        "title": "纪孝行章第十",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">子曰:孝子之事亲也,居则致其敬,养则致其乐,病则致其忧,丧则致其哀,祭则致其严,五者备矣,然后能事亲。事亲者,居上不骄,为下不乱,在丑不争,居上而骄,则亡。为下而乱,则刑。在丑而争,则兵。三者不除,虽日用三牲之养,犹为不孝也。</p> </div>"
    },
    {
        "title": "五刑章第十一",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">子曰:五刑之属三千,而罪莫大於不孝,要君者无上,非<a href=\"/remen/shengren.html\" class=\"keylink\" target=\"_blank\">圣人</a>者无法,非孝者无亲,此大乱之道也。</p> </div>"
    },
    {
        "title": "广要道章第十二",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">子曰:教民亲爱,莫善於孝。教民礼顺,莫善於悌。移风易俗,莫善於乐。安上治民,莫善於礼。礼者,敬而已矣。故敬其父,则子悦。敬其兄,则弟悦。敬其君,则臣悦。敬一人而千万人悦。所敬者寡而悦者众,此谓之要道也。</p> </div>"
    },
    {
        "title": "广至德章第十三",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">子曰:君子之教以孝也,非室至而日见也。教以孝,所以敬天下之为人父者也。教以悌,所以敬天下之为人兄者也。教以臣,所以敬天下之为人君者也。</p><p style=\"text-indent:2em; padding:0px; margin:0px;line-height:240%;\">诗云:恺悌君子,民之父母。非至德,其孰能顺民如此其大者乎?</p> </div>"
    },
    {
        "title": "广扬名章第十四",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">子曰:君子之事亲孝,故忠可移於君。事兄悌,故顺可移於长。居家理,故治可移於官。是以行成於内,而名立於后世矣。</p> </div>"
    },
    {
        "title": "谏诤章第十五",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">曾子曰:若夫慈爱恭敬,安亲扬名,则闻命矣。敢问子从父之令,可谓孝乎?子曰:是何言与?是何言与?</p><p style=\"text-indent:2em; padding:0px; margin:0px;line-height:240%;\">昔者天子有争臣三人,虽无道不失其天下。诸侯有争臣三人,虽无道不失其国。大夫有争臣三人,虽无道不失其家。士有争友,则身不离於令名。父有争子,则身不陷於不义。故当不义,则天不可以不争於父,臣不可以不争於君,故当不义则争之,从父之令,又焉得为孝乎。</p> </div>"
    },
    {
        "title": "感应章第十六",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">子曰:昔者明王事父孝,故事天明事母孝,故事地察,长幼顺,故上下治,天地明察,神明彰矣。故虽天子必有尊也,言有父也必有先也。言有兄也,宗庙致敬,不忘亲也。修身慎行,恐辱先也。宗庙致敬,鬼神著矣。孝悌之至,通於神明,光於四海,无所不通。诗云:自西自东,自南自北,无思不服。</p> </div>"
    },
    {
        "title": "事君章第十七",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">子曰:君子之事上也。进思尽忠,退思补过,将顺其美,匡救其德,故上下能相亲也。诗云:心乎爱矣,遐不谓矣,中心藏之,何日忘之。</p> </div>"
    },
    {
        "title": "丧亲章第十八",
        "author": "孔子",
        "date": "2014-07-23",
        "html": "<div class=\"B1_text\">\n<p style=\"text-indent:2em; padding:0px; margin:0px;line-height:240%;\">子曰:孝子之丧亲也,哭不哀,礼无容。言不文服美不安,闻乐不乐,食旨不甘,此哀戚之情也。三日而食,教民无以死伤生,毁不灭性,此<a href=\"/remen/shengren.html\" class=\"keylink\" target=\"_blank\">圣人</a>之政也。丧不过三年示民有终也。为之棺椁衣衾而举之,陈其□簋而哀戚之。擗踊哭泣,哀以送之,卜其宅兆,而安厝之。为之宗庙,以鬼享之。春秋祭祀,以时思之。生事爱敬,死事哀戚,生民之本尽矣,死生之义备矣,孝子之事亲终矣。</p> </div>"
    }
]